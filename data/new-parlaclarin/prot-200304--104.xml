<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--104</head>
          <docDate when="2003-01-01">2003-01-01</docDate>
        </div>
      </front>
      <body>
        <div>
          <note xml:id="i-1d281ff66df91701-0">
            ﻿
          </note>
          <note xml:id="i-c9a7beb75e4a6194-0">
            Riksdagens protokoll
          </note>
          <note xml:id="i-833beaabd297c568-0">
            2003/04:104
          </note>
          <note xml:id="i-7766463aa3339716-0">
            Onsdagen den 28 april
          </note>
          <note xml:id="i-7a7decd3ab05963a-0">
            Kl. 09:00 - 22:35
          </note>
          <note xml:id="i-b6c53cb9c476528d-0">
            1 § Justering av protokoll
          </note>
          <note xml:id="i-c98b949d61c98a0d-0">
            Justerades protokollet för den 22 april.
          </note>
          <note xml:id="i-bad20407f066392a-0">
            2 § Anmälan om fördröjt svar på interpellation
          </note>
          <note xml:id="i-7760b00fb35e9b87-0">
            Till riksdagen hade inkommit följande skrivelse:
          </note>
          <note xml:id="i-666846aed9c168c6-0">
            Interpellation 2003/04:441
          </note>
          <note xml:id="i-95950e6dbe670734-0">
            Interpellation 2003/04:441 av Jörgen Johansson om militariserad
            polis
          </note>
          <note xml:id="i-de3665f8be3f7dff-0">
            Interpellationen kommer att besvaras onsdagen den 19 maj 2004.
          </note>
          <note xml:id="i-225235b43a5bfef2-0">
            Skälet till dröjsmålet är tjänsteresor och andra åtaganden.
          </note>
          <note xml:id="i-5ae4df00053084cd-0">
            Thomas Rolén
          </note>
          <note xml:id="i-9487761be34cd24d-0">
            3 § Hänvisning av ärenden till utskott
          </note>
          <note xml:id="i-655e04f6f12a4826-0">
            Föredrogs och hänvisades
          </note>
          <note xml:id="i-64fd5db556feb2b2-0">
            4 § Förnyad bordläggning
          </note>
          <note xml:id="i-886eb22200924d08-0">
            Föredrogs och bordlades åter
          </note>
          <note xml:id="i-d739d4e606b184c0-0">
            5 § Beslut om ärenden som slutdebatterats den 22 april
          </note>
          <note xml:id="i-1976d23c6544d646-0">
            Punkt 2
          </note>
          <note xml:id="i-4c5e0c1d92eeb200-0">
            Punkt 7
          </note>
          <note xml:id="i-9c6bb9b9f5bc806d-0">
            Punkt 16
          </note>
          <note xml:id="i-ff349b34516170bb-0">
            Övriga punkter
          </note>
          <note xml:id="i-995056bc8d41ca64-0">
            Punkt 1
          </note>
          <note xml:id="i-c51c0ad9ab3176d3-0">
            Punkt 12
          </note>
          <note xml:id="i-ff349b34516170bb-1">
            Övriga punkter
          </note>
          <note xml:id="i-8e032222bbdaad51-0">
            6 § Särskilda regler under en övergångsperiod för arbetstagare
            från EU:s nya medlemsstater
          </note>
          <note type="speaker" xml:id="i-adfdfbe442f90f17-0">
            Anf. 1 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-a1b6970646ec2233-0">
            <seg xml:id="i-c790c1c159853115-0">
              Fru talman! Arbete och företagande bygger välfärden. Genom hårt
              arbete och företagande gick Sverige från 1870 till 1930 från ett
              av världens fattigaste länder till ett av världens tio rikaste
              länder. Det var kapitalism och hårt arbetande människor men även
              arbetskraftsinvandring och import av utländskt kapital som byggde
              Välfärds-Sverige. Det gav Sverige kanske världens högsta tillväxt
              under hela 60-årsperioden 18701930.
            </seg>
            <seg xml:id="i-c64e6d134ee196d6-0">
              Men i dag tycks arbetskraftsinvandring ha blivit ett hot snarare
              än en tillgång, åtminstone för svensk socialdemokrati.
            </seg>
            <seg xml:id="i-e397191ec87c7ef0-0">
              Vi moderater säger ja till arbetskraftsinvandring, men med krav
              på egen försörjning. Vi säger nej till bidragsinvandring, och
              vi säger nej till överutnyttjande av bidragssystemen detta oavsett
              nationalitet, svensk eller utländsk. Vi gör det därför att det
              är till gagn för Sverige, för Europa och dess folk.
            </seg>
            <seg xml:id="i-12012c0c4e6b65b5-0">
              Om några dagar, den 1 maj, inträder tio nya medlemmar i den europeiska
              unionen. Det borde vara en glädjens dag för Europas folk med dess
              historia men har i stället delvis blivit det motsatta.
            </seg>
            <seg xml:id="i-b34d868556808768-0">
              Regeringens skrivelse nr 119 om särskilda regler under en övergångsperiod
              för arbetstagare från nya medlemsstater enligt anslutningsfördraget
              är en skammens skrivelse. Det är så att man skäms som svensk när
              en socialdemokratisk regering lägger fram ett sådant förslag,
              trots att jag som bekant är moderat.
            </seg>
            <seg xml:id="i-2745184f8ada98c5-0">
              Berlinmurens fall 1989 denna mur som så länge stängt ute Östeuropas
              folk från världen borde ha varit slutet på Europas delning, i
              synnerhet efter de tio nya östeuropeiska ländernas inträde i den
              europeiska unionen. Men icke så. Dagens socialdemokratiska förslag
              vill resa nya murar för att utestänga Östeuropas folk från den
              europeiska gemenskapen på ett fullständigt oacceptabelt sätt.
              Det sker bland annat genom införande av särskilda diskriminerande
              regler för östeuropéer under några års tid för att få arbetstillstånd
              med krav på att arbete och bostad bör vara ordnade redan från
              hemlandet, specialkontroller av arbetsgivare och möjlighet att
              återinföra arbetsmarknadsprövning.
            </seg>
            <seg xml:id="i-353e34f37ae3ed04-0">
              Så mycket hårdare krav kan egentligen inte uppställas. Om arbetsmarknadsprövning
              införs kommer i princip samma krav att gälla som för personer
              utanför den europeiska unionen. Och från dessa länder har ju som
              bekant praktiskt taget alla utestängts när det gäller invandring
              för arbete.
            </seg>
            <seg xml:id="i-e3a351ea2f2ee33c-0">
              Men det räcker inte med detta. Med hjälp av Vänsterpartiet och
              Miljöpartiet kräver man dessutom som om övriga krav inte räckt
              till ökade krav på kontroll av anställningsbevis, särskilda kontroller
              av småföretag som anställer östeuropéer, hot om krav på reglering
              av vissa företag som kan förmodas anställa östeuropéer, större
              misstro mot nya företag och kontroll av att fackliga avtal efterlevs,
              nära nog godtyckligt uppgiftsinsamlande om företag och företagare
              samt långtgående samkörning av register.
            </seg>
            <seg xml:id="i-d063d90d7718f881-0">
              Detta är jag upprepar det ett skammens förslag. Socialdemokraternas
              ansvar är tungt. Men även Vänsterpartiets och Miljöpartiets ansvar
              är betydande i slutändan.
            </seg>
            <seg xml:id="i-60896df5a42ac295-0">
              Den socialdemokratiska politiken har misslyckats. Av den fria
              rörligheten i Europa blev i Socialdemokraternas Sverige bara hot,
              regleringar och motstånd. Vi har i dag ingen regeringsduglig regering
              på detta område. Majoriteter saknas de facto.
            </seg>
            <seg xml:id="i-f853cfd5455a110d-0">
              Socialdemokraterna obstruerar riksdagens beslut att ta fram en
              rättssäker och snabb asylprocess.
            </seg>
            <seg xml:id="i-c930669a98bef8bc-0">
              Socialdemokraterna obstruerar riksdagens begäran om förslag på
              en ordnad politik för arbetskraftsinvandring.
            </seg>
            <seg xml:id="i-cee23690f50bc239-0">
              Socialdemokraterna vänder kappan efter vinden och sätter upp
              nya diskriminerande hinder för invånarna i bland annat våra grannländer
              Estland, Lettland, Litauen och Polen. Man sviker stödet för Östeuropas
              integration i Västeuropa.
            </seg>
            <seg xml:id="i-5f32692146f420ed-0">
              Det är, fru talman, senare års misslyckanden som skapat problemen
              inom invandringen i Sverige och gjort att våra invandrare har
              blivit västvärldens sämst integrerade i samhället och de med relativt
              sett sämst sysselsättningsgrad. En invandrare som blir bidragsberoende
              kan kosta samhället 200 000 kr per år, medan en som kommer i arbete
              tidigt bidrar med lika mycket. Sverige har misslyckats på det
              området. Det visar mycket tydligt en studie som OECD har gjort.
            </seg>
            <seg xml:id="i-d4e2ef5d67de2011-0">
              Men, fru talman, det är inte människorna det är fel på utan på
              politiken.
            </seg>
            <seg xml:id="i-c15c9756f860b1ee-0">
              Välstånd skapas genom arbete och företagande. Det är bara genom
              att avskaffa onödiga regleringar och genom att öppna gränser som
              vi kan skapa den möjlighet till handel och utbyte som i sin tur
              lägger grund för tillväxt och välstånd.
            </seg>
            <seg xml:id="i-38bb263864e95425-0">
              Det är viktigt att slå vakt om rätten för medborgare i EU-kretsen
              att kunna bosätta sig, arbeta och försörja sig var de vill på
              egenförsörjningens grund.
            </seg>
            <seg xml:id="i-949a3246cc894bac-0">
              Statsministern, som aldrig lyckats upptäcka bidragsfusk här hemma
              i Sverige, vädrar nu hjärnspöken när det gäller förmodade drivkrafter
              hos människor med annan nationalitet än svensk. Hans ordval om
              social turism är kanske det öppnaste uttryck för att flirta med
              främlingsfientliga intressen som yttrats av en ledande politiker
              i Sverige i modern tid.
            </seg>
            <seg xml:id="i-33ced836e8d26d65-0">
              I sitt vaktslående om bidragssystemens överlevnad görs människor
              till problem. För oss är utgångspunkten den omvända. Vi vill ge
              människor instrument för att själva kunna växa. Vi välkomnar de
              medborgare som vill komma till Sverige och arbeta för att lägga
              grund för ett eget bättre liv med egen försörjning. Det är bra
              för den enskilde, men det är också bra för Sverige och för Europa.
            </seg>
            <seg xml:id="i-49ea74c8609f1cd3-0">
              Står bidragssystemen i vägen för att göra detta möjligt får systemen
              maka på sig, inte människorna. Därför är det vill jag upprepa
              våra utgångspunkter naturliga,
            </seg>
            <seg xml:id="i-ee3aa4cf65f61a41-0">
              Det står väl i överensstämmelse med Europeiska unionens grundföresatser.
            </seg>
            <seg xml:id="i-3f728c6683a537c7-0">
              Jag avvisar därmed med kraft regeringens och Socialdemokraternas
              skrivelse.
            </seg>
            <seg xml:id="i-1243ab422e6f7cfd-0">
              Jag yrkar bifall till reservation nr 2, vår egen, men står självfallet
              bakom alla våra reservationer.
            </seg>
            <seg xml:id="i-5ba407ed13e2b4ae-0">
              Skulle vårt förslag till humana regler för fri rörlighet i Europa
              och arbetskraftsinvandring baserad på egen försörjning falla kommer
              vi i andra hand att stödja reservation nr 1. Vi är självfallet
              öppna för diskussioner om problem uppstår i framtiden.
            </seg>
          </u>
          <note type="speaker" xml:id="i-abc7c0d1d86451eb-0">
            Anf. 2 BO KÖNBERG (fp):
          </note>
          <u who="bo_konberg_56250a" xml:id="i-9d0fd3c621d635d3-0">
            <seg xml:id="i-96d317d8381e40f2-0">
              Fru talman! Nu på lördag finns det all anledning att fira. Europa
              görs äntligen helt. Jaltaöverenskommelsen är slutligen begraven.
              Det som påbörjades för 15 år sedan då Ungern öppnade sin gräns
              mot Österrike, och som inledde kommunismens fall i den östra delen
              av vår världsdel, håller nu på att fullbordas på det viset att
              nästan alla länder i Europa är med i samma union.
            </seg>
            <seg xml:id="i-1cbcb8699f56cca2-0">
              Demokrati, rättsstat och marknadsekonomi har nu uppstått i länder
              som förut var förslavade under nazismen och kommunismen.
            </seg>
            <seg xml:id="i-98f5e3e447ff5091-0">
              Det är förstås lättare för oss att fira det som ska ske den 1
              maj än för de partier som är emot Europeiska unionen och som vill
              att Sverige ska gå ur. Men vi som verkligen kan fira ska förstås
              göra det.
            </seg>
            <seg xml:id="i-6f8391fbe359e06c-0">
              En av de saker som händer i och med medlemskapet är att fri rörlighet
              skapas. Vi vill ha fri rörlighet. Vi hälsar alla välkomna till
              vårt land som vill arbeta i vårt land.
            </seg>
            <seg xml:id="i-323db219a4a61a52-0">
              Vad innebär då den fria rörligheten i dagens EU några dagar innan
              utvidgningen äger rum? För pensionärer och studenter innebär det
              att man ska kunna visa att man kan försörja sig. Sedan får man
              bosätta sig i vilket land man vill inom Europeiska unionen.
            </seg>
            <seg xml:id="i-a5c67d9a5926d7be-0">
              Vad innebär det då för arbetstagare? Det som vi välkomnar är
              att alla som vill komma hit till vårt land och försörja sig själva
              ska få göra det. De kommer att bidra till sitt eget välstånd,
              och de kommer att bidra också till vårt välstånd.
            </seg>
            <seg xml:id="i-b6f34eb1d52401bb-0">
              Men hur ser då dagens regler ut för arbetstagare inom EU? Den
              frågan har vi diskuterat i veckor och närmast i månader. Det finns
              på ytan olika besked om detta, så sent som i tidningar som utkom
              denna morgon. Men, fru talman, frågan togs upp ordentligt i den
              utfrågning som socialförsäkringsutskottet hade i samband med detta
              ärende, nedtecknades stenografiskt och finns redovisat i de handlingar
              som finns på borden i dag.
            </seg>
            <seg xml:id="i-b0eaf7f1e61a961c-0">
              Jag ställde till de närvarande juristerna, både universitetsjurister
              och departementsjurister, frågan: Kan Sverige i dag införa en
              permanentregel som säger att arbetssökande från de gamla EU-länderna
              och de nya EU-länderna ska kunna försörja sig? Svaret var mycket
              tydligt. Vi kan inte göra det.
            </seg>
            <seg xml:id="i-20fd54320482b81d-0">
              Jag hoppas att vi under den här debatten ska kunna klara ut vad
              som gäller, även om vi landar på olika ståndpunkter. Jag vill
              gärna höra kommentarer på den här punkten. Är det så att vi alla
              är överens om att den önskvärda regeln jag tror att nästan alla
              här i kammaren önskar den att man ska kunna försörja sig själv
              tyvärr inte just nu kan genomföras för de gamla EU-länderna?
            </seg>
            <seg xml:id="i-9d792a6675be24e2-0">
              Slutsatsen är att vill vi ha en sådan regel med detsamma får
              vi tyvärr genomföra en reform med en övergångsregel. Jag säger
              en övergångsregel, för Folkpartiets förslag är denna enda övergångsregel,
              nämligen att man ska försörja sig själv om man ska arbeta i vårt
              land. Den regeln vill vi så fort som möjligt ha genomförd för
              hela EU-området.
            </seg>
            <seg xml:id="i-5fa232746d410e03-0">
              Vi beställer i våra reservationer en permanent regel, alltså
              för alla. Den kan inte införas för svenskar eftersom svenskar
              definitionsmässigt har uppehållstillstånd i vårt land, men för
              alla de andra medlemsländerna.
            </seg>
            <seg xml:id="i-c8af1eb61c6bbb5d-0">
              Det här borde förstås ha gjorts tidigare. Det kan vi klanka på
              regeringen för. Vi kan klandra oss själva för att vi inte har
              tagit upp frågan tidigare. Men nu är frågan på bordet. Regeringen
              har sent omsider tagit upp frågan, senast på Europeiska rådet.
              Vi får väl se med vilken kraft man kommer att driva den.
            </seg>
            <seg xml:id="i-96f2c2cfda18dc43-0">
              Det förslag som ligger till grund för dagens debatt, regeringens
              skrivelse, går alldeles, alldeles för långt. Skrivelsen innehåller
              en mängd olika bestämmelser som går långt utöver detta enkla krav
              som vi från Folkpartiet har ställt upp, att man ska kunna försörja
              sig själv.
            </seg>
            <seg xml:id="i-899edaa69b2877b1-0">
              Det innehåller ett arbetsmarknadspaket som man har sytt ihop
              med Vänsterpartiet och Miljöpartiet. Det är ett paket som i den
              allmänna debatten har kommit att kallas LO-paketet. Det finns
              skäl för det namnet.
            </seg>
            <seg xml:id="i-8c29dd2fe30b63fd-0">
              Det handlar om att man försvårar för företag i vårt land genom
              att man tar upp frågor som att ansvaret för uppdragstagarens skatter
              och avgifter ska läggas på uppdragsgivaren. När det gäller bemanningsföretagen
              flaggar man för att det ska behövas auktorisation. F-skattsedlar,
              som det är krångligt nog att få i vårt land, ska bli mycket krångligare.
            </seg>
            <seg xml:id="i-52f1b4e9db20cc13-0">
              Man flaggar för att bevakning av kollektivavtal ska kunna ske
              på arbetsplatser där de fackliga organisationerna inte har någon
              medlem. För säkerhets skull har man skrivit ihop sig om att detta
              ska tas upp skyndsamt. Man säger sig vilja överväga vetorätt mot
              entreprenader för de fackliga organisationerna.
            </seg>
            <seg xml:id="i-a90382a7c2c880db-0">
              Och i detta mycket långtgående paket har man fått stöd inte bara
              av Vänsterpartiet utan också av Miljöpartiet.
            </seg>
            <seg xml:id="i-e7cb0a737db0b9ec-0">
              Den glädjande händelse som äger rum den 1 maj tas som intäkt
              för att genomföra krångel och inskränkningar för svensk företagsamhet,
              för småföretag och för nya företag. Den delen har man sytt ihop
              med Vänsterpartiet och Miljöpartiet.
            </seg>
            <seg xml:id="i-bba03ffe697b4f71-0">
              Men själva förslaget i övrigt innehåller långtgående bestämmelser.
              Det handlar om att man måste söka från hemlandet. Det talas om
              att man måste ha bostad ordnad. Det talas om att lönerna och övriga
              villkor måste vara helt i överensstämmelse med kollektivavtal,
              något som rimligen går en bra bit längre än det enkla kravet på
              egen försörjning. Så illa kan det väl inte vara, fru talman, att
              svensk fackföreningsrörelse, världens starkaste fackföreningsrörelse,
              efter hundra års kamp inte har lyckats ordna bättre villkor för
              sina medlemmar än precis på gränsen till försörjningsstöd och
              socialbidrag. Så är det naturligtvis inte.
            </seg>
            <seg xml:id="i-1fe8ff97ad238764-0">
              Man är inte tydlig om kraven på nya permanentregler vad gäller
              försörjning. Man är inte tydlig vad gäller de regler som har att
              göra med förordning 1408, om bidrag till andra länder. Man vill
              dessutom se till att människor i praktiken inte kan få tillstånd
              att arbeta för kortare tid, och om de blir av med jobbet kommer
              de också att bli av med arbetstillståndet.
            </seg>
            <seg xml:id="i-5235f9d5205d84f8-0">
              Vår bedömning är att vår regel tyvärr behövs och att den bör
              genomföras inom hela EU. Moderaterna har ett liknande förslag,
              även om ordet övergångsregel tydligen inte får användas. Mitt
              intryck är dock att Moderaterna nu insett, åtminstone efter vår
              utfrågning, att det är fråga om en övergångsregel i väntan på
              att få den permanentregel som man förstås önskar även från moderat
              håll.
            </seg>
            <seg xml:id="i-bd7422528baecdfc-0">
              En annan skiljelinje är att vi för vår del har sagt: Låt oss
              pröva regeln under åtta månader. Någon tidsgräns finns inte i
              det moderata förslaget.
            </seg>
            <seg xml:id="i-724d78c9144c6fe5-0">
              Det finns således tre huvudlinjer i debatten. Hur de förhåller
              sig till varandra är enkelt att gruppera. Regeringens förslag
              går långt. Det finns en lättare variant som föreslås av Folkpartiet
              och Moderaterna. Det finns fyra partier som säger nej till varje
              form av reglering.
            </seg>
            <seg xml:id="i-dc5cf44be7da3f6d-0">
              När arbetsmarknadsutskottet behandlade frågan kunde alla partier
              utom Socialdemokraterna ena sig om att säga nej till regeringens
              skrivelse. Om samma hanteringsordning hade använts i socialförsäkringsutskottet
              skulle förstås det socialdemokratiska förslaget fallit. Det socialdemokratiska
              förslaget har stöd av bara ca 40 % av riksdagen. Därefter skulle
              utskottet ha kunnat ta ställning till om man vill ha regler typ
              dem som föreslås av Folkpartiet och Moderaterna. Det hade förstås
              tvingat Socialdemokraterna att bedöma om det var bättre med detta
              än ingenting alls. Jag antydde att det rimligen borde vara så
              att sett från Socialdemokraternas utgångspunkt är det bättre med
              denna regel än ingen alls.
            </seg>
            <seg xml:id="i-f35578a72502397f-0">
              I stället blir det så att i slutomgången ställs två ytterkantsförslag
              mot varandra. Det är ett förslag som stöds av ungefär 40 % av
              kammaren och ett annat förslag som stöds av 30 %. Syftet med den
              uppläggningen från de partier som står bakom de två förslagen
              är förstås att tvinga Moderaterna och Folkpartiet att ta ställning
              eller lägga ned rösterna i en slutomröstning.
            </seg>
            <seg xml:id="i-d9e4b0b167fcd54d-0">
              Vi har från Folkpartiets sida tidigt deklarerat hur vi avser
              att rösta: självklart på vårt eget förslag så länge det finns
              med. I en eventuell slutomgång där den socialdemokratiska skrivelsen
              ställs mot avslag kommer vi att stödja avslag. Det är bättre än
              att införa det långtgående s-paketet. Allt talar för att det blir
              nej i slutomgången. Vi tycker att det är bra att det blir nej
              till den socialdemokratiska skrivelsen, och vi tycker att det
              är djupt beklagligt att man inte skulle ha kunnat enas om den
              övergångsregel som vi har föreslagit.
            </seg>
            <seg xml:id="i-e7cbdaf93dd2b205-0">
              Om det blir problem i framtiden kommer sannolikt ett nytt förslag.
              Låt oss i första hand hoppas att det inte blir några problem och
              att i den meningen denna debatt har varit onödig. Men om det blir
              problem, låt oss hoppas att det blir ett klart och klokt förslag,
              ungefär som det Folkpartiet och Moderaterna har lagt fram, som
              därmed får en god chans att gå igenom.
            </seg>
          </u>
          <note xml:id="i-2addf9798ee0774b-0">
            Fru talman! Det finns flera reservationer som vi stöder från
            Folkpartiets sida. Jag yrkar bifall till folkpartiförslaget i
            reservation nr 3, det borgerliga förslaget om arbetsmarknadspolitiken
            i reservation nr 5 och bifall till reservation nr 8, som handlar
            om en ny permanentregel inom EU.
          </note>
          <note type="speaker" xml:id="i-674da7a95fad9494-0">
            Anf. 3 SVEN BRUS (kd):
          </note>
          <u who="sven_brus_ffd953" xml:id="i-36c6615c511b3db0-0">
            <seg xml:id="i-5a81feb3331361b0-0">
              Fru talman! För mindre än 24 timmar sedan stod jag tillsammans
              med flera från socialförsäkringsutskottet utanför EU-parlamentet
              i Bryssel och beskådade den dryga meter av Berlinmuren som har
              rests där. Den är fylld med graffiti, och den står där som en
              påminnelse om ett Europa som vi har lämnat bakom oss. Jag tror
              att vi alla som stod där åtminstone jag kände en kall vind i den
              varma vårsolen. Det var en kall vind av ett Europa som vi dessbättre
              har lämnat bakom oss.
            </seg>
            <seg xml:id="i-8798129783c5c609-0">
              Den 1 maj detta år inträffar en verklig milstolpe i Europas historia.
              Då välkomnas tio nya stater in i EU-gemenskapen. De flesta av
              de här länderna och folken har en fasansfull historia av förtryck
              bakom sig. Det är en historia i nutid. Man har upplevt hur människovärdet
              förtrampats under nazism och kommunism. Nu håller Europa på att
              läkas samman. Vi kan resa en liten bit av Berlinmuren som ett
              monument en påminnelse. Men muren är borta!
            </seg>
            <seg xml:id="i-b81b8543606d816e-0">
              Efter årtionden av isolering och utanförskap öppnas dörrarna
              till gemenskap för de europeiska grannarna. Den 1 maj 2004 kommer
              att skrivas in i vår världsdels historia som en milstolpe. Uppfattningen
              att det som nu sker är något positivt delas ju till och med av
              sådana i vårt land som tycker att Sverige borde lämna den europeiska
              gemenskapen. Det kan tyckas märkligt att någon menar att gemenskap
              är bra för andra men inte för oss.
            </seg>
            <seg xml:id="i-48a96be1719f72dc-0">
              Men i den här debatten, fru talman, är det något som känns ännu
              märkligare, och det är den svenska regeringens förhållningssätt
              till EU:s utvidgning. Sveriges ståndpunkt har länge varit att
              vi ska behandla människor från de nya medlemsstaterna på samma
              sätt som människor från de gamla, det vill säga att vi inte ska
              tillämpa några särskilda regler under den övergångsperiod som
              anslutningsfördraget i och för sig medger kan göras. Det var mindre
              än tre år sedan som Göran Persson tillsammans med Tony Blair skrev
              en gemensam artikel i Financial Times där de båda regeringscheferna
              gav utvidgningen högsta prioritet och dessutom kritiserade krafter
              i Europa, inom EU, som verkade vilja bromsa vad som sker. Persson
              och Blair markerade tydligt mot sådana politiker som betonar svårigheterna,
              inte de historiska möjligheterna. För mindre än två år sedan lovade
              också Sveriges statsminister de nya medlemsländerna att Sverige
              inte ska tillämpa några övergångsregler.
            </seg>
            <seg xml:id="i-af546a229510cf24-0">
              Så lät det alltså då. Nu däremot är det statsministerns tal om
              social turism som uttrycker den svenska regeringens syn på den
              växande EU-familjen. I fokus är inte längre möjligheter utan svårigheter.
              Dessutom handlar det om förmodade och tänkta svårigheter. Man
              kan inte frita sig från känslan av att Göran Persson och regeringen
              satt fingret i luften och känt av den oro som kan finnas i folkdjupet
              mot det nya och okända som vi är på väg in i. Var finns det politiska
              ledarskap som ser framåt och bildar opinion, inte bara sätter
              fingret i luften och känner av?
            </seg>
            <seg xml:id="i-2e59c8efbd472ab1-0">
              Det är trots allt hoppfullt i sammanhanget att bland annat utrikesministern
              och andra regeringsföreträdare har uttryckt en annan människosyn
              och avfärdat talet om social turism som ett obegripligt uttryck
              utan relevans. Men regeringens nya synsätt ligger ändå fast, och
              konsekvenserna av det är förslaget i den skrivelse vi behandlar
              i kammaren i dag.
            </seg>
            <seg xml:id="i-cd8ef47f1f47912b-0">
              Fru talman! Vi kristdemokrater ser på Europeiska unionen som
              vår tids största freds- och demokratiprojekt. Idén om ett enat
              Europa växte fram på kristdemokratiskt initiativ ur askhögar och
              ruiner efter andra världskriget. Några principer var vägledande
              då och måste vara vägledande för oss i dag också.
            </seg>
            <seg xml:id="i-7c8b7e877dd64ccf-0">
              För det första: Motsättningar ska inte lösas med våld.
            </seg>
            <seg xml:id="i-dfb8499c8ba2f1d4-0">
              För det andra: Samarbete och handel mellan länder minskar risken
              för krig.
            </seg>
            <seg xml:id="i-8d5453c5d69caf8d-0">
              För det tredje: Respekt för mänskliga fri- och rättigheter och
              demokrati ska vara en utgångspunkt.
            </seg>
            <seg xml:id="i-149d86941a40ac0a-0">
              För det fjärde: Europas ekonomiskt starka nationer ska hjälpa
              och stödja dem som inte har kommit lika långt i utvecklingen.
            </seg>
            <seg xml:id="i-4f2400cba9a0caaf-0">
              Det är några grundprinciper som är vägledande och som fortsatt
              måste vara vägledande. Det europeiska samarbetet ligger helt i
              linje med kristdemokratiska värderingar. Det handlar om gemenskap
              och ansvar.
            </seg>
            <seg xml:id="i-da3c180b4fa906a2-0">
              Även ur ett strikt svenskt perspektiv finns det stora vinster
              med utvidgningen. Den politiska och sociala utvecklingen i våra
              grannländer gynnar givetvis även oss, inte minst genom att säkerheten
              ökar i vårt närområde. De nya medlemsländerna är en snabbväxande
              region, och här öppnas också en stor marknad för Sverige. Dessutom
              kan vi samarbeta ännu mycket bättre när det gäller gränsöverskridande
              brottslighet och miljöfrågor. Sverige behöver dessutom kvalificerad
              arbetskraft som vill komma hit och bidra till vår ekonomi och
              välfärd.
            </seg>
            <seg xml:id="i-271779e491fe246d-0">
              Fru talman! Erfarenheten från den förra EU-utvidgningen har inte
              visat på det slags massrörelser över gränserna eller missbruk
              av sociala system som regeringen nu målar upp. Det har visat sig
              att det främst är välutbildade personer i arbetsför ålder som
              söker sig till ett annat medlemsland för att arbeta. Det finns
              alltså starka skäl både ekonomiska och mänskliga att skapa regler
              som möjliggör en sådan arbetskraftsinvandring också till Sverige.
              I en globaliserad värld är det naturligt att människor kan röra
              sig över nationsgränser och bygga sig en ny framtid i ett annat
              land än i födelselandet. Ett Sverige som öppnar för arbetskraftsinvandring
              ger människor möjligheter att utvecklas personligt, samtidigt
              som det skulle göra Sveriges ekonomi mer dynamisk. Det är väl
              ett behov som vi alla kan vara överens om att vi har.
            </seg>
            <seg xml:id="i-c1fb01d7e241889a-0">
              Den senaste tiden har vi sett radikala förskjutningar i vår omvärld
              när det gäller synen på utvidgningen och på arbetskraftsinvandringen.
              Ett flertal länder har aviserat att man kommer att införa olika
              typer av nationella övergångsregler. I skenet av det som händer
              i Europa har den socialdemokratiska regeringen i Sverige också
              fått kalla fötter. Från tidigare öppenhet har man gått till att
              underblåsa faror och oro. Det olyckliga talet om social turism
              har lett till att många människor i dag är oroliga inför framtiden
              och hur det ska gå för Sverige en oro som regeringen i hög grad
              bär ansvaret för men som vi nu trots allt måste ta på allvar och
              förhålla oss till. Det är i ljuset av den utvecklingen som vi
              kristdemokrater har formulerat vår hållning till frågan om övergångsregler.
            </seg>
            <seg xml:id="i-50ed926e851b0009-0">
              Fru talman! Vår entydiga ståndpunkt är att Sverige inte ska införa
              övergångsregler. Däremot menar vi att regeringen ska utforma en
              sorts kontrollsystem och komma tillbaka till riksdagen med en
              årlig skrivelse där man redogör för utvecklingen. Det ska handla
              om inflödet av arbetstagare, den påverkan man kan se på arbetsmarknaden
              och de sociala systemen. Regeringen ska vara skyldig att lämna
              denna redovisning under tre år. Utöver den årliga skrivelsen ska
              regeringen naturligtvis följa utvecklingen fortlöpande, och vid
              eventuella förändringar av dramatisk karaktär ska man komma tillbaka
              till riksdagen med en proposition. Det är summan av vårt förslag.
              På detta sätt kommer det att finnas kontrollstationer som hanterar
              eventuella problem som kan uppstå. Genom ett sådant system bedömer
              vi att den oro som har spritt sig och som många kan känna inför
              förändringen också kan mötas och stillas. Samtidigt informeras
              riksdagen om vad som händer.
            </seg>
            <seg xml:id="i-49515db7e12a293d-0">
              Fru talman! Vi kristdemokrater anser också att regeringen bör
              verka för att ändra den negativa spiral som uppstått under den
              senaste tiden bland de gamla medlemsstaterna. Sådana länder som
              tidigare inte tänkt införa övergångsregler har nu, på grund av
              andras ställningstaganden, sett sig tvingade att göra det. Vi
              menar att Sveriges regering borde ta initiativ för att vända den
              negativa spiralen i positiv riktning.
            </seg>
            <seg xml:id="i-919b6d748cd2609c-0">
              Fru talman! Den senaste tidens debatt om övergångsregler har
              tydligt belyst det vi kristdemokrater krävt länge, nämligen en
              total översyn av dagens socialförsäkringssystem en översyn som
              med all sannolikhet pekar på behovet av en bred reform. Det är
              inte nya EU-medborgare som i första hand är problemet, utan det
              är systemets brister som vi nu bör titta på. Vi välkomnar att
              regeringen äntligen arbetar med det här, och vi väntar otåligt
              på de direktiv som enligt uppgift nu bereds.
            </seg>
            <seg xml:id="i-5a50787e3c5782cc-0">
              Slutligen, fru talman: Riksdagsbehandlingen av frågan om övergångsregler
              har haft inslag av både kritik mot beslutsprocessen och spekulationer
              om taktiska manövrer i dagens omröstning. Jag är glad att det
              nu verkar bli de två tydliga alternativen, ja eller nej till övergångsregler
              efter den 1 maj, som ställs mot varandra. Jag vill betona att
              vårt tydliga nej, som fyra partier står bakom, sannerligen inte
              är något ytterkantsförslag, utan det är det rimliga förslag som
              är i linje med den grundsyn som vi i dessa partier har till EU
              och vårt samarbete.
            </seg>
            <seg xml:id="i-49cdc5d0e49f4105-0">
              Jag står självfallet bakom samtliga reservationer som vi kristdemokrater
              har tillsammans med andra partier. Jag yrkar bifall endast till
              reservation nr 1.
            </seg>
          </u>
          <note type="speaker" xml:id="i-25b3835594bc4d85-0">
            Anf. 4 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-1">
            <seg xml:id="i-30ce2c4430d51dfd-0">
              Fru talman! Ett par partier har i en reservation, nr 8, tagit
              upp önskemålet om en ny permanentregel inom EU som skulle handla
              om just att man har försörjningskrav och att det skulle vara det
              enda kravet i det sammanhanget. Det är Moderaterna och Folkpartiet,
              men såvitt jag kan se inte Kristdemokraterna.
            </seg>
            <seg xml:id="i-96a7d589dfc42786-0">
              I den allmänna debatten har frågan varit uppe om ifall det är
              så att det i dag finns någon möjlighet att exempelvis flytta till
              ett annat land och jobba 810 timmar och sedan få utfyllnad från
              det landets välfärdssystem eller inte. Frågan var uppe under utfrågningen,
              som jag nämnde i mitt huvudanförande.
            </seg>
            <seg xml:id="i-24d894d751c377b1-0">
              Jag har bara en fråga till Sven Brus: Delar du min uppfattning
              att vi i dag inte kan ha egenförsörjningskrav på alla EU-medborgare?
            </seg>
          </u>
          <note type="speaker" xml:id="i-2d1dd7fe1eca5aa5-0">
            Anf. 5 SVEN BRUS (kd) replik:
          </note>
          <u who="sven_brus_ffd953" xml:id="i-36c6615c511b3db0-1">
            <seg xml:id="i-b75a4455c99639b1-0">
              Fru talman! Så är förvisso fallet. Vi har valt att inte stödja
              den reservationen i det här läget, utan vi ser att detta ryms
              inom ramen för den totala översyn som vi behöver göra. Det är
              vårt enkla besked just nu.
            </seg>
          </u>
          <note type="speaker" xml:id="i-56fecc59e9830367-0">
            Anf. 6 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-2">
            <seg xml:id="i-a7e1d8fa4eb4595a-0">
              Fru talman! Den totala översyn som Sven Brus nämner förmodar
              jag är den socialförsäkringsreform som inte minst Folkpartiet
              har arbetat för i många år. Nu har regeringen inte varit så rasande
              snabb. Vi firar i sommar sjuårsjubileum av vårt förslag och Lars
              Leijonborgs brev till de olika partiledarna i den frågan. Det
              kan finnas en viss risk att processen när väl arbetsgruppen eller
              utredningen tillsätts inte blir alltför snabb.
            </seg>
            <seg xml:id="i-ff106b22acc14b3f-0">
              Min fråga är nu, när vi är överens om sakläget att det inte går
              att ställa krav på försörjning på alla EU:s medborgare meddetsamma:
              Varför vill Sven Brus och kd vänta flera år på att detta ska ske?
            </seg>
          </u>
          <note type="speaker" xml:id="i-1dafeda7fc02b14a-0">
            Anf. 7 SVEN BRUS (kd) replik:
          </note>
          <u who="sven_brus_ffd953" xml:id="i-36c6615c511b3db0-2">
            <seg xml:id="i-fef8e58b7d4403fb-0">
              Fru talman! Vi är glada för att det som vi, och även Folkpartiet,
              har krävt, det vill säga en total översyn av våra socialförsäkringssystem,
              äntligen också har bejakats av regeringen och av Göran Persson
              här i kammaren. Enligt uppgift bereds direktiven inom Socialdepartementet.
            </seg>
            <seg xml:id="i-e7cc444b234b2c0f-0">
              Jag föreställer mig att det blir en bred översyn, som också kommer
              att ta upp de här frågorna. Jag föreställer mig också att vi inom
              ramen för det arbetet kan prioritera frågor i tur och ordning.
              Jag ser inte framför mig att det ska behöva ta åratal att reda
              ut det här begreppet, utan inför trycket av den angelägenhet vi
              har kommer det att kunna tas snabbare, hoppas jag.
            </seg>
          </u>
          <note type="speaker" xml:id="i-5945be1b411a7877-0">
            Anf. 8 ULLA HOFFMANN (v):
          </note>
          <u who="ulla_hoffmann_9ac20f" xml:id="i-af637566b159c9d0-0">
            <seg xml:id="i-628d96ce23628cf5-0">
              Fru talman! Första maj är den dag då arbetare över hela världen
              sluter sig samman och slåss för arbetsrätt, för arbetarnas villkor,
              för starka fackliga rättigheter. Och man gör det i Polen, Lettland,
              Estland, Litauen, Tjeckien, Ungern, Slovenien, Slovakien och Sverige.
              Vi som är ute och demonstrerar första maj, oavsett var, gör det
              för att vi tror på internationell solidaritet.
            </seg>
            <seg xml:id="i-504ea78643a618f0-0">
              Den 1 maj är också den dag då EU:s så kallade östutvidgning blir
              verklighet. Den 17 december 2003 godkände riksdagen anslutningsfördraget
              som ansluter åtta av de forna öststaterna och Cypern och Malta.
              Riksdagen sade då, precis som regeringen, att den svenska arbetsmarknaden
              inte kommer att drabbas av några störningar av att fri rörlighet
              för de nya medlemsstaternas medborgare genomförs.
            </seg>
            <seg xml:id="i-4c93153e1806ae61-0">
              Sedan dess har det hunnit rinna mycket vatten under broarna,
              framför allt under regeringens och Socialdemokraternas broar.
              Från att internationellt säga att Sverige inte kommer att använda
              sig av övergångsregler för de nya EU-medborgarna utan att fri
              rörlighet är det som gäller har nu regeringen ändrat uppfattning
              och anslutit sig till de EU-stater som anser att fri rörlighet
              endast ska gälla dem som kommer från Västeuropa, inte dem som
              kommer från Östeuropa. Trots att murar fallit och alla har poängterat
              vikten av ett enat Europa fortsätter den mentala muren mellan
              väst och öst.
            </seg>
            <seg xml:id="i-a6bed97e5806f02f-0">
              Fru talman! Vad är det då som regeringen och Socialdemokraterna
              föreslår i det betänkande som vi nu debatterar? Jo, man vill fortsätta
              att i väsentliga delar betrakta medborgare i åtta av de tio nya
              medlemsländerna som tredjelandsmedborgare, det vill säga att de
              även i fortsättningen ska tvingas söka arbetstillstånd för att
              få jobba i Sverige. Anledningen är, enligt regeringen, att risken
              för snedvriden konkurrens och lönedumpning är stor genom att de
              ekonomiska skillnaderna och skillnaderna i välfärdssystemen är
              stora. Regeringen vill skydda arbetstagare från de nya medlemsstaterna
              från exploatering, säger man. Och det låter ju bra.
            </seg>
            <seg xml:id="i-f1b45ed3f8cad12f-0">
              Faktum är att vi redan nu har ett ytterst bekymmersamt läge på
              arbetsmarknaden. Exempel på lönedumpning och risk för att kollektivavtalen
              urholkas är akuta problem inte minst inom bygg-, transport- och
              tjänstesektorn. Vänsterpartiets uppfattning är att ett tillstånd
              med förlängt arbetstillstånd till och med kan förvärra situationen
              på arbetsmarknaden. Risken är uppenbar att vi får ett slags gästarbetarsystem,
              där arbetare från öststaterna utnyttjas och exploateras. LO har
              belyst en rad problem där särskilda åtgärder är nödvändiga.
            </seg>
            <seg xml:id="i-996d8d5dd9b2afca-0">
              Vi delar den uppfattningen och är därför nöjda över att vi tillsammans
              med Socialdemokraterna och Miljöpartiet förhandlat fram ett arbetsmarknadspaket
              för att åtgärda de problem som vi ser på arbetsmarknaden och som
              kommer att gälla alla, inte enbart Östeuropa, som Per Westerberg
              försökte antyda. I stället för att införa övergångsregler med
              en tidsfrist på två år innan något görs åt arbetsmarknaden gör
              vi nu ett tillkännagivande och säger att det är bråttom för regeringen
              att komma tillbaka med förslag som stärker arbetsrätten och de
              fackliga organisationernas ställning. Camilla Sköld Jansson kommer
              senare att i sitt anförande närmare belysa och diskutera de åtgärder
              som samarbetspartierna nu gör ett tillkännagivande om.
            </seg>
            <seg xml:id="i-4526aa40840d66aa-0">
              Fru talman! Regeringen och Socialdemokraterna har också hävdat
              att man vill ha övergångsregler för att skydda våra sociala välfärdssystem.
              Det är viktigt i de här sammanhangen att komma ihåg att det inte
              är arbetare från Östeuropa som leder till försämringar i våra
              socialförsäkringssystem utan att det är EU-samarbetet generellt
              som sätter press på en harmonisering av välfärdssystemen. Det
              har funnits en del grumlig argumentation i debatten. Till exempel
              har statsministern och andra ministrar talat om social turism.
              Begreppet blir inte bättre av att det använts av EG-domstolen
              när det samtidigt används av Pia Kjaersgaard. Det är ungefär som
              att man använder sig av begreppet asylshopping när man talar om
              människor som flytt undan krig och förföljelse för att leda människors
              tankar åt fel håll, nämligen misskreditera människor med utländsk
              bakgrund. Det exempel som ministrar och andra använt är att det
              är möjligt för en polsk arbetare att arbeta i tio timmar i Sverige
              och försörja sin trebarnsfamilj hemma i Polen med de tre svenska
              barnbidragen. Jag antar att regeringen har suttit hemma i sin
              kammare och räknat på det här: Hm, här har vi en trebarnsfamilj
              i Polen. De är fattiga. De vill nog skicka pappan till Sverige
              för att utnyttja de svenska socialsystemen.
            </seg>
            <seg xml:id="i-642c61b1aad946f5-0">
              Den människosyn som ligger till grund för dessa påståenden är
              faktiskt inte trevlig. Det är att spela på strängar som inte borde
              finnas på den svenska lyran och som vi nogsamt borde undvika att
              spela på.
            </seg>
            <seg xml:id="i-b4c8d32112b45a2e-0">
              Nu har det visat sig att det inte finns någon tiotimmarsregel
              i EU. Vad som finns är ett antal EG-domar där man från fall till
              fall har tagit ställning i olika situationer. Men någon tiotimmarsregel
              finns inte. Och enligt en enig expertis får Sverige inte införa
              några som helst regler som diskriminerar människor från andra
              EU-länder. Ska man införa särskilda kvalifikationsregler för EU-medborgare
              kommer dessa att gälla även för dem som bor här. Vill vi göra
              det svårare för en polsk pappa att få barnbidrag för sina barn
              innebär det att vi samtidigt gör det svårare för en ensamstående
              mamma att få barnbidrag här i Sverige. Vi kan inte införa ett
              försörjningsansvar för EU-medborgare som inte bor i Sverige, för
              då måste vi också införa försörjningsansvar för dem som bor här.
            </seg>
            <seg xml:id="i-ae96f99345aec498-0">
              Jag hoppas att det står klart för dem som lyssnar på den här
              debatten att vi inte får införa några särregler som diskriminerar
              EU-medborgare i våra socialförsäkringssystem. När vi gick med
              i EU var ett av syftena harmonisering, harmonisering av arbetskraft,
              harmonisering av pensioner och harmonisering av socialförsäkringssystem.
              Det sociala välfärdssystemet, som vi ser det, är ett av våra redskap
              för att utjämna klass- och könsskillnader. Vi har konstruerat
              det så för att våra ekonomiska resurser ska komma alla invånare
              till del som en rättighet inte som välgörenhet. Det är samarbetet
              inom EU som generellt sätter en ökad press på harmonisering av
              välfärdspolitiken inte östutvidgningen. Att hävda att vi måste
              luckra upp socialförsäkringssystemen under förevändning att de
              också kan komma andra EU-medborgare till del är att spela under
              täcket med att man vill förändra reglerna för de generella välfärdssystemen.
              Glöm inte att de förändringar som görs gäller alla, även oss som
              bor här i Sverige.
            </seg>
            <seg xml:id="i-b2cf4ce005fa9bd1-0">
              Fru talman! Vi är fyra partier som har enats i en reservation
              mot övergångsregler. Vi är inte överens om att man ska stärka
              facken och skärpa arbetsrätten, men vi vill inte stänga dörren
              för människor från Östeuropa. Vi vill inte dela in EU i ett A-lag
              och ett B-lag. Vi vill inte ha ett gästarbetarsystem där utländsk
              arbetskraft från vissa länder inte har samma rättigheter som andra.
              Vi vill ha solidaritet och icke-diskriminering av människor. Vi
              kommer visserligen inte att demonstrera tillsammans under de röda
              fanorna den 1 maj, men vi är djupt övertygade om att vi inte vill
              diskriminera människor från andra länder, och vi tror inte att
              människor från Östeuropa vill komma till Sverige för att leva
              på bidrag utan för att arbeta och förverkliga sina drömmar.
            </seg>
            <seg xml:id="i-843cb5d649c09a25-0">
              Fru talman! Som det ser ut i dag har regeringens förslag inte
              något stöd i riksdagen vad gäller övergångsreglerna. Det har dock
              förekommit en del spekulationer om voteringen om övergångsregler.
              Vad jag förstår har nu socialdemokraterna avfärdat alla sådana
              spekulationer. Det gläder mig.
            </seg>
            <seg xml:id="i-7a1d238b06a90be9-0">
              Fru talman! Jag står självklart bakom samtliga Vänsterpartiets
              reservationer, men jag yrkar bifall till reservation 1 under punkt
              1 och till utskottets förslag i den del som rör åtgärder på arbetsmarknaden.
            </seg>
          </u>
          <note type="speaker" xml:id="i-b66e3d1ca2d3514c-0">
            Anf. 9 Förste vice talman PER WESTERBERG (m) replik:
          </note>
          <u who="per_westerberg_4a7f55" xml:id="i-a1b6970646ec2233-1">
            <seg xml:id="i-f6275622933e1096-0">
              Fru talman! Med anledning av den här skrivelsen har Vänsterpartiet
              väckt motioner. Och i den huvudsakliga motionen har man ställt
              mycket starka krav på småföretag med anledning av den här skrivelsen.
              Det är starka krav på skärpt arbetsrätt, skärpt kontroll av småföretag.
              Det ska vara svårare att starta småföretag och så vidare. Vad
              föranleder Vänsterpartiet att vilja gå mot företagen just i samband
              med utvidgningen av EU och den här skrivelsen? Det är min första
              fråga.
            </seg>
            <seg xml:id="i-953174c7657c69af-0">
              Den andra frågan: Är Vänsterpartiet för en arbetskraftsinvandring
              baserad på egen försörjning?
            </seg>
          </u>
          <note type="speaker" xml:id="i-1c812ad8ef4448e3-0">
            Anf. 10 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-1">
            <seg xml:id="i-042657a7ef6e94db-0">
              Fru talman! Per Westerberg! Vänsterpartiet har under flera år
              drivit frågan om att vi måste förstärka arbetsrätten. Vi måste
              också stärka de fackliga organisationernas möjlighet att kontrollera
              företag där det finns social dumpning eller där man utnyttjar
              svart arbetskraft. Tyvärr har regeringen inte svarat på det här,
              och regeringen har inte gjort någonting åt det. Men nu när vi
              sitter i den situation som vi gör har vi fått regeringen med oss
              på att det här måste göras.
            </seg>
            <seg xml:id="i-bf75fd6773bc62b6-0">
              Redan i dag ser man att vi har problem på arbetsmarknaden. Man
              kan till exempel titta på det som hände på SSAB i Luleå. Människor
              från Slovakien, tror jag att det var, var här och arbetade som
              ugnsmurare. De hade tillstånd och allting. Byggnads hade slutit
              ett avtal med dem, så att avtalsenliga löner skulle gälla. Det
              visade sig bara att på vägen hit hade man skrivit bort det här
              avtalet och gått med på att de skulle få en lön på 1318 kr i timmen,
              tror jag att det var. Man hade till exempel lagt ut det här på
              underentreprenörer.
            </seg>
            <seg xml:id="i-809414c3cf2dc0ff-0">
              Det här visar, Per Westerberg, att det finns problem på arbetsmarknaden.
              Jag är övertygad om att Moderaterna inte ställer sig bakom ett
              oseriöst företag som använder sig av till exempel svart arbetskraft
              eller utnyttjar arbetskraften på ett eller annat sätt.
            </seg>
          </u>
          <note type="speaker" xml:id="i-15421a0988891b3e-0">
            Anf. 11 Förste vice talman PER WESTERBERG (m) replik:
          </note>
          <u who="per_westerberg_4a7f55" xml:id="i-a1b6970646ec2233-2">
            <seg xml:id="i-61687063bdd3fdca-0">
              Fru talman! Men det är ganska märkligt att man försöker få skärpa
              i alla dessa förslag just i samband med att man ska öppna sig
              mot de tio nya EU-medlemsstaterna.
            </seg>
            <seg xml:id="i-a9ff2556aba950f4-0">
              Självfallet är vi emot lönedumpning. Självfallet är vi emot oseriösa
              företag. Det har vi bra regler för redan i dag. Men vad ni gör
              när ni lägger fram det här förslaget i samband med den här skrivelsen
              är att ni riktar en misstro mot nya människor, invandrare, som
              vill arbeta i Sverige eller jobba i företag. De är någon form
              av sämre sortens människor, eller kan lätt antydas vara det, och
              det är sämre sortens företag här i landet som är det stora problemet.
              Därmed bidrar ni till den barriär och de svårigheter som den här
              skrivelsen medför.
            </seg>
            <seg xml:id="i-18ce653d94e36f98-0">
              Sedan återkommer jag till min fråga som jag ställde förra gången,
              den om egen försörjning. I grunden och i grundfördragen i EU ska,
              även om rättspraxis har varit annorlunda, arbetskraftsinvandring,
              när man rör sig över gränserna, syfta till egen försörjning. Ställer
              Vänsterpartiet upp på den tesen, eller vill man ha annan rörelse
              över gränserna?
            </seg>
          </u>
          <note type="speaker" xml:id="i-5062e1d971698933-0">
            Anf. 12 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-2">
            <seg xml:id="i-832137c8ea38c64c-0">
              Fru talman! Nu säger jag detta en gång till. Vi har motionerat
              ett antal år om just precis de här reglerna. Vi har velat få en
              skärpning av reglerna kring F-skattsedeln. Vi har velat få en
              förändring av MBL, § 19, för att stärka fackens rätt att kontrollera
              att kollektivavtalen efterlevs.
            </seg>
            <seg xml:id="i-bc887eaab20b590b-0">
              Vi har gjort detta i ett antal år. Först nu varför det är så
              får Per Westerberg fråga Socialdemokraterna har vi fått en möjlighet
              att genomföra detta. Det finns ingen stämpling över huvud taget,
              och jag vägrar att acceptera guilt by association . Vi har drivit
              denna fråga länge. Därför är vi också glada åt att det här genomförs.
            </seg>
            <seg xml:id="i-adc1a17edfe8cfe8-0">
              När det gäller arbetskraftsinvandringen har vi sagt att vi är
              öppna. Vi vill alltså att människor ska kunna röra sig och komma
              till Sverige. Vi delar ju ibland ståndpunkter vad gäller flyktingpolitiken,
              men vi vill inte ha ett gästarbetarsystem som till exempel finns
              i Tyskland. Vi tycker att det är väldigt viktigt att man, när
              den här utredningen som nu förmodligen kommer att komma i gång
              görs, ser till att arbetskraft, människor som kommer hit, inte
              exploateras, inte utnyttjas till svart arbetskraft på ett eller
              annat sätt. För oss är det viktigt att människor ska kunna komma
              hit, men de ska inte kunna utnyttjas.
            </seg>
          </u>
          <note type="speaker" xml:id="i-1d7c0d4210337969-0">
            Anf. 13 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-3">
            <seg xml:id="i-8ae2426d7aa4fb6e-0">
              Fru talman! Som jag nämnde inledningsvis kan ju inte Vänsterpartiet,
              och inte då heller Ulla Hoffmann förstås, vara med oss och fira
              den 1 maj när EU får tio nya medlemmar av vilka åtta i årtionden
              förslavats av kommunismen. Vänsterpartiet och Ulla Hoffmann är
              ju mot den här föreningen, EU, och tycker att Sverige bör lämna
              den. Vi andra får väl passa på att fira.
            </seg>
            <seg xml:id="i-96b7ac71f188f4ba-0">
              Min fråga gäller det här med försörjningsansvar. Är det så, enligt
              Ulla Hoffmanns bedömning, att vi i Sverige i dag inte kan införa
              en permanentregel som gäller alla EU-medlemmar och som kräver
              en egen försörjning?
            </seg>
          </u>
          <note type="speaker" xml:id="i-ba7f39812872d72c-0">
            Anf. 14 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-3">
            <seg xml:id="i-5d63bba86efad3ef-0">
              Fru talman! Ingenting skulle väl glädja mig mer än om Bo Könberg
              skulle gå ut och demonstrera under de röda fanorna första maj.
              Han är förstås självklart välkommen. Jag kommer med stolthet att
              gå ut just denna första maj, för mitt parti säger nej till övergångsreglerna.
              Jag talade tidigare om att det är som att de här övergångsreglerna
              bygger upp en mental mur mellan öst och väst, och det är inte
              syftet. Vi vill inte vara med i EU, det är helt riktigt. Vi tycker
              att EU är en odemokratisk sammanslutning. Därför arbetar vi förstås
              för ett utträde. Men det viktigaste är att vi också finns i EU-parlamentet
              och arbetar och är kritiska för att försöka öka den demokrati
              som ändå finns. Vi arbetar aktivt. Därför är det förstås väldigt
              viktigt att se till att det kommer så många EU-kritiska vänsterpartister
              som möjligt till EU-parlamentet efter valet.
            </seg>
            <seg xml:id="i-28372b76a3266f5d-0">
              När det gäller försörjningsansvaret var Bo Könbergs fråga, om
              jag förstod den rätt, om vi ställer oss bakom att det att ska
              införas ett försörjningsansvar för EU-medborgare inom den fria
              rörligheten. Vi ska inte ställa andra krav på andra EU-medborgare
              än dem vi ställer på de svenska medborgarna. Av den anledningen
              kan vi inte genomföra ett ensidigt försörjningskrav från svensk
              sida.
            </seg>
          </u>
          <note type="speaker" xml:id="i-bd29784c9b69f8ef-0">
            Anf. 15 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-4">
            <seg xml:id="i-578af194ccca783e-0">
              Fru talman! Jag tackar för invitationen att gå under Ulla Hoffmanns
              röda fanor. De röda fanor som just Ulla Hoffmann och hennes parti
              har haft sedan det bildades är jag inte särskilt intresserad av
              att gå under, speciellt inte den dag då vi firar åtta länder som
              har förslavats under kommunismen under en period då den hade stöd
              av det svenska vänsterpartiet. Det vore väl utomordentligt fel
              dag att göra det på. Med detta har jag inte sagt något om röda
              fanor som bärs av andra än Vänsterpartiet.
            </seg>
            <seg xml:id="i-535ffb0c90a3a5e1-0">
              Den fråga jag ställde var: Är det så att vi i dag har möjlighet
              att ställa försörjningskrav på dem som ska ha fri rörlighet som
              arbetstagare eller inte? Jag fattade Ulla Hoffmanns svar som att
              hon delar min bedömning av att det inte är möjligt. Kopplingen
              var lite konstig när hon kopplade detta till de svenska medborgarna.
              Det är ju redan i dag så, som bekant, att svenska medborgare inte
              behöver uppehållstillstånd. Däremot är det så att våra vänner
              i de andra europeiska länderna behöver uppehållstillstånd om de
              vistas någon längre tid i Sverige.
            </seg>
            <seg xml:id="i-834357ce742bab0a-0">
              Då är vi alltså överens om att om vi ska ställa krav på en egen
              försörjning behöver vi, om vi vill göra det meddetsamma, en övergångsregel
              i väntan på att man kan få en permanentregel inom hela unionen.
            </seg>
          </u>
          <note type="speaker" xml:id="i-5b2b8f3db036ea75-0">
            Anf. 16 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-4">
            <seg xml:id="i-15eb47acf82c22a7-0">
              Fru talman! Jag måste först säga att jag faktiskt inte förstår
              vart Bo Könberg vill komma när han diskuterar på det sätt som
              han gör om första maj. Jag förstår det inte. Och jag tycker inte
              att det är helt riktigt heller. Vi ställer oss inte bakom övergångsreglerna.
              Bo Könberg vill ha lite övergångsregler light men strävar ändå
              efter fri rörlighet. Vi strävar efter fri rörlighet det är det
              vi säger. De fyra ja-partierna säger att de vill ha fri rörlighet.
            </seg>
            <seg xml:id="i-bb5c69230591b13c-0">
              När det gäller försörjningskravet har jag inte förstått någonting
              annat än att en enig expertis säger att vi inte oavsett om EU-medborgarna
              eller andra länders medborgare måste ha uppehållstillstånd för
              att komma hit ensidigt kan införa ett försörjningskrav från Sveriges
              sida. Vi måste tänka annorlunda. Vi rör oss på en annan nivå nu.
            </seg>
            <seg xml:id="i-c952537e45ba2741-0">
              Därför skulle det vara intressant, men tyvärr kan inte Bo Könberg
              svara på det nu, att veta vad han menar med försörjningskrav.
              För vad jag blir orolig för är ju precis den reform, eller utredning,
              som Folkpartiet vill ha när det gäller socialförsäkringssystemet,
              och att det är det förslaget som kommer att komma i reformen,
              det vill säga att vi ska ha ett försörjningskrav där arbetstagarna
              ska ta ett större ekonomiskt ansvar för socialförsäkringarna på
              samma sätt som har gjorts med pensionssystemet.
            </seg>
          </u>
          <note type="speaker" xml:id="i-5d1e3e90d5d7918c-0">
            Anf. 17 BIRGITTA CARLSSON (c):
          </note>
          <u who="birgitta_carlsson_6bfc1a" xml:id="i-017d136f9b956f47-0">
            <seg xml:id="i-5f413984d1117673-0">
              Fru talman! Jag vill börja mitt anförande med att yrka bifall
              till reservation 1. Jag står givetvis bakom övriga reservationer
              där Centerpartiet finns med men yrkar endast bifall till den här.
            </seg>
            <seg xml:id="i-0918c3bd6d887bdc-0">
              Frågan om diskriminerande övergångsregler mot de nya EU-medborgarna
              har behandlats på ett beklämmande sätt. Socialdemokraternas, LO:s
              och i viss utsträckning även andra partiers agerande har varit
              vingligt, populistiskt och osakligt. Men det är värre än så. Denna
              osaklighet har lyckats skapa en betydande oro bland medborgarna.
              Jag har fått många reaktioner på Centerpartiets rakryggade agerande
              mot övergångsreglerna. Många av reaktionerna är positiva, inte
              minst från besvikna liberaler och socialdemokrater. Naturligtvis
              känner sig de människor från Polen och de baltiska staterna som
              jag har talat med både besvikna och förolämpade.
            </seg>
            <seg xml:id="i-f721f88e0dfd5787-0">
              Många reaktioner visar också att resonemanget om social turism
              har fått fäste i folkdjupet. Många människor känner faktiskt en
              oro över att bidragssystemen ska missbrukas. Men det är en oro
              som Göran Persson och hans ministrar, LO-ledningen och Byggnads
              affischkampanjer själva har skapat. Den oron fanns inte från början,
              och den är inte motiverad.
            </seg>
            <seg xml:id="i-b2000578d11f2e18-0">
              Det just detta, fru talman, som är det allvarliga. Ledande politiker
              har spridit fördomar om våra grannfolk och misstämning kring EU:s
              historiskt viktigaste utvidgning. Detta har samtidigt öppnat dörren
              för en främlingsrädsla som vi inte hade tidigare, en främlingsrädsla
              som kan spridas över hela migrations- och integrationspolitiken.
              Stödet för en generös asylpolitik och för en välbehövlig liberalisering
              av reglerna för arbetskraftsinvandring sätts därmed på spel.
            </seg>
            <seg xml:id="i-e3097971e1791d05-0">
              Man har med berått mod släppt ut misstrons ande ur flaskan, och
              det kan visa sig betydligt svårare att locka in den igen.
            </seg>
            <seg xml:id="i-a621203115f82d6c-0">
              Låt mig, fru talman, kort beröra det osannolika i att det svenska
              bidragssystemet på ett systematiskt sätt skulle missbrukas av
              nya EU-medborgare. Sjuk- och arbetslöshetsförsäkringarna är kopplade
              till kvalifikationsvillkor och tidigare inkomster. Om personer
              blir arbetslösa eller sjuka efter att ha arbetat och betalat skatt
              och sociala avgifter är det inget konstigt med att de får skydd
              när svenska medborgare får det. Socialbidragen är och ska vara
              behovsprövade. Att kunna få ut väsentligt mer i bidrag än vad
              som krävs för nödtorftigt uppehälle låter sig inte göras om socialsekreterarna
              sköter sitt jobb.
            </seg>
            <seg xml:id="i-a31f297a44ae2a3f-0">
              Barnbidragen då? Här har jag märkt att många människor är oroliga.
              Enligt EU:s regler ska ju förvärvsarbetande från andra EU-länder
              ha rätt till familjepolitiskt stöd för barn i hemlandet. Faktum
              är dock att barnafödandet är lägre i flertalet av de nya EU-länderna
              än i Sverige. I de baltiska länderna är det betydligt lägre, och
              i Polen är det på samma nivå som i Sverige.
            </seg>
            <seg xml:id="i-0122c6a51a0615f0-0">
              Bilden av fembarnsfamiljer i öst som åtminstone en ledande politiker
              har talat om som likt hungriga fågelungar väntar på att pappa
              ska skicka hem barnbidraget, bygger på falska föreställningar
              om hur de central- och östeuropeiska familjerna ser ut. Om det
              över huvud taget kommer några familjefäder från Baltikum och Polen
              till vårt land kommer de att betala betydligt mer i skatt och
              sociala avgifter än de får tillbaka i form av barnbidrag.
            </seg>
            <seg xml:id="i-ff8b7a671b95ce8d-0">
              Men den allra svagaste punkten i debatten är att den verkliga
              vinnarlotten för de nya EU-medborgarna ju faktiskt är att arbeta
              så mycket som möjligt inte att ge sig i kast med den svenska bidragsbyråkratin.
            </seg>
            <seg xml:id="i-d5edce4824d36859-0">
              Regeringen och dess utredning har ju beskrivit den livsstil som
              krävs för att man ska ha någon framgång som social turist, och
              det är knappast någon attraktiv charterresa. Den livsstilen är
              helt enkelt inte konkurrenskraftig i ett läge där man har rätt
              att ta jobb på den fria arbetsmarknaden.
            </seg>
            <seg xml:id="i-20a6903867d57ca5-0">
              Utsikten att tjäna tre, fyra, fem gånger så mycket som en polsk
              eller estnisk normallön under några arbetsamma år i Sverige måste
              ju vara oändligt mycket mer attraktivt än att ligga och trycka
              i ett barackläger, leva på soppa och mögligt bröd, vara utsatt
              för maffians godtycke och jobba tio timmar på ett påhittat jobb
              för att i bästa fall kunna spara ihop några hundra kronor på socialbidrag.
            </seg>
            <seg xml:id="i-f0fad9585018a936-0">
              Vad gäller risken för maffiavälde och oseriösa arbetsgivare är
              risken för det allt större ju mer vi reglerar tillträdet på den
              svenska arbetsmarknaden och tvingar människor att arbeta svart
              och uppehålla sig illegalt i landet.
            </seg>
            <seg xml:id="i-f65258a1fbf65985-0">
              Fru talman! Jag vill också nämna något som ligger mig varmt om
              hjärtat, nämligen frågan om trafficking . Om dessa utnyttjade
              kvinnor får möjlighet att uppehålla sig lagligt i landet och att
              söka arbete här minskar möjligheten för hallickar och maffiaband
              att hålla kontroll över dem. Det är en aspekt som alldeles för
              sällan kommit in i denna debatt.
            </seg>
            <seg xml:id="i-293915fee71ae44a-0">
              Slutligen, fru talman, vill jag säga att den så kallade tiotimmarsregeln
              ju har avslöjats som något av en bluff. Vad EG-domstolen har gjort
              är att säkra rimliga rättigheter till socialt skydd för EU-medborgare
              som under längre tid arbetat och betalat skatt i ett annat EU-land.
            </seg>
            <seg xml:id="i-07c9d70470a93aef-0">
              Talet om social turism är alltså nonsens. Debatten har redan
              visat att det egentligen handlar om något annat, nämligen fackföreningarnas
              rädsla för konkurrens på den svenska arbetsmarknaden. Det syntes
              redan i byggnadsfackets vedervärdiga affischkampanj som skrämde
              med svartmuskiga gästarbetare.
            </seg>
            <seg xml:id="i-896feafa202248e6-0">
              Socialdemokraterna betalar tillbaka för LO:s lojala stöd till
              valmaskineriet och kanske också för Wanja Lundby-Wedins uppslutning
              i kampanjen för euron. För detta stöd var Socialdemokraterna beredda
              att sälja ut visionen om ett fritt och enat Europa bestående av
              jämlika medborgare.
            </seg>
            <seg xml:id="i-9d5c5d1dd428d94a-0">
              Det verkar som om vi nu har lyckats sätta stopp för denna byteshandel.
              Jag är mycket glad att folkpartister och moderater nu verkar ha
              återvänt till sitt engagemang för ett enat Europa.
            </seg>
            <seg xml:id="i-a69efc3aa64e3201-0">
              Om vi lyckas stoppa övergångsreglerna, fru talman, har vi segrat
              i en kraftmätning där mycket stod på spel. Det är förstås viktigt
              för våra systrar och bröder på andra sidan Östersjön att åtminstone
              Sverige erkänner dem som fullvärdiga Europamedborgare, och att
              åtminstone vi vägrar att dela in dem i ett A- och ett B-lag. Det
              är minst lika viktigt för oss själva.
            </seg>
            <seg xml:id="i-a303df3f700a24fa-0">
              Vi har bevarat Sveriges anseende i de nya medlemsländerna. Vi
              har avvisat en smutsig kampanj som spelat på och spritt främlingsrädsla
              och ökad misstro mot Europatanken och kanske allra viktigast vi
              har bevarat tron på Sverige som ett öppet och välkomnande samhälle
              en fyrbåk i det Europa där så mycket främlingsrädsla sprider sig.
            </seg>
            <seg xml:id="i-34550b5edc48c8f5-0">
              Att säga nej till övergångsregler är att säga ett helhjärtat
              ja till ett enat Europa. Det gör oss alla till vinnare.
            </seg>
          </u>
          <note type="speaker" xml:id="i-bca4e56c4da4e8ae-0">
            Anf. 18 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-5">
            <seg xml:id="i-9528a972d9aeb13c-0">
              Fru talman! Birgitta Carlsson nämnde frågan om den så kallade
              tiotimmarsregeln och att hon betraktar den närmast som en bluff.
              Jag tror inte att vi behöver fördjupa oss i den juridiken. Det
              viktiga är väl ändå huvudfrågan: Är det så eller är det inte så
              att Sverige gentemot alla EU-medlemmar kan införa en regel om
              egenförsörjning liknande den vi i dag har för pensionärer och
              studenter?
            </seg>
            <seg xml:id="i-13b24e73abde640d-0">
              Den frågan behandlades under utskottets utfrågning. Det finns
              stenografiskt redovisat och det finns kommenterat i utskottsbetänkandet.
              Har Birgitta Carlsson en annan uppfattning än den som flertalet
              av de närvarande fick, nämligen att vi inte kan införa en sådan
              regel och att det därmed i praktiken finns något slags tiotimmars-,
              fjortontimmars- eller fyratimmarsregel?
            </seg>
          </u>
          <note type="speaker" xml:id="i-608f751af0edaa53-0">
            Anf. 19 BIRGITTA CARLSSON (c) replik:
          </note>
          <u who="birgitta_carlsson_6bfc1a" xml:id="i-017d136f9b956f47-1">
            <seg xml:id="i-333c2836c71fc9ef-0">
              Fru talman! Egenförsörjning gäller precis som för svenska medborgare.
              Ambitionen är att varenda människa ska kunna klara sig på den
              lön man erhåller av arbete. Vi är väl medvetna om att inte alla
              människor klarar av det.
            </seg>
            <seg xml:id="i-fbf6d867b916836c-0">
              Om vi menar något med att vi vill ha ett öppet Europa, om vi
              menar något med att vi ska ha fri rörlighet de fyra fria rättigheterna
              som är grundbulten i hela EU-tanken kan vi inte sätta upp särregler
              för vissa länder. Man ska då behandlas på samma sätt oavsett om
              man är svensk eller kommer från ett annat land och befinner sig
              här.
            </seg>
          </u>
          <note type="speaker" xml:id="i-41e925fd7d7f7a00-0">
            Anf. 20 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-6">
            <seg xml:id="i-2a39ae6a5a21f76b-0">
              Fru talman! Med förlov sagt tror jag inte att Birgitta Carlsson
              menar det hon sade allra sist, nämligen att det ska vara precis
              samma regler för svenskar som för andra. Det låter trevligt och
              är mycket lätt att instämma i på ytan. Jag förmodar att Birgitta
              Carlsson inte vill införa uppehållstillstånd för svenskar, och
              jag har inte sett några centerpartiförslag om att man inte ska
              ha någon prövning i samband med att man rör sig mellan länderna
              i Europa.
            </seg>
            <seg xml:id="i-c034455d621f461e-0">
              Är det så får vi ju en annan debatt, och då får vi ta den.
            </seg>
            <seg xml:id="i-bc00751a3d4a7f54-0">
              Låt oss reda ut om vi delar uppfattningen jag tror att Birgitta
              Carlsson och jag gör det att det är bra om alla människor, oavsett
              om man är svensk, tysk eller polack, kan försörja sig själva.
              Vi har fått svaret i utskottet att det inte går att omedelbart
              införa den önskvärda regeln om egenförsörjning för alla EU-medborgare.
              Om vi vill kan vi göra en övergångsregel under kortare tid och
              sedan kämpa för att vi får en ändring. Är det inte så?
            </seg>
          </u>
          <note type="speaker" xml:id="i-5c25b579332be2bd-0">
            Anf. 21 BIRGITTA CARLSSON (c) replik:
          </note>
          <u who="birgitta_carlsson_6bfc1a" xml:id="i-017d136f9b956f47-2">
            <seg xml:id="i-ed4b4ba276e763a5-0">
              Fru talman! När det gäller de sociala trygghetssystemen är Bo
              Könberg mycket väl medveten om och vi har gemensamma reservationer
              i andra sammanhang att vi vill ha en översyn över hela trygghetspaketet.
              Det handlar då inte om övergångsregler.
            </seg>
            <seg xml:id="i-e9add02b8e96baa7-0">
              Sedan får jag väl förtydliga mig: Jag menar inte att svenska
              medborgare ska ansöka om asyl i Sverige. På den punkten är vi
              väl helt överens. Jag trodde inte att man behövde misstolka en
              sådan fråga. Det är ju en självklarhet att svenskar har rätt att
              bo och vistas här. I så måtto har ju svenskarna en särställning
              i Sverige. Det går inte att komma ifrån. Det har ju också andra
              medborgare i sina länder.
            </seg>
            <seg xml:id="i-b18ae20ecd5d7bd0-0">
              När det gäller trygghetssystemen har vi vissa ersättningar som
              enbart går ut i Sverige. Det är vi också överens om. Vi har inte
              föreslagit att man ska ändra dem. Men vi har klart och tydligt
              sagt ifrån från början att några övergångsregler på det sätt som
              regeringen föreslagit vill inte Centerpartiet vara med om. Vi
              vill ha en fri rörlighet på det sätt som jag tidigare nämnde och
              som ingår i de fyra rättigheterna i EU-medlemskapet.
            </seg>
          </u>
          <note type="speaker" xml:id="i-aaf1ebd4b16d9c95-0">
            Anf. 22 MONA JÖNSSON (mp):
          </note>
          <u who="mona_jonsson_8a4f51" xml:id="i-7f971bb63272ee8c-0">
            <seg xml:id="i-4741b5a21d19cddb-0">
              Fru talman! Miljöpartiet arbetar för att Sverige ska vara ett
              öppet land gentemot omvärlden. De som vill komma hit och arbeta
              och bosätta sig ska kunna göra det i betydligt större utsträckning
              än i dag. Vi anser att det ska gälla för EU:s medlemsländer liksom
              för resten av världen.
            </seg>
            <seg xml:id="i-f500fc6f9ff726ce-0">
              En av grunderna med EU är att man fritt ska kunna arbeta och
              flytta mellan de olika länderna och underlätta för människor att
              ta arbete där de behövs. Sverige är nu medlem i EU sedan flera
              år och har sagt ja till olika förslag när det gäller samarbetet.
            </seg>
            <seg xml:id="i-ade20bd043fc6e1c-0">
              Vad är det då som gäller för personer som bor i EU och vill komma
              hit och arbeta? Jo, man får komma hit och söka arbete i tre månader
              utan att ha uppehållstillstånd. Om man inte fått något arbete
              gäller därefter utlänningslagen som säger att man måste ha uppehållstillstånd.
              Om man redan fått ett arbete innan man kommer hit är det bara
              att komma och arbeta. Personen i fråga får inte avvisas på grund
              av att han eller hon inte har uppehållstillstånd. Arbetet gäller
              både som uppehållstillstånd och arbetstillstånd. Man får sin lön
              genom arbetet i Sverige och betalar också sin skatt här.
            </seg>
            <seg xml:id="i-81438acc0c10a9d9-0">
              Många av oss svenskar har rest till andra EU-länder för att arbeta.
              Det gäller speciellt unga människor som genom arbetslivet vill
              få utlandserfarenheter och lära känna andra kulturer. Vi i Miljöpartiet
              anser inte att de nya medlemsländerna i EU ska behandlas annorlunda
              än nuvarande medlemsländer. Är man EU-medlem ska man vara fullvärdig
              medlem från första början.
            </seg>
            <seg xml:id="i-4515ce72fef2e7c7-0">
              Många från de nya medlemsstaterna arbetar redan här i Sverige,
              ibland hos arbetsgivare som inte är speciellt seriösa utan utnyttjar
              dessa människor genom svartjobb och genom att ge dem lägre lön.
              Vi har sett fall inom byggbranschen. Vi i Miljöpartiet vill se
              till att man ska få arbetsförhållanden och arbetsvillkor lika
              som för svenska arbetare och vill därför att man ska bevaka att
              kollektivavtal följs bättre. Ulf Holm kommer i sitt anförande
              att ta upp hur vi ser på det.
            </seg>
            <seg xml:id="i-738a835902320785-0">
              För att få behålla de rättigheter som man har haft i välfärdssystemet
              när man flyttar mellan de olika EU-länderna finns de så kallade
              samordningsreglerna. Ett exempel är när svenska pensionärer flyttar
              till Spanien eller södra Frankrike och då får behålla sin pension.
              En huvudprincip i tillämpningen av systemet för social trygghet
              för anställda är likabehandlingsprincipen. Den innebär att alla
              EU-medborgare som omfattas av rådets förordning ska ha samma skyldigheter
              och rättigheter som det egna landets medborgare.
            </seg>
            <seg xml:id="i-3c459ca62757ed0a-0">
              En nyligen presenterad studie från EU-kommissionen visar att
              migrationen från de nya EU-länderna till de nuvarande troligen
              inte kommer att uppgå till mer än 1 % av de nya EU-ländernas totala
              befolkning. De flesta som vill flytta från de nya EU-länderna
              är unga och välutbildade, precis som flera av de svenskar som
              flyttar till andra EU-länder för att arbeta. Enligt kommissionen
              visar erfarenheter från tidigare utvidgningar att ett EU-medlemskap
              snarare minskar utflyttningen än ökar den. I slutet av 70-talet
              emigrerade årligen 120 000 spanjorer till andra EU-länder, medan
              siffrorna sjönk till mellan 2 000 och 3 000 efter Spaniens EU-inträde.
              Erfarenheter visar att människor inte gärna bryter upp från sitt
              land för att bosätta sig i ett annat land med ett annat språk,
              annan kultur, andra traditioner och andra religioner.
            </seg>
            <seg xml:id="i-d5bba217b0a56a6f-0">
              Det går bra för de nya EU-länderna. De har i dag den högsta tillväxttakten
              inom EU, och människors livsvillkor förbättras. Investeringarna,
              däribland från svenska företag, ökar dramatiskt, och nya arbetstillfällen
              skapas. Att människor i de nya EU-länderna skulle välja att flytta
              till Sverige i stor utsträckning om de kan få arbete och bättre
              arbetsvillkor på hemmaplan är inte troligt.
            </seg>
            <seg xml:id="i-82d67c9c65f135a8-0">
              Bland de svenska företag som flyttat tillverkning till de nya
              länderna är Ericsson som i förra veckan presenterade sina vinster.
              I en TV-intervju i samband med detta uttryckte arbetare att de
              var nöjda men att de samtidigt befarade att om deras löner steg
              skulle företaget flytta utomlands till länder där lönerna är lägre.
              Detta kallas för social dumpning, och det vänder sig Miljöpartiet
              emot och hoppas att svenska företag ska föregå med gott exempel
              för att inte sprida ett dåligt rykte om Sverige och svenska företag.
            </seg>
            <seg xml:id="i-c4d2397f40edd86f-0">
              Arbetslösheten i Sverige är just nu hög, och många grupper står
              helt utanför arbetsmarknaden, och det är oroande. Det är viktigt
              att se till att uppgången som vi nu kan se i den internationella
              konjunkturen och den ljusnande utvecklingen i den svenska ekonomin
              inte innebär att arbetslösheten permanentas på en hög nivå. Vi
              i Miljöpartiet är övertygade om att öppenhet på arbetsmarknaden
              gentemot de nya EU-länderna går att kombinera med en aktiv arbetsmarknadspolitik
              och motverkande av diskriminering på arbetsmarknaden så att fler
              som redan bor i Sverige också får arbete.
            </seg>
            <seg xml:id="i-f29f9083c840b340-0">
              För att arbetstagare från de nya EU-länderna och utlandsfödda
              som lever i Sverige i dag ska kunna få arbete som motsvarar deras
              kompetens och kvalifikationer är det nödvändigt att komma till
              rätta med diskrimineringen i arbetslivet. Inte minst Integrationsverkets
              senaste rapport visar att människor med annan bakgrund än den
              svenska diskrimineras. Denna omfattande etniska diskriminering
              kostar samhället många miljarder per år.
            </seg>
            <seg xml:id="i-8607ee8ac3a3a0b3-0">
              Sverige måste ha en arbetsmarknad som välkomnar människor med
              olika bakgrunder. Det är i högsta grad en tillväxtfråga. Vi i
              Miljöpartiet anser att det borde inrättas en samlad myndighet
              som arbetar strategiskt mot all slags diskriminering. Vi anser
              också att det lokala arbetet mot diskriminering bör förstärkas.
              När de arbetsrättsliga lagarna kom på 1980- och 1990-talen anslogs
              stora resurser för utbildning till både arbetsgivare och fackliga
              förtroendevalda. Det blev en folkbildningskampanj. Vi i Miljöpartiet
              vill att man nu anslår pengar för en ny folkbildningskampanj mot
              diskriminering.
            </seg>
            <seg xml:id="i-992f378d26f73824-0">
              Fru talman! Vi i Miljöpartiet vill att alla medlemsländer i EU
              ska behandlas lika och anser att de nya medlemmarna ska vara fullvärdiga
              medlemmar från den 1 maj.
            </seg>
            <seg xml:id="i-67e0efe000ee50fc-0">
              Jag vill också instämma i Birgitta Carlssons anförande angående
              det som rörde trafficking .
            </seg>
          </u>
          <note xml:id="i-c5d121c49755b5f2-0">
            Jag yrkar bifall till reservation 1.
          </note>
          <note type="speaker" xml:id="i-4b9c58e3a954f8b9-0">
            Anf. 23 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-7">
            <seg xml:id="i-b046dea538a895b7-0">
              Fru talman! Det blir väl svårt för Miljöpartiet och Mona Jönsson
              att vara lika glada den 1 maj som majoriteten i den här kammaren
              kommer att vara eftersom man är emot Europeiska unionen som förening.
              Man vill också att Sverige inte längre ska vara medlem. Medan
              tio länder går in skulle Sverige, om Miljöpartiet fick som det
              ville, gå ur.
            </seg>
            <seg xml:id="i-cc5755d4684f9b41-0">
              Jag har en fråga till Mona Jönsson. Den liknar de frågor som
              jag har ställt till några andra av dem som kommer att rösta nej
              som förstahandsalternativ. Frågan gäller egenförsörjning. Är det
              bra med krav på att man ska kunna försörja sig själv eller försöka
              försörja sig själv? Och är det möjligt att genomföra det inom
              dagens EU utan regelförändringar?
            </seg>
          </u>
          <note type="speaker" xml:id="i-e7cdcee9d1a83e66-0">
            Anf. 24 MONA JÖNSSON (mp) replik:
          </note>
          <u who="mona_jonsson_8a4f51" xml:id="i-7f971bb63272ee8c-1">
            <seg xml:id="i-90085296a9070beb-0">
              Fru talman! Vi blir gladare ju fler länder som ingår. Snart kanske
              vi har hela världen med, och då blir vi i Miljöpartiet jätteglada.
            </seg>
            <seg xml:id="i-39654c371ab154bb-0">
              När det gäller frågan om uppehållstillstånd och egenförsörjning
              ska jag säga följande. Det som vi talar om här i dag gäller om
              människor ska komma hit och arbeta. Och de som kommer hit har
              arbete, alltså har de redan uppehållstillstånd. Då gäller precis
              samma regler för våra medborgare som för dem.
            </seg>
          </u>
          <note type="speaker" xml:id="i-b8d2a22c772ea9b4-0">
            Anf. 25 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-8">
            <seg xml:id="i-121bc7f90397fe97-0">
              Fru talman! Det har hänt under EU-diskussionerna att en och annan
              har utmålat liberaler som mig som lite väl utopistiska när vi
              har talat om hur EU ska utvidgas till att gälla hela Europa. Men
              jag kommer i lä i förhållande till Mona Jönsson som ser framför
              sig ett EU med 190 medlemsländer. Vi får väl se om Miljöpartiet
              någonstans på vägen omprövar sin inställning till att Sverige
              ska gå ur EU.
            </seg>
            <seg xml:id="i-bf8d7270827df542-0">
              Åter till frågan om arbete, uppehållstillstånd med mera. Min
              fråga gäller den diskussion som har pågått i månader och till
              med mer än ett år med anledning av Berit Rolléns utredning. Har
              rättsutvecklingen inom EU varit sådan att man faktiskt kan arbeta
              mycket kort tid och därutöver ha rätt att få utfyllnad med försörjningsstöd
              eller socialbidrag? Är det så eller inte?
            </seg>
          </u>
          <note type="speaker" xml:id="i-27c05e1720f2d21a-0">
            Anf. 26 MONA JÖNSSON (mp) replik:
          </note>
          <u who="mona_jonsson_8a4f51" xml:id="i-7f971bb63272ee8c-2">
            <seg xml:id="i-01fe5fe0eb13f336-0">
              Fru talman! Vi har en regel som säger att om du har arbete behöver
              du inte uppehållstillstånd oavsett tid. Givetvis vill vi att alla
              ska kunna försörja sig på sin lön. Vi önskar också att de här
              i Sverige som är utslagna och som inte kan försörja sig utan behöver
              gå till socialen lättare skulle kunna komma in på arbetsmarknaden.
              Vi måste arbeta för att göra arbetsmarknaden tillgänglig för alla,
              vilket den inte är i dag.
            </seg>
          </u>
          <note type="speaker" xml:id="i-1f41f528c6d04185-0">
            Anf. 27 TOMAS ENEROTH (s):
          </note>
          <u who="tomas_eneroth_86d11b" xml:id="i-b2a3b33d0d7e3d6a-0">
            <seg xml:id="i-974f5cb8b116eed0-0">
              Fru talman! Jag ska inledningsvis yrka bifall till utskottsmajoritetens
              förslag i betänkandet. Sedan kan vi gå in på själva debatten.
            </seg>
            <seg xml:id="i-177a403f4665d4f0-0">
              Det är naturligtvis en fantastisk händelse att vi nu kan se hur
              vår europeiska union utvidgas till 25 länder. I någon mening försvinner
              faktiskt den gamla Öst- och Västeuropauppdelningen, och vi kanske
              kan få se en ny europeisk identitet växa fram. Jag hoppas verkligen
              det. För oss i Sverige har detta varit viktigt eftersom vi har
              drivit frågan om utvidgningen, och vi har stött de forna öststaternas
              kamp för att komma ifrån det gamla Östeuropa och bli medlemmar
              i unionen.
            </seg>
            <seg xml:id="i-c55eab63a1355593-0">
              Det är inte alltid utan motstånd som vi har haft den kampen.
              Både här i Sverige och i övriga europeiska länder har det funnits
              de som inte riktigt gillat utvidgningen. Nu är den här, och jag
              tycker att vi ska glädjas åt den. Men desto mer angeläget är det
              då att utvidgningen faktiskt sker under ordnade former och att
              den sker i en takt som förhindrar uppkomsten av nationella opinioner
              som är mot utvidgningen.
            </seg>
            <seg xml:id="i-e1816eecf437b89c-0">
              Det är därför som en rad övergångsregler jag tror att det är
              över 200 träder i kraft den 1 maj. I vissa fall är det övergångsregler
              som de nya länderna vill ha för att se till att inte fastigheter
              eller mark försäljs eller regler som gäller krav på miljöområdet.
              Ibland är det på motsvarande sätt de gamla EU-länderna som har
              sina övergångsregler, och några av dem diskuterar vi här i dag.
              I samtliga länder införs faktiskt övergångsregler gentemot de
              nya EU-länderna. De införs successivt för att sedan kunna avvecklas
              eftersom hela utgångspunkten är att vi ska ha en full integration
              i Europa.
            </seg>
            <seg xml:id="i-bd0543a59e562a67-0">
              Själva företeelsen med övergångsregler är inte ny, om någon tror
              det. Vid varje tillfälle då unionen fått nya medlemmar har vi
              faktiskt haft övergångsregler. Både vid Sveriges tillträde och
              vid Portugals, Greklands och Spaniens tillträde hade vi övergångsregler.
              Den svenska regeringen har kommit fram till att det är nödvändigt.
              Det har också i princip samtliga Europas regeringar gjort. Det
              behövs övergångsregler för att integration av arbetsmarknaden
              ska kunna ske utan sociala spänningar eller problem på arbetsmarknaden.
            </seg>
            <seg xml:id="i-b887d761f3d50ac6-0">
              Vi öppnar ju vår arbetsmarknad, och vi välkomnar arbetstagare
              från de nya medlemsländerna. Men under en övergångsperiod vill
              vi behålla möjligheten att kontrollera att det faktiskt handlar
              om riktiga anställningar, att det är bra arbetsvillkor och att
              det är lön enligt avtal så att vi inte hamnar i en situation med
              lönedumpning. På det sättet förbereder vi för den fria rörligheten
              i det utvidgade EU utan att för den skull äventyra den ordning
              och reda som behöver gälla på svensk arbetsmarknad.
            </seg>
            <seg xml:id="i-a7c6b1575e9ef342-0">
              Våra förslag är i grunden ganska enkla. Vi vill att man under
              en period av två år uppfyller följande krav för att få arbetstillstånd:
              Dels ska man ha ett erbjudande om anställning av viss varaktighet,
              dels ska det vara avtalsenlig lön och dels ska det röra sig om
              en heltidsanställning eller i varje fall en sådan omfattning på
              arbetet att det går att försörja sig. Vi ställer inga särskilda
              bostadskrav, krav som är annorlunda än vad som gäller för övriga
              EU-medborgare. Jag säger detta eftersom jag noterade att Bo Könberg
              anförde det. Efter ett års fortlöpande anställning gäller inte
              längre de här särskilda reglerna, utan då får man fri rörlighet
              precis som alla övriga unionsmedborgare.
            </seg>
            <seg xml:id="i-43586f0e488876f9-0">
              Alla dem som inte vill ha övergångsregler måste man rimligtvis
              fråga: Varför är det fel att under en övergångsperiod försäkra
              sig om att man faktiskt har en anställning och att den är till
              avtalsenlig lön? Eller, rättare sagt: Varför är en del så angelägna
              om att inte ha kravet på till exempel avtalsenlig lön?
            </seg>
            <seg xml:id="i-1530b4b530e66c1b-0">
              Man skulle kunna misstänka att det finns en del som ändå ser
              möjligheterna i den lönekonkurrens och lönespiral som vi skulle
              kunna se på en öppen marknad i Europa. Jag har hört åkeriföretagens
              representant uttala att han nu efter den 1 maj uppmanar åkerierna
              att anställa chaufförer från de forna östländerna för att därmed
              bringa ned kostnadsläget, som det heter. Jag förstår att konkurrensen
              är hård på många marknader. Men för mig som socialdemokrat är
              det oacceptabelt att Europas marknad ska bringas fram genom konkurrens
              med lönedumpning och försämrade trygghetsregler. Det är inte på
              det sättet vi ska konkurrera eller driva tillväxt i Europa.
            </seg>
            <seg xml:id="i-dbe848f921f0fbf6-0">
              Vi har tyckt att det är rimligt med övergångsregler, och vi har
              konstaterat att över hälften av EU:s medlemsländer faktiskt vill
              ha ännu strängare regler än de som regeringen företräder. Över
              hälften av EU:s regeringar inför kvoter eller arbetsmarknadsprövning.
              Vi har utöver själva övergångsreglerna föreslagit en del andra
              åtgärder som ska gälla på arbetsmarknadens område. Vi gör det
              för att se till att ha ordning och reda på arbetsmarknaden.
            </seg>
            <seg xml:id="i-2afdb93e18695689-0">
              Redan i dag kan vi ju se hur man i vissa branscher kringgår den
              arbetsrättsliga lagstiftningen genom att använda sig av F-skattsedeln
              fastän det i realiteten är arbetstagare som man anställer. Således
              föreslår vi ett antal åtgärder för att säkerställa att F-skattsedeln
              används till det som den faktiskt är till för inte för att kringgå
              arbetsrätten.
            </seg>
            <seg xml:id="i-f4c6574b8cbb8f70-0">
              Vi föreslår också att medbestämmandelagen förstärks i 19 §, så
              att fackliga organisationer får ökade möjligheter att säkerställa
              att man följer tecknade kollektivavtal.
            </seg>
            <seg xml:id="i-ba12a0b28494b894-0">
              Det här är bara några av de förslag som regeringen har i skrivelsen.
              Men det är också krav som framförs i motioner från Vänsterpartiet
              och Miljöpartiet. Därmed finns det en majoritet i riksdagen för
              dessa. Detta är angeläget och viktigt. Kanske inte minst i ett
              läge där Sverige riskerar att bli enda landet i Europa som inte
              har övergångsregler blir det desto viktigare att snabbt kunna
              komma till skott med förslag om F-skattsedel och MBL. Därför har
              vi i vårt betänkande ett särskilt tillkännagivande där vi uppmanar
              regeringen att skyndsamt återkomma.
            </seg>
            <seg xml:id="i-37b408d0745fc34b-0">
              Tillsammans med förslaget om övergångsregler har regeringen lagt
              fram ett förslag som vi tror på ett gott sätt hanterar den utmaning
              som utvidgningen faktiskt innebär och som dessutom ger oss en
              övergångsperiod för att kunna överblicka effekterna inom övriga
              välfärdssystem. Trots det har det varit väldigt svårt att finna
              en majoritet för regeringens hela skrivelse. Sannolikt blir Sverige
              det enda landet i EU som inte har övergångsregler. Ja, det gäller
              inte bara i EU, för även Norge tänker ha övergångsregler.
            </seg>
            <seg xml:id="i-0f6078c3b00374c7-0">
              Jag ska nu helt kort kommentera övriga partiers ställningstaganden.
            </seg>
            <seg xml:id="i-3c238fa339feab12-0">
              När det gäller de fyra partier som helt och hållet tar avstånd
              från alla former av övergångsregler kan jag konstatera att bevekelsegrunderna
              är något skiftande.
            </seg>
            <seg xml:id="i-99717f29446b2f21-0">
              Vänsterpartiet och Miljöpartiet, som ju själva vill gå ur EU
              och som för inte så länge sedan dessutom var väldigt skeptiska
              till att forna östländer ville gå med i Europeiska unionen, argumenterar
              nu friskt för den ökade rörligheten. Jag är naturligtvis glad
              över att de båda partierna nu ställer sig bakom de förslag som
              finns i regeringens skrivelse på arbetsmarknadens område. Detta
              är viktigt för att värna kollektivavtalens ställning. Men samtidigt
              borde Vänsterpartiet och Miljöpartiet inse att det tar tid att
              genomföra förslagen om F-skattsedeln, medbestämmandelagen och
              en del annat.
            </seg>
            <seg xml:id="i-d415e9b9153c3beb-0">
              Under den perioden ökar risken avsevärt att vi får problem på
              arbetsmarknaden. Det är ett problem som vi redan i dag känner
              till i södra Sverige och som nu kan bli värre. Av det skälet tycker
              inte vi att det är värt att riskera något, utan vi tycker att
              vi ska ha övergångsregler under en period.
            </seg>
            <seg xml:id="i-e78d13ae080f1511-0">
              Det är alltså en stor risk som Vänsterpartiet och Miljöpartiet
              tar en risk för att vi får lönedumpning i ökad utsträckning och
              för att kollektivavtalen urholkas. Jag är inte beredd att riskera
              detta, utan jag vill i den här frågan ha både livrem och hängslen
              eftersom det i grunden handlar om hur den svenska arbetsmarknaden
              ska fungera.
            </seg>
            <seg xml:id="i-912510709b39ecb7-0">
              Kristdemokraterna, som också ingår i den här fyrpartifamiljen,
              har argumenterat mot övergångsregler. Ändå verkar man det har
              framgått både i talarstolen här i dag och på TT i går tycka att
              regeringen ska ha möjlighet att återkomma om det visar sig bli
              problem. Uppenbarligen ser man riskerna med utvidgningen. Men
              sannolikt är viljan att säga nej till regeringen större än förmågan
              att ta ansvar. Min fråga till Kristdemokraterna blir därför onekligen:
              När tycker Kristdemokraterna att det är rimligt att i så fall
              införa övergångsregler i vilken situation vill man ha det?
            </seg>
            <seg xml:id="i-7349d543f5c67d08-0">
              Centerpartiet har, till skillnad från Kristdemokraterna, hela
              tiden haft en klar linje. Det är väl till och med så att redan
              innan regeringens skrivelse var presenterad hade partiledaren
              klart deklarerat att man inte stödde den. Och det tog inte lång
              tid förrän utspelen haglade från Centerpartiet. Bland annat hävdades
              det att hela förslaget om övergångsregler egentligen gjordes av
              regeringen bara för att kunna skylla försämringar i socialförsäkringssystemen
              på balterna. Det är så man häpnar när man hör den typen av argumentation!
            </seg>
            <seg xml:id="i-bddd2a3845f68f5f-0">
              I denna kammare brukar det vara Centerpartiet som vill ändra
              på de grundläggande principerna för socialförsäkringssystemen,
              vilket vi vid åtskilliga tillfällen i denna kammare har röstat
              ned med bred majoritet. Men framför allt skulle i så fall, med
              den logik som Centern och dess partiledare framhäver, Centerpartiet
              i Finland vilja göra samma förändringar i socialförsäkringssystemen
              eller den kristdemokratiska regeringen i Norge, regeringen i Danmark
              eller för övrigt alla övriga europeiska regeringar. Om det är
              så sitter Centerpartiet inne med information som ingen av oss
              andra har.
            </seg>
            <seg xml:id="i-eb953b549a78c98a-0">
              Givetvis är det så att Europas samtliga regeringar, oavsett partifärg,
              gör bedömningen att vi för att få en lyckad integration behöver
              ett antal övergångsregler på arbetsmarknaden. Regeringarna i hela
              Europa har, kanske till skillnad från Centerpartiet i Sverige,
              ansvaret för hela landet.
            </seg>
            <seg xml:id="i-a5058f8257db1871-0">
              Moderaterna och Folkpartiet, avslutningsvis, har haft sina interna
              diskussioner. Det ska man ha respekt för eftersom det är komplexa
              frågeställningar. Men till slut har man landat i ställningstaganden
              som i ett EU-perspektiv är tämligen unika. Det finns inga EU-länder
              som har motsvarande förslag. Närmast till hands ligger kanske
              Storbritannien. Men mycket talar nu för att även de tvingas ändra
              sitt förslag eftersom det strider mot EU-rätten, för så är det.
              Det som Moderaterna och Folkpartiet säger i sina förslag är det
              i princip omöjligt att genomföra. Inte minst gäller det Folkpartiets
              förslag som bygger på att vi inom åtta månader skulle kunna förhandla
              om förordning 1408. Det bör noteras att den här förordningen har
              förhandlats i åtskilliga år. Jag tror att man började med förhandlingen
              år 1998, och nyligen avslutades den.
            </seg>
            <seg xml:id="i-fbda1c81019fc00e-0">
              Att då klara av att förhandla på åtta månader, och då inte bara
              med 15 EU-stater utan med 25 EU-stater, är naturligtvis inte möjligt.
              Dessutom kräver en förändring av förordning 1408 ett enhällighetsbeslut
              alla måste vara med på tåget. Alla vet vi att det inte går med
              den beslutsprocess som vi har inom Europeiska unionen.
            </seg>
            <seg xml:id="i-a283975ffd3fd2b0-0">
              Men visst, det kan vara svårt att i alla delar se igenom de komplexa
              regelverk som det här handlar om. Desto viktigare är det således
              att vi under utskottsbehandlingen försökte få en process med utfrågning
              och information som gjorde det möjligt att hitta gemensamma ställningstaganden.
            </seg>
            <seg xml:id="i-fde5a00e1b1ff979-0">
              Med Folkpartiet hade vi seriösa diskussioner. Jag kan bara beklaga
              att vi inte lyckades nå en överenskommelse. Det hade varit bra
              för Sverige, och det hade varit bra för uppslutningen kring utvidgningen
              av Europeiska unionen. Men hos Moderaterna uppfattade jag aldrig
              att det fanns något intresse för en överenskommelse.
            </seg>
            <seg xml:id="i-eaa0a6c43fb2d04c-0">
              Jag säger detta mer som en upplysning till åhörare och medier.
              Jag vet ju att en del undrar: Hur kan det komma sig att ni, trots
              att tre partier i riksdagen säger sig vilja ha övergångsregler,
              inte kommer fram? Ja, det är faktiskt så att fem partier definitivt
              inte ville ha några övergångsregler. Jag räknar in Moderaterna
              bland dessa.
            </seg>
            <seg xml:id="i-2387c401fe00fe30-0">
              Nu blir Sverige alltså sannolikt det enda landet utan övergångsregler
              i Europa. Jag kan beklaga det och även konstatera att ansvaret
              vilar tungt på de partier som försatt Sverige i en sådan situation.
            </seg>
            <seg xml:id="i-baa080a81993150a-0">
              För oss som värnar utvidgningen och den europeiska unionens framtid
              är integrationen av de tio nya länderna oerhört viktig. Min övertygelse
              är att övergångsregler hade gett oss tid att förbereda den här
              integrationen på ett bra sätt. Jag är dock väldigt nöjd man måste
              ju alltid glädja sig åt något denna dag med att vi här i kammaren
              kunnat få stöd för de förslag som syftar till att värna kollektivavtalens
              ställning på arbetsmarknaden.
            </seg>
            <seg xml:id="i-e51032a4c2c63ce8-0">
              Med de förslagen ökar i alla fall möjligheterna att bibehålla
              ordning och reda på svensk arbetsmarknad. Det är nog så viktigt
              om vi ska ha ett brett stöd för den historiska process som utvidgningen
              av den europeiska unionen faktiskt innebär.
            </seg>
          </u>
          <note type="speaker" xml:id="i-c7eb6f17de1a0bfb-0">
            Anf. 28 Förste vice talman PER WESTERBERG (m) replik:
          </note>
          <u who="per_westerberg_4a7f55" xml:id="i-a1b6970646ec2233-3">
            <seg xml:id="i-c4f015b7a556cb1c-0">
              Fru talman! Om nu Socialdemokraterna står för det ena extrema
              förslaget så står ett antal partier, fyra, mot varje regel. Det
              hade varit mycket enkelt för Socialdemokraterna att rösta på reservation
              2, som innebär att vi hade fått humana civiliserade regler med
              krav på egenförsörjning för arbetskraftsinvandring ingen svårighet.
              Det finns inga skäl för oss att närma oss socialdemokratin när
              vi i praktiken står i mitten i den här frågan. Det är en absurd
              situation. Det är någon överskattning av svensk socialdemokrati.
            </seg>
            <seg xml:id="i-1de8dc80a5695dd0-0">
              Sedan skulle jag gärna vilja, Tomas Eneroth, att du berättade
              för mig och kammaren hur den här misstron, som det är fråga om,
              mot många av de nya medlemmarna i EU bidrar till den ökade rörligheten
              och förståelsen i Europa. Vilken prognos gör du? Vilka är det
              som ska komma in i Sverige genom arbetskraftsinvandring med de
              krav du ställer när invandrare redan haft svårt att få jobb i
              Sverige? Nu måste de ordna det hemifrån, helst även bostad, om
              man ska följa propositionen. Därutöver hotar ni även med arbetsmarknadsprövning,
              som vi har för medborgare utanför EU. Det är närmast en järnridå
              för dessa.
            </seg>
            <seg xml:id="i-8837c8f3126266ad-0">
              Kan Tomas Eneroth berätta för mig hur alla de småföretagarfientliga
              krav som finns i denna skrivelse och som ju hindrar nya företag
              och nya jobb och reglerar dem mera kan bidra till rörligheten
              och välståndet i Sverige, för svenska medborgare och för dem som
              vill komma hit och arbeta?
            </seg>
          </u>
          <note type="speaker" xml:id="i-3a9d62e292eeb931-0">
            Anf. 29 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-1">
            <seg xml:id="i-b3bbadd94897824d-0">
              Fru talman! Det är i och för sig intressant att höra Per Westerberg
              karakterisera ett förslag som har stöd av 40 % av Sveriges riksdag
              som en ytterlighet och extremt och ett förslag som har stöd 30
              % av Sveriges riksdag också som en ytterlighet och extremt. Det
              är fascinerande.
            </seg>
            <seg xml:id="i-a43acd2086e7743b-0">
              Självklart är det inte möjligt för oss att rösta på det moderata
              förslaget, dels därför att det är dåligt, ogenomförbart och ogenomtänkt,
              dels därför att det strider mot de grundläggande principerna för
              den europeiska unionen. Jag tycker att det finns ganska starka
              skäl för att inte rösta på ett moderat förslag som knappast kan
              ses som ett seriöst förslag för att konstruera övergångsregler.
            </seg>
            <seg xml:id="i-5208f0930ec8c8fd-0">
              Sedan talar Per Westerberg om en järnridå och att vi nu sätter
              gränser. Det är också fascinerande. Nästan samtliga Europas regeringar
              gör samma bedömning som vi. I de flesta av de europeiska regeringarna
              är det tyvärr borgerliga majoriteter och Per Westerbergs syster-
              eller broderpartier som sitter i regeringsställning. Ska jag tolka
              det som att Moderaterna nu går till hårt angrepp mot samtliga
              Europas regeringar för att de bygger järnridåer? Det är väl ungefär
              så man ska se det.
            </seg>
            <seg xml:id="i-036331afde880075-0">
              Jag ser det som att regeringar har att ta ansvar för att integrationen
              blir lyckad. De har att se till att man klarar av en integration
              utan att det blir stora konflikter på arbetsmarknaden eller problem
              med de sociala välfärdssystemen. Av det skälet har vi valt en
              försiktighetsprincip. Moderaterna har, med den erfarenhet vi har
              av deras regeringsagerande, aldrig haft någon försiktighetsprincip
              utan har glatt kunnat äventyra såväl Sveriges ekonomi som utrikesrelationer.
            </seg>
            <seg xml:id="i-3c1f2293453f518d-0">
              Som sagt röstar vi inte för Moderaternas förslag, för det är
              inte hållbart. Men för säkerhets skull en fråga tillbaka: Vilket
              tidsperspektiv har Moderaterna i så fall för att man ska kunna
              förhandla om 1408 och 1612? Folkpartiet har angett åtta månader,
              vilket jag tror blir svårt. Men Moderaterna måste ändå någon gång
              ha övervägt möjligheten att göra detta. I vilket tidsperspektiv,
              Per Westerberg, kan ni tänka er att man inom Europeiska unionen
              med 25 länder ska kunna förhandla om 1612 i den riktning som ni
              skulle vilja ha?
            </seg>
          </u>
          <note type="speaker" xml:id="i-46c47dffdf7f4177-0">
            Anf. 30 Förste vice talman PER WESTERBERG (m) replik:
          </note>
          <u who="per_westerberg_4a7f55" xml:id="i-a1b6970646ec2233-4">
            <seg xml:id="i-c53a79520eb2f523-0">
              Fru talman! Först det sista: Vi vet mycket väl att det kan komma
              nya rättsutslag inom EU-domstolen som redan löser detta.
            </seg>
            <seg xml:id="i-d2184c66e47a8264-0">
              För det andra: Vårt krav på arbetskraftsinvandring med egenförsörjning
              står väl i samklang med grundtankarna i EU-statuten, men det finns
              ett antal rättsfall där det finns avvikelser på detta. Jag tror
              att detta är den naturliga väg som vi skulle välja för att hantera
              den här frågan. Vi står i mitten. Vi står mellan de fyra partier
              som inte vill ha några regler vid inträdet den 1 maj och Socialdemokraterna
              som vill ha extraordinära, hårda och småföretagarfientliga regler
              men dessutom mycket tuffa regler för varje människa som vill komma
              från de nya länderna och arbeta i Sverige.
            </seg>
            <seg xml:id="i-c9c968fdc740290e-0">
              Vårt förslag var realistiskt, men det är mycket typiskt för den
              socialdemokratiska attityden att ha den typen av åsikter om förslag
              som man eventuellt skulle kunna vara intresserad av. Därmed finns
              det en majoritet mot de regler som Socialdemokraterna vill införa.
            </seg>
            <seg xml:id="i-a9d66c312ca8e303-0">
              Men, Tomas Eneroth, du berättade inte för mig och kammaren hur
              många du tror kommer att kunna komma till Sverige med anledning
              av de regler som ni ställer upp för att man ska få arbeta här.
              Hur många är det enligt prognosen? Hur många är det i storleksordning
              som du är rädd för annars kan komma? Du har inte heller berättat
              hur nya, hårda och tuffa regler för mindre och medelstora företag
              skulle kunna bidra till att få fler jobb, fler arbetstillfällen
              och därmed större välfärd för både Sverige, svenska medborgare
              och dem som vill komma hit.
            </seg>
          </u>
          <note type="speaker" xml:id="i-a64c1d63ca4c28bd-0">
            Anf. 31 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-2">
            <seg xml:id="i-b521987ba0c739dd-0">
              Fru talman! Jag måste säga att jag är lite förvånad över Moderaternas
              och Per Westerbergs lätta inställning till något så allvarligt
              som EG-domstolen. Det kommer några domslut som vi kanske inte
              riktigt har förståelse för, men det bör nog gå att ändra. Jag
              har ändå förstått det som att Moderaterna under väldigt lång tid
              har respekterat domstolsväsendet och de domar som finns. Jag tar
              inte lätt på dem. Jag konstaterar att domstolarna utvecklar sin
              praxis och att det kommer att ta avsevärd tid innan vi får förutsättningar
              att inom Europeiska unionen gemensamt göra förändringar när det
              gäller definition av arbetstagarbegreppet eller hur försörjningskrav
              skulle kunna vara utformade. Av det skälet hade det varit intressant
              att höra om Moderaterna hade någon förutsägelse om detta. Men
              jag konstaterar att det hade man inte.
            </seg>
            <seg xml:id="i-b95af9c40eb04897-0">
              Sedan säger Per Westerberg att vi nu inför mycket tuffa regler
              för de nya arbetstagarna. Okej, vi säger att man ska uppvisa ett
              arbetstillstånd som talar om att man har meddelande om en anställning
              och att det ska vara en avtalsenlig lön samt att det ska vara
              ett arbete med en viss omfattning. Jag är inte säker på att jag
              tycker att det är de tuffaste reglerna i världen. Jag tycker att
              det är ganska rimliga regler att ha under en övergångsperiod för
              att se till att vi inte hamnar i ett läge med lönedumpning eller
              en urholkning av den ordning och reda som vi har på svensk arbetsmarknad.
              Det är förvisso så att Moderaterna under lång tid, så länge de
              har funnits, har gjort vad de kunnat för att bekämpa denna ordning
              och reda på svensk arbetsmarknad. I den meningen är ni åtminstone
              konsekventa. Men jag konstaterar att det här inte är tuffa krav.
              Jag konstaterar också att de flesta borgerliga regeringar i Europa
              väljer att genomdriva väsentligt hårdare krav, bland annat med
              arbetsmarknadsprövning eller med särskilda kvoter. Det är enligt
              ett europeiskt snitt en medelväg att gå, och jag tror att den
              är rimlig och bra. Jag hoppas att vi successivt kan avveckla övergångsreglerna
              så att vi får fri rörlighet, men då under parollen ordning och
              reda även på arbetsmarknaden.
            </seg>
          </u>
          <note type="speaker" xml:id="i-105e0d33e38f6123-0">
            Anf. 32 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-9">
            <seg xml:id="i-1197c99afee665b3-0">
              Fru talman! Det finns rätt olika utgångspunkter för regeringens
              skrivelse och Socialdemokraternas förslag till beslut i kammaren
              å ena sidan och det som Folkpartiet och delvis Moderaterna har
              framfört å den andra. Från Socialdemokraternas sida handlar det
              väldigt mycket om att införa regler på arbetsmarknaden. Man har
              lyckats sy ihop en uppgörelse med Vänsterpartiet det var inte
              så förvånansvärt men också med Miljöpartiet om att genomföra de
              föreslagna förändringarna på arbetsmarknaden. Vi från Folkpartiets
              och Moderaternas sida har pekat på ett enda krav att det ska finnas
              en möjlighet att försörja sig på den lön man får. Det är inget
              dramatiskt önskemål, kan man tycka, utan ett som jag tror att
              en mycket stor majoritet av svenska folket står bakom.
            </seg>
            <seg xml:id="i-87da471a43196f1f-0">
              I min inledning gick jag igenom ett antal av de skillnader som
              finns mellan förslagen. Det stämmer att vi har fört samtal för
              att se om det var möjligt att få en bra regel, liknande Folkpartiets
              övergångsregel. Nu fann vi inte varann, trots att vi gjorde försök
              från båda sidor, vill jag gärna säga.
            </seg>
            <seg xml:id="i-7c59e00529546170-0">
              När Tomas Eneroth påstod att Folkpartiet lägger fram förslag
              i kammaren som inte stämmer med EU-rätten blev jag förstås förvånad.
              Det visade sig efter några andetag att det handlade om en bedömning
              av hur snabbt man kan ändra i EU:s förordningar för att få en
              permanent bestämmelse för hela EU. Där blandade Tomas Eneroth
              ihop ett par olika förordningar. Den som vi tror att man mycket
              snabbt kan få en ändring på är den som kallas 1612 och som har
              att göra med rörlighet. Vad gäller möjligheten att få ut socialförsäkringar
              i olika länder tror även jag att det kan ta längre tid än åtta
              månader.
            </seg>
            <seg xml:id="i-020bea3c8b1acfd4-0">
              Det här borde ha gjorts för länge sedan, exempelvis redan när
              Rolléns utredning kom. Regeringen bär ett större ansvar för att
              det inte skedde än vad vi gör, men vi är också medskyldiga eftersom
              vi inte agerade tidigare något som kan betraktas som ett undantag
              när det gäller den liberala sidan.
            </seg>
            <seg xml:id="i-e335a07cfb4ae86b-0">
              Om alla länder inom EU gör bedömningen att det skulle vara bra
              med ett försörjningskrav och jag tror att nästan alla har det
              kravet borde det gå mycket snabbt att ändra detta, speciellt om
              det i flera länder används som skäl för att införa mycket långtgående
              övergångsregler.
            </seg>
            <seg xml:id="i-4044aa449b7cc4d7-0">
              I Tomas Eneroths värld kommer det väl en dag när han måste göra
              någonting med sin övergångsregel. Ska det ta två, fem eller sju
              år?
            </seg>
          </u>
          <note type="speaker" xml:id="i-e08b6adb900bff42-0">
            Anf. 33 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-3">
            <seg xml:id="i-1d33e22dc5a1c42a-0">
              Fru talman! Jag gläds åt Bo Könbergs optimism inför möjligheterna
              att hitta en överenskommelse inom Europeiska unionen där 25 parter
              ska förhandla fram nya förordningar på åtta månader och sedan
              fatta ett enhälligt beslut. Vi och jag vågar påstå de allra flesta
              har gjort bedömningen att detta inte är möjligt. Det kanske var
              av internorganisatoriska skäl som Folkpartiet landade på åttamånadersgränsen.
              Men det är ju knappast en rimlig tidsutdräkt.
            </seg>
            <seg xml:id="i-a093197419d97bbc-0">
              Icke desto mindre uppskattar jag att det fanns förutsättningar
              att föra samtal med Folkpartiet. Bo Könberg har genom ett antal
              frågor till alla debattörer fått bekräftat vad som gäller för
              försörjningskravet. Så det finns alla skäl att arbeta vidare för
              möjliga lösningar i den framtida europeiska unionen.
            </seg>
            <seg xml:id="i-a65435ee8678af20-0">
              Samtidigt kan jag inte låta bli att ställa frågan tillbaka till
              Bo Könberg: Vad är det som är så farligt med att under en övergångsperiod
              ställa krav på avtalsenliga villkor? Folkpartiet var ändå det
              parti som tillsammans med fackföreningsrörelsen en gång var med
              om att instifta kollektivavtalen åtminstone motsatte man sig inte
              dem. Jag vill därför av ren nyfikenhet fråga: Varför är det så
              farligt att ha avtalsenliga löner på svensk arbetsmarknad?
            </seg>
          </u>
          <note type="speaker" xml:id="i-eaa4deb224aaa571-0">
            Anf. 34 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-10">
            <seg xml:id="i-62d97505432f2864-0">
              Fru talman! Det krav som vi och Moderaterna för fram innebär
              att man ska få uppehållstillstånd för arbete i alla EU:s länder
              om man kan försörja sig på sin lön. Det är ett mycket rimligt
              krav som borde vara lätt att få genomfört. Om olika länder tog
              tag i det på allvar borde det gå mycket snabbt att införa en sådan
              bestämmelse. Det är mycket svårt att argumentera för den linje
              som EG-domstolen har intagit på ett antal punkter. Nu tror några
              jurister dessutom att man är på väg att svänga, men det får vi
              väl se.
            </seg>
            <seg xml:id="i-90c653f8d9be6a50-0">
              Jag går sedan över till den fråga som Tomas Eneroth ställde till
              mig om avtalsenliga löner. Jag snuddade vid den i min inledning.
              Om man är överens om egenförsörjning och jag tror ibland att Tomas
              Eneroth och jag är det är det lite märkligt att hävda att det,
              om någon över huvud taget ska få ett jobb i Sverige, måste slås
              fast i lagstiftningen att det är den lön som anges i kollektivavtal
              som ska gälla. Svenska fackföreningar kommer att göra allt vad
              de kan för att åstadkomma detta. Så är ju den svenska modellen
              som vi har valt i stället för minimilöner.
            </seg>
            <seg xml:id="i-f5a63467936f4198-0">
              Tomas Eneroth träffar väl några av fackföreningarna ibland. Frågar
              han dem finner han att de egentligen är emot minimilöner i Sverige.
              Det är bara det att man har så att säga smugglat in det i det
              här paketet.
            </seg>
            <seg xml:id="i-3b00a4e50766fcf0-0">
              Vi tycker att man ska ställa krav på egenförsörjning. Svensk
              fackföreningsrörelse har efter hundra år lyckats ordna en nivå
              på kollektivavtalsenliga löner som ligger en bit ovanför det rena
              försörjningskravet.
            </seg>
          </u>
          <note type="speaker" xml:id="i-81151e5a3eb67868-0">
            Anf. 35 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-4">
            <seg xml:id="i-d550ba6f6dae7fc3-0">
              Fru talman! Tack för beskedet från Bo Könberg. Jag ser att det
              finns förutsättningar för att föra diskussioner även framöver,
              inte minst om nu Folkpartiet i denna del visar stor tilltro till
              svensk fackföreningsrörelse och dess förmåga att upprätthålla
              kollektivavtalen. Det är glädjande.
            </seg>
            <seg xml:id="i-4d2ee95196aec0d7-0">
              Jag kan bara konstatera att den tendens som vi ser, inte minst
              i södra Sverige, visar på de möjligheter som en del arbetsgivare
              använder sig av för att kringgå den arbetsrättsliga lagstiftningen.
              Som Folkpartiet och Bo Könberg säkert förstår är det väldigt angeläget
              för mig som socialdemokrat att se till att värna dessa skyddsregler.
            </seg>
            <seg xml:id="i-f008fb788f6b27b7-0">
              Vi ska inte konkurrera med lönedumpning eller med försämrade
              anställningsregler i Europa. Vi ska konkurrera på goda och lika
              villkor med kvalitet och bra produkter, men inte genom social
              dumpning eller genom försämrade trygghetsregler.
            </seg>
          </u>
          <note type="speaker" xml:id="i-cf9786e37d441b2d-0">
            Anf. 36 BIRGITTA CARLSSON (c) replik:
          </note>
          <u who="birgitta_carlsson_6bfc1a" xml:id="i-017d136f9b956f47-3">
            <seg xml:id="i-2e1df7fb57ca1d57-0">
              Fru talman! Jag vill börja med att fråga Tomas Eneroth hur han
              tänker sig att det ska se ut om två år. Ni föreslår övergångsregler
              i två år. Samtidigt pratar Tomas Eneroth om att vi måste ha tid
              på oss att göra förändringar. Har vi inte haft tid på oss? Att
              dessa tio länder nu ska ansluta sig till EU är ju inget nytt precis.
              Vad har regeringen gjort under den tiden?
            </seg>
            <seg xml:id="i-d4da6bea8f6fac50-0">
              Vi har vetat om att de nya länderna skulle ansluta sig. Har man
              gjort några som helst försök att se till att harmonisera systemen
              så att det skulle underlätta för de människor som redan nu vill
              röra sig fritt?
            </seg>
            <seg xml:id="i-8a4321ea673c98e9-0">
              Tomas Eneroth ironiserade över Centerpartiet för att vi hade
              en så klar och tydlig uppfattning från början, till och med innan
              regeringens skrivelse var klar. Han kritiserade också att vi vill
              att socialförsäkringssystemen ska ses över.
            </seg>
            <seg xml:id="i-166cc89b15dc801e-0">
              Att vi har föreslagit en översyn av trygghetssystemen i Sverige
              har inte alls med detta att göra, utan det handlar om att se till
              att människor i Sverige inte ska hamna mellan olika stolar och
              se till att verksamheter samordnas på ett vettigt sätt för att
              den enskilda människan inte ska komma i kläm.
            </seg>
            <seg xml:id="i-dc4141227ff63351-0">
              Nu har Göran Persson sagt att socialförsäkringssystemen ska ses
              över på grund av de nya medlemsländerna. Om inte Tomas Eneroth
              har hört det så har jag gjort det. Det är bra om det kommer en
              sådan översyn, men i så fall beror det på att många partier här
              i riksdagen har utövat påtryckningar på Socialdemokraterna. Vi
              vill att systemen ska ses över och att man ska se till att de
              blir mera lätthanterliga.
            </seg>
          </u>
          <note type="speaker" xml:id="i-3ebcb1125d0aee6f-0">
            Anf. 37 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-5">
            <seg xml:id="i-8b1e7c9e15cf250f-0">
              Fru talman! När det gäller detta med att ironisera tyckte jag
              att det var väldigt underligt att Centerpartiet hade en mycket
              klar uppfattning innan ens regeringens skrivelse hade presenterats.
              Jag gillar ändå tanken på att de sju partierna i Sveriges riksdag
              möts för att utröna om det finns förutsättningar för att hitta
              överenskommelser. Men jag beklagar att en partiledare så långt
              i förväg binder upp ett parti så att det över huvud taget inte
              kan vara med i en diskussion detta sett mer i formell mening för
              att det ska vara möjligt att bilda majoriteter i riksdagen.
            </seg>
            <seg xml:id="i-84ab88ebc9c83a95-0">
              Det var ju Bo Könberg som ställde en fråga till Göran Persson
              om en socialförsäkringsutredning långt innan frågan om övergångsregler
              var aktuell. Det huvudsakliga skälet för att man behöver göra
              en översyn av socialförsäkringssystemen hänför jag till att de
              måste vara hållbara med tanke på den demografiska utmaning som
              vi står inför. Vi känner alla till inte minst vi som arbetar i
              socialförsäkringsutskottet de utmaningar som finns med de stora
              pensionsavgångarna och med den påfrestning som sjukförsäkringssystemet
              är utsatt för.
            </seg>
            <seg xml:id="i-f02aef839b6a1c67-0">
              Snarare är det centerföreträdare som har sagt att detta gör vi
              enbart för att sedan kunna skylla försämringar på balterna. Då
              återkommer jag till den fråga som jag hade till Centerpartiet:
              Föreslår Centerpartiet i Finland förändringar och försämringar
              i socialförsäkringssystemen för att kunna skylla dessa på balterna?
              Gör den kristdemokratiska regeringen i Norge, den danska regeringen
              eller övriga regeringar det? Eller hur ska man tolka det faktum
              att samtliga Europas regeringar med undantag av Greklands regering
              gör bedömningen att det behövs övergångsregler?
            </seg>
            <seg xml:id="i-d3b13777ed0c0c9d-0">
              Det har naturligtvis inte alls att göra med förändringar eller
              försämringar i socialförsäkringarna, utan det har att göra med
              att man gör bedömningen att integrationen kräver tid. Vi behöver
              tid för att se över systemen, och det skaffar vi oss om vi inför
              övergångsregler.
            </seg>
            <seg xml:id="i-df8592312ebdcfd2-0">
              Med den linje som Birgitta Carlsson och Centerpartiet företräder
              finns det ingen tid, utan då blir Sverige det enda land som har
              en helt fri rörlighet redan från den 1 maj. Det kommer att innebära
              påfrestningar för Sverige, och det ansvaret får Centerpartiet
              ta.
            </seg>
          </u>
          <note type="speaker" xml:id="i-fe90efa2a22675d8-0">
            Anf. 38 BIRGITTA CARLSSON (c) replik:
          </note>
          <u who="birgitta_carlsson_6bfc1a" xml:id="i-017d136f9b956f47-4">
            <seg xml:id="i-930cd28a486b40bd-0">
              Fru talman! Av princip brukar jag inte göra bedömningar av olika
              regeringar i olika länder. De får stå för sina åsikter.
            </seg>
            <seg xml:id="i-082d20e966a1716e-0">
              Det var faktiskt inte så att vår partiordförande låste upp partiet.
              Vårt parti hade den uppfattningen innan, och att hon i ett tidigt
              skede står för och deklarerar den kan jag inte se som någon nackdel.
              Att klargöra var man står i olika frågor måste ju vara en frihet
              som alla partier har.
            </seg>
            <seg xml:id="i-360332c71b9039fe-0">
              När det gäller fri rörlighet, social turism och att man är så
              rädd för att de sociala systemen ska utnyttjas, tror verkligen
              Tomas Eneroth att en av föräldrarna i familjer med inte särskilt
              många barn i dessa länder kommer att söka sig hit för att arbeta
              här i syfte att få del av bidragen? Tror verkligen Tomas Eneroth
              att det är detta som lockar människor till Sverige? Jag tror inte
              det, utan jag tror att man kommer hit för att söka sig arbete
              för att kunna förbättra sin egen livssituation.
            </seg>
            <seg xml:id="i-2b4758e668071c86-0">
              I fråga om att människor söker sig hit för att utnyttja systemen
              klargjorde jag väldigt tydligt i mitt anförande hur små de möjligheterna
              är. För att få socialbidrag måste man kvalificera sig och visa
              att man inte har någon inkomst. Med den höga levnadsnivå som vi
              har i Sverige tror jag inte en endaste gång att människor skulle
              komma hit för leva under dessa villkor.
            </seg>
            <seg xml:id="i-8df91ed506e7cecf-0">
              Om de arbetar, betalar skatt och sociala avgifter här är det
              inte mer än rimligt att de får ersättning för de barn som de eventuellt
              har i sina hemländer. Att tro att de skulle utnyttja systemen
              på det sätt som ni försöker göra gällande tycker jag känns djupt
              beklagligt.
            </seg>
          </u>
          <note type="speaker" xml:id="i-e3542fe8bbd64b1d-0">
            Anf. 39 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-6">
            <seg xml:id="i-fc70dc9992121b7f-0">
              Fru talman! Jag vill klargöra en sak, så att inte Birgitta Carlsson
              och Centerpartiet har fel uppfattning om vad vi tycker och tror.
              Vi tror att det finns en uppenbar risk att medborgare från de
              nya EU-länderna kan utsättas för lönedumpning med de stora skillnader
              som finns i de sociala välfärdssystemen, det vill säga att man
              pressas att ta jobb till väsentligt lägre löner, långt under kollektivavtalsnivå,
              med hänvisning till att levnadsförsörjningen ändå kompenseras
              av de svenska välfärdssystemen. Det var det som Berit Rollén konstaterade
              i sin utredning, och det är det som flera bedömare har sagt är
              möjligt. Jag hoppas innerligt att det inte blir så. Men vi och
              Sveriges regering med ansvar för landet kan ju inte bara leva
              på hoppet. Vi måste också försäkra oss om att vi inte får en sådan
              utveckling. Av det skälet är det viktigt att vi skaffar oss det
              utrymme som övergångsreglerna ändå innebär.
            </seg>
            <seg xml:id="i-147f58af1b70062f-0">
              Att Centern redan tidigare hade en bestämd uppfattning i frågan
              är ju fascinerande, för det här är oerhört komplexa regelverk.
              Det har bara under den process som vi har haft i riksdagen varit
              väldigt många diskussioner och gjorts tolkningar från nästan alla
              experter som finns på EU-rätten om vad som egentligen gäller,
              och vi har prövat oss fram. Men Centerpartiet har redan från början
              vetat exakt hur det ska vara, och det är imponerande.
            </seg>
          </u>
          <note type="speaker" xml:id="i-a44fcb4b38ce4a26-0">
            Anf. 40 SVEN BRUS (kd) replik:
          </note>
          <u who="sven_brus_ffd953" xml:id="i-36c6615c511b3db0-3">
            <seg xml:id="i-89a5e529892cdcd5-0">
              Fru talman! Vi kristdemokrater har haft en entydig uppfattning
              under lång tid. Den grundar sig inte på regelverk och rättsakter
              utan på vår principiella syn på EU-utvidgningen och hur vi ska
              behandla människor från det ena landet i förhållande till det
              andra landet. Det är ett ställningstagande som har varit väldigt
              tydligt.
            </seg>
            <seg xml:id="i-2e38b6d3891fc10f-0">
              Sedan har vi oroats, inte av det som händer utan av den oro som
              har uppstått inte minst genom statsministerns uttalande och genom
              regeringens agerande en oro som uppenbarligen spritt sig i landet.
              Det finns en mätning som tyder på att 56 % av medborgarna, vill
              jag minnas, känner oro för detta. Det är den oro som regeringen
              har skapat som vi förhåller oss till när vi föreslår att regeringen
              ska komma tillbaka med en skrivelse en gång om året för att räta
              ut de frågetecken som möjligen kan uppstå hos människor och belysa
              vad som har hänt på marknaden och vad som har hänt inom socialförsäkringssystemen.
              Vi har ju tillräckligt mycket av administrativa resurser för att
              kunna klara det. Det är ingen svårighet att få fram sådana kartläggningar
              en gång om året. Och regeringen säger egentligen samma sak i skrivelsen,
              även om man inte har bestämt att det ska vara just tre år. Man
              säger att man ska följa utvecklingen och komma tillbaka.
            </seg>
            <seg xml:id="i-eb8c5d8e628409d5-0">
              På vilken nivå man sedan skulle behöva vidta åtgärder kan väl
              ingen veta. Vi vill möta oron genom att belysa vad som har hänt.
              Sedan är det klart att det kan uppstå problem på vägen som vi
              behöver ta tag i, och då är det regeringens ansvar att komma till
              riksdagen och föreslå åtgärder.
            </seg>
            <seg xml:id="i-74899c1cbe094003-0">
              Men vi är inte oroade av vad som kommer att hända. Vi är oroade
              av den oro som Göran Persson och regeringen har skapat.
            </seg>
          </u>
          <note type="speaker" xml:id="i-c8abe3b4b91fa254-0">
            Anf. 41 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-7">
            <seg xml:id="i-bd147be464d6aca1-0">
              Fru talman! Tack, Sven Brus, för det klargörande beskedet från
              Kristdemokraterna. Jag tolkar det som att Kristdemokraterna inte
              kan definiera när eller hur regeringen ska agera, men att man
              hyser samma oro och därför vill försäkra sig om att regeringen
              regelbundet ska återkomma till riksdagen med information. Det
              är klart att det skulle vara intressant att veta om Kristdemokraterna
              ändå ser att nu är det tillfälle att faktiskt trots allt acceptera
              övergångsregler.
            </seg>
            <seg xml:id="i-ef88077f023622b8-0">
              Från socialdemokratisk sida har vi, som jag tidigare sagt, valt
              hängslen och livrem. Jag vill inte uppleva att människor utsätts
              för lönedumpning, att kollektivavtalen uppluckras eller att vi
              får andra problem i Sverige innan vi blir tvungna att sätta i
              gång en process där regeringen ska gå till riksdagen och vi ska
              göra om hela proceduren. Människor skulle komma till skada under
              den perioden. Jag tycker att det vore bättre att ha både hängslen
              och livrem. Där gör vi olika bedömningar. Men, som sagt, det ska
              bli spännande att se när Kristdemokraterna kommer att konstatera
              att nu behövs det trots allt övergångsregler.
            </seg>
          </u>
          <note type="speaker" xml:id="i-0ff6f7a311f91be1-0">
            Anf. 42 SVEN BRUS (kd) replik:
          </note>
          <u who="sven_brus_ffd953" xml:id="i-36c6615c511b3db0-4">
            <seg xml:id="i-ed8f4bb845fc801c-0">
              Fru talman! Vi ser inte den situationen framför oss, men på grund
              av den oro som har skapats är det bra att vi följer upp detta.
            </seg>
            <seg xml:id="i-00a9c5900571c51f-0">
              Tomas Eneroth har sagt här tidigare att övergångsregler ger oss
              tid att förbereda oss. Han får det att framstå som att den 1 maj
              2004 kommer neddimpande framför fötterna på oss utan att vi haft
              minsta tid att förbereda oss för det. Så är faktiskt inte fallet.
              Det här är en process som har rullat under lång tid, precis som
              Birgitta Carlsson har sagt här.
            </seg>
            <seg xml:id="i-154f253363a3e136-0">
              Det finns anledning att understryka den här frågan: Varför ska
              vi förlägga tiden för förberedelse och begrundan av de problem
              som finns till efter den 1 maj 2004? Varför har regeringen och
              Socialdemokraterna inte förberett sig bättre före den 1 maj 2004?
              Och varför har man inte varit med och påverkat den negativa spiral
              som nu har uppstått bland Europas länder?
            </seg>
            <seg xml:id="i-c22763594de00689-0">
              Tomas Eneroth säger att den svenska regeringen gör samma bedömning
              som andra regeringar. Ja, men vad är hönan och vad är ägget, för
              att travestera ett uttryck? Vad har den svenska regeringen gjort
              för att påverka andra länder inom unionen och till exempel Norge
              och andra länder i en positiv riktning?
            </seg>
          </u>
          <note type="speaker" xml:id="i-90c6a11b8161e4af-0">
            Anf. 43 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-8">
            <seg xml:id="i-5266b1e2183c72ee-0">
              Fru talman! Jag kan väl säga till Sven Brus att jag är övertygad
              om att Barbro Holmberg som minister och medlem av regeringen på
              ett bättre sätt än jag kan klargöra vad regeringen gjort.
            </seg>
            <seg xml:id="i-ec811774e43cfe48-0">
              Jag kan ändå konstatera att till exempel Norge, som dock inte
              är medlem i EU men som ändå vill ha övergångsregler, har en kristdemokratisk
              regering. Jag är lite nyfiken på om Kristdemokraterna har valt
              att ta kontakt med dem om deras ställningstagande.
            </seg>
            <seg xml:id="i-807ab86bc2b549be-0">
              Naturligtvis har det också tidigare funnits tid att förbereda
              sig. Hela den utredning som Berit Rollén genomförde var ett led
              i förberedelserna. Regeringens linje har varit att helst undvika
              övergångsregler. Men vi kan faktiskt inte blunda för det faktum
              att Sverige nu i slutändan blir det sista landet, kanske det enda,
              som inte har övergångsregler. Det är klart att det förändrar förutsättningarna.
            </seg>
            <seg xml:id="i-4508498f6174a89e-0">
              Jag inser att det kan vara svårt att ändra tidigare tagna politiska
              positioner, men som politiker måste vi nog ta ansvaret att också
              se vad som händer i vår omvärld. Regeringen har gjort det, och
              jag konstaterar att också Folkpartiet har gjort den reflexionen.
            </seg>
            <seg xml:id="i-716e320e4cb5f611-0">
              Det är faktiskt så att alla övriga regeringar i hela Europa,
              oavsett partifärg, har gjort bedömningen att det behövs övergångsregler.
              Därför behöver vi i Sverige också under en kort tid dessa övergångsregler.
              Det är vår förhoppning att vi ska kunna avveckla dem så snart
              som möjligt för att då fullt ut kunna få en fri rörlighet, men
              inte till priset av att vi urholkar den ordning och reda som vi
              har på svensk arbetsmarknad. Den vill inte jag äventyra.
            </seg>
          </u>
          <note type="speaker" xml:id="i-3f73a8e869626fe9-0">
            Anf. 44 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-5">
            <seg xml:id="i-c68bd8e30b508754-0">
              Fru talman! Tomas Eneroth ställde i sitt anförande en del frågor
              till Vänsterpartiet. Jag tänkte ta chansen att svara på dem nu
              och samtidigt ställa en fråga till Tomas Eneroth.
            </seg>
            <seg xml:id="i-52ff94f4b19a0f6f-0">
              Tomas Eneroth menar att eftersom vi är negativa till EU vill
              vi lämna EU, och det håller jag med om. Så är det. Men nu är vi
              där, och då är vår uppfattning att man inte ska diskriminera.
              De nya länderna ska vara fullvärdiga medlemmar från första början.
              Vi vill inte diskriminera.
            </seg>
            <seg xml:id="i-a1db81244d17bbc9-0">
              Vad sedan gäller östutvidgningen påstod Tomas Eneroth att vi
              hade sagt en massa saker. Vi har hela tiden hävdat att det är
              upp till varje nation att i omröstningar själva avgöra om man
              vill gå med eller inte. Nu har länderna valt, och nu ser det ut
              som det gör.
            </seg>
            <seg xml:id="i-19d1637870924923-0">
              En annan fråga var varför det är fel att kräva övergångsregler.
              Det låter på Tomas Eneroth som om övergångsreglerna skulle ge
              någon form av tidsfrist för att kunna vidta vissa åtgärder på
              arbetsmarknaden. Det finns ingen sådan tidsfrist. Problemen är
              här, och problemen måste lösas nu. I nästa andetag säger Tomas
              Eneroth visserligen att det blir viktigt att göra det kvickt när
              vi inte får övergångsregler. Precis, det är viktigt att göra det
              kvickt, därför att de problem som vi ser finns redan i dag.
            </seg>
            <seg xml:id="i-c40094f618adb80a-0">
              Så till min fråga: Om nu Socialdemokraterna vet om, vilket Tomas
              Eneroth säger att man gör, att F-skattsedeln utnyttjas, att begreppet
              arbetstagare och uppdragstagare är otydligt, att svart arbetskraft
              utnyttjas och att lönernas dumpas, varför har då inte Socialdemokraterna
              gjort någonting åt detta tidigare? Det är min fråga.
            </seg>
          </u>
          <note type="speaker" xml:id="i-43eb9e2f01f0f49a-0">
            Anf. 45 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-9">
            <seg xml:id="i-493b536a3d54c450-0">
              Fru talman! Vi har visst gjort saker på detta område tidigare.
              Ibland har vi haft precis samma uppfattning som Vänsterpartiet
              i dessa frågor. Det kan också vara så att vi inte alltid haft
              majoritet i kammaren för att kunna genomdriva dem. Det bör man
              notera.
            </seg>
            <seg xml:id="i-1b96c20915a6a4ed-0">
              Nu har vi till vår glädje också fått möjlighet att tillsammans
              med Miljöpartiet få stöd för de här förslagen i riksdagen. Det
              är jag väldigt glad över, för det är viktigt.
            </seg>
            <seg xml:id="i-90bb47536c06a05c-0">
              Sedan noterar jag glädjen i Ulla Hoffmanns konstaterande att
              man ska respektera de andra ländernas vilja att vara medlemmar
              i Europeiska unionen. Men om det nu ändå är så att Vänsterpartiet
              vidhåller uppfattningen att Sverige faktiskt ska gå ut ur Europeiska
              unionen är jag ändå bara lite nyfiken: Hur kommer det då att bli
              med den fria rörligheten och möjligheterna att från svensk sida
              värna den? Har Vänsterpartiet funderat på den frågan?
            </seg>
          </u>
          <note type="speaker" xml:id="i-2012923cbeea5846-0">
            Anf. 46 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-6">
            <seg xml:id="i-2224761c6151ec0e-0">
              Fru talman! Tomas Eneroth svarar inte på min fråga när han säger
              att vi inte tidigare skulle ha kunnat få en majoritet för detta
              i riksdagen. Det har varit ganska mycket taktiserande i den här
              frågan. Någon berättade tidigare att det bakom arbetsmarknadsutskottets
              yttrande till socialförsäkringsutskottet gick att få ett enigt
              utskott vad gällde övergångsreglerna men inte vad gällde de åtgärder
              som behövde göras på arbetsmarknaden. Det var samma partier som
              i så fall skulle ha gjort detta i arbetsmarknadsutskottet. Kan
              detta möjligtvis ha berott på att Tomas Eneroth då höll på med
              att försöka förhandla med andra, något som då kunde ha lett till
              att vi kunde ha fått ett mer gediget beslut om reglerna på arbetsmarknaden?
            </seg>
            <seg xml:id="i-063871626dcae8ae-0">
              Jag skulle som sagt vilja få svar på min fråga varför regeringen
              inte tidigare har genomfört den här förstärkningen av arbetsrätten
              och av de fackliga organisationerna. Det har funnits motioner
              från Vänsterpartiet, men de har alltid avslagits.
            </seg>
          </u>
          <note type="speaker" xml:id="i-dfacab4f21c69f4d-0">
            Anf. 47 TOMAS ENEROTH (s) replik:
          </note>
          <u who="tomas_eneroth_86d11b" xml:id="i-b2a3b33d0d7e3d6a-10">
            <seg xml:id="i-0be997848921d129-0">
              Fru talman! Jag tycker att jag svarade på det. Det har inte funnits
              parlamentariska förutsättningar för att få igenom de här förslagen.
              Både Ulla Hoffmann och jag vet att vi inom någon vecka kommer
              att få en omröstning i kammaren om turordningsreglerna och lagen
              om anställningsskydd. Det är väl ändå sorgligt att konstatera
              att det sannolikt i den omröstningen kommer att bli så att vi
              inte får möjlighet att återställa arbetsrätten på det området
              utan att en majoritet i denna kammare faktiskt kommer att rösta
              ned förslagen. Det är väl det enkla svaret på den frågan.
            </seg>
            <seg xml:id="i-00f600bc26ad2e7c-0">
              Frågan om skälet till att arbetsmarknadsutskottets betänkande
              blev som det blev får möjligtvis det utskottets ordförande kommentera
              när han sedan kommer upp i debatten. Arbetsmarknadsutskottet valde
              att i sitt yttrande bara ta upp frågan om själva övergångsregeln.
              Man behandlade inte alla övriga motionsförslag utan bara denna
              principfråga.
            </seg>
            <seg xml:id="i-db70c98e070fec28-0">
              När vi i socialförsäkringsutskottet behandlade frågan måste vi
              för att denna kammare ska kunna behandla förslagen ta ställning
              till samtliga åtta motioner med alla de förslag som de innehåller,
              för att motionärer och andra ska kunna yrka på dessa. Vi kan inte
              som man gör i ett yttrande bara ta upp delar av detta. Det var
              skälet till att man hade en annan hantering i arbetsmarknadsutskottet.
            </seg>
            <seg xml:id="i-c01f3a8178cc9e35-0">
              Låt mig ändå avslutningsvis konstatera, Ulla Hoffmann, att jag
              är glad över att vi är överens i de delar som rör arbetsmarknaden.
              Vi får förhoppningsvis ett tillkännagivande här i kammaren i dag
              som innebär att regeringen skyndsamt ska återkomma. Vi får då
              en förstärkning av medbestämmandelagens 19 § om en ökad kontroll
              av F-skattsedeln. Det är bra. Detta välkomnas nog varmt av svensk
              fackföreningsrörelse.
            </seg>
          </u>
          <note type="speaker" xml:id="i-fcf544674ac22cbf-0">
            Anf. 48 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-2774a74f8ac6b1bb-0">
            <seg xml:id="i-412ea9231ce70681-0">
              Fru talman! Regeringens budskap till arbetstagare i de nya medlemsstaterna
              är: Ni är väldigt välkomna till Sverige. Kom hit och arbeta, så
              ska vi se till att ni inte utnyttjas på den svenska arbetsmarknaden.
              Vi ska också se till att ni får bra arbetsvillkor och en anständig
              lön som man kan försörja sig på. Det är innehållet i regeringens
              förslag till särskilda regler under en övergångsperiod.
            </seg>
            <seg xml:id="i-ac675007d70277f3-0">
              Det här säger nu flera partier nej till. Det ligger i dag i riksdagens
              hand om Sverige ska bli det enda land i EU och i EES-området som
              inte inför någon form av övergångsregler.
            </seg>
            <seg xml:id="i-5fdaca385e1e3284-0">
              Som Tomas Eneroth har påpekat har samtliga regeringar, oavsett
              ideologisk uppfattning, gjort precis samma bedömning som den svenska
              regeringen, att vi behöver övergångsregler för att vi ska få en
              smidig integration mellan de nya och de gamla medlemsländerna.
            </seg>
            <seg xml:id="i-da47820bd2d31c42-0">
              Fru talman! Alla talare har här betonat utvidgningens betydelse.
              Det som händer nu på lördag är att EU får tio nya medlemsländer,
              och det är en milstolpe i Europas historia, som också Sven Brus
              sagt. Utvidgningen innebär att vi tar ett väldigt viktigt steg
              mot ett enat Europa och att vi får en ökad integration ekonomiskt,
              politiskt och socialt. Vi får mycket bättre förutsättningar för
              att öka tillväxten. Vi får bättre förutsättningar att få en skjuts
              på den ekonomiska utvecklingen i hela Europa och därmed också
              i Sverige.
            </seg>
            <seg xml:id="i-57528c8b467e7e55-0">
              Det är också precis därför som det är så viktigt att den här
              utvidgningen sker på ett bra sätt. Det gäller för oss i de gamla
              medlemsstaterna, och det gäller också för de nya medlemsstaterna.
              Som Tomas Eneroth påpekade är det som vi diskuterar här i dag
              en av 200 övergångsregler som nu träder i kraft den 1 maj. Alla
              dessa övergångsregler är uttryck för en gemensam strävan att vi
              ska få en så smidig övergång som möjligt. Dessa bestämmelser har
              alla sin grund i att vi har kommit olika långt. Det ser olika
              ut vi har olika levnadsstandarder och olika lönenivåer, och de
              nya medlemsstaterna behöver tid för att anpassa sig till de nya
              förhållandena. Precis på samma sätt anser regeringen att Sverige
              behöver tid för att förbereda sig för en helt fri rörlighet.
            </seg>
            <seg xml:id="i-1fdb23c243179016-0">
              Regeringen har också pekat på riskerna med att inte göra någonting.
              EU-reglerna i kombination med våra egna regler gör att vi kan
              hamna i en situation där ett A- och ett B-lag växer fram på den
              svenska arbetsmarknaden. Då släpper vi nämligen loss ekonomiska
              drivkrafter som kan försätta arbetstagare från de nya medlemsländerna
              i en väldigt sårbar situation.
            </seg>
            <seg xml:id="i-784d5d0c944db410-0">
              Enligt EU-reglerna kan en person komma hit och arbeta kanske
              bara några timmar i veckan till mycket låg lön och samtidigt vara
              berättigad till förmåner i hela det sociala välfärdssystemet.
              Det innebär att när arbetsgivare rekryterar arbetskraft från de
              nya medlemsstaterna kan de vid sidan av den lön som de har att
              erbjuda också erbjuda det svenska välfärdssystemet. Även om det
              inte uttalas blir det en del av anställningserbjudandet som arbetstagaren
              lockas av.
            </seg>
            <seg xml:id="i-f631d7783506ffc2-0">
              Anledningen till att arbetstagaren kan lockas av låga löner,
              farlig arbetsmiljö och dåliga anställningsvillkor är naturligtvis
              de skillnader som finns mellan de nya medlemsstaterna och de gamla
              medlemsstaterna i levnadsnivå.
            </seg>
            <seg xml:id="i-fac9af51066892b2-0">
              Problemet är inte att familjeförmåner utgår till människor som
              arbetar i Sverige. Det är en väldigt viktig princip att människor
              som arbetar i Sverige ska ha precis samma rättigheter och skyldigheter
              som människor som bor i Sverige. Problemet är skillnaderna. Problemet
              är att tre svenska barnbidrag motsvarar en normallön i många av
              de nya medlemsstaterna. Om man inte inser att det kan leda till
              problem menar jag att man blundar för verkligheten.
            </seg>
            <seg xml:id="i-c5f4985bc0fb3fc7-0">
              Fru talman! Debatten om övergångsreglerna har i väldigt många
              avseenden varit märklig. Jag tror också att många som tittar på
              debatten just nu tycker att den är ganska obegriplig. Å ena sidan
              är de tre största partierna överens om att vi behöver någon form
              av särskilda regler under en övergångsperiod. Å andra sidan aviserar
              både Moderaterna och Folkpartiet att man ska taktikrösta så att
              förslaget om särskilda regler faller när de egna förslagen har
              fått stryka på foten.
            </seg>
            <seg xml:id="i-add30edce4c0aa5e-0">
              Här i kammaren vet vi alla att detta inte är det normala sättet
              att agera. Det finns också en förklaring till att det inte är
              normalt att agera på det sättet. I riksdagen ska det vara innehållet
              i förslagen som är det viktigaste, inte spelet kring dem, inte
              partitaktiken eller partiegoismen och att låta det gå före de
              bedömningar man gör av vad som är bäst för Sverige.
            </seg>
            <seg xml:id="i-ddb68739ee664944-0">
              Helt obegripligt är det också att både Moderaterna och Folkpartiet
              håller fast vid förslag som bevisligen inte går att genomföra.
            </seg>
            <seg xml:id="i-69d884e55a465f5b-0">
              Folkpartiet föreslår en övergångsperiod på åtta månader, och
              det är inte realistiskt. Vi behöver tid att se över såväl EU:s
              regler som våra egna nationella system för att det här ska bli
              hållbart i ett utvidgat EU, och det klarar man inte på åtta månader.
            </seg>
            <seg xml:id="i-bd15eb6d3ba8d8da-0">
              Moderaterna vill använda utvidgningen till att införa ett gästarbetarsystem,
              och det vill man göra genom att man begränsar tillgången till
              välfärdssystemet för andra än svenska medborgare. Här är EG-rätten
              mycket tydlig: Arbetstagare från andra länder får inte diskrimineras.
              Därför är Moderaternas förslag, menar jag, varken önskvärt eller
              genomförbart.
            </seg>
            <seg xml:id="i-7c46873c7d410f40-0">
              Fru talman! Regeringen vill under en övergångstid att vi ska
              se till att de som kommer hit och arbetar får ett riktigt arbete
              med en lön som de kan försörja sig på. Utan sådana regler riskerar
              vi att få en dumpning av löner och anställningsvillkor på den
              svenska arbetsmarknaden. Jag säger inte att det blir så, men jag
              säger att det kan bli så. Jag säger att det finns en uppenbar
              risk för att det blir så. Den fråga som riksdagen i dag har att
              ta ställning till är: Ska vi ta den risken? Jag menar att vi måste
              förebygga att problem uppstår inte ta risken att vi får stora
              problem i Sverige.
            </seg>
            <seg xml:id="i-e73632983ef89818-0">
              Slutligen: Regeringens skrivelse tar fasta på både vad som är
              bäst för Sverige och vad som är bäst för Europa. Jag tror att
              det hör ihop.
            </seg>
          </u>
          <note type="speaker" xml:id="i-5388cd0221326048-0">
            Anf. 49 Förste vice talman PER WESTERBERG (m) replik:
          </note>
          <u who="per_westerberg_4a7f55" xml:id="i-a1b6970646ec2233-5">
            <seg xml:id="i-c05c9241dffdf706-0">
              Fru talman! Vi blundar inte för de problem som kan uppkomma.
              Det är ju därför vi har lagt fram vår motion. Det handlar inte
              om lönedumpning, utan det handlar om krav på egenförsörjning i
              samband med arbetskraftsinvandring. Det handlar om krav på inkvalning,
              som vi redan har i vissa av våra försäkringssystem, och att man
              ska titta på, även framöver i EU, att man ska göra mer bostadsbundna
              bidrag. Det handlar inte om lönedumpning. Det är kränkande att
              säga något sådant.
            </seg>
            <seg xml:id="i-4263af6a18053444-0">
              Våra förslag är väl förankrade. De är väl genomgångna av de högsta
              juristerna i Sverige, och de är inte ogenomförbara. Lägger man
              fram den typen av åsikter handlar det snarast om att man på grund
              av någon form av arrogans inte vill diskutera och inte vill se
              möjligheter att hitta vad vi kallar humana regler för fri rörlighet
              där vi säger ja till arbetskraftsinvandring, förutsatt egenförsörjning,
              men nej till bidragsinvandring och nej till överutnyttjande av
              bidragssystem oavsett nationalitet.
            </seg>
            <seg xml:id="i-3fba0af4e70a399a-0">
              Det är ju här frågan står. Vi vill inte ha de övriga särregleringar
              som regeringen föreslår. Vi tycker att det ska vara samma regler
              som gäller för svenskar i övrigt. Det behövs inget överbeskyddande
              bara för att man kommer från just de nya åtta eller tio länderna
              i det gamla Östeuropa. Vi tycker inte att det är bra. Det handlar
              inte om taktik så att vi, om vårt förslag faller, säger nej till
              regeringens förslag. Det är socialdemokratisk arrogans att man
              inte snarast röstar på reservation 2 eller 3, som ligger någonstans
              i det politiska mittfältet här i Sverige och som hade skapat stramhet
              men också humanism i invandringspolitiken och därmed utvidgningen
              österut.
            </seg>
            <seg xml:id="i-bbc13de2dc7dea22-0">
              Fru talman! Jag tycker att invandrarministern skulle berätta
              hur många hon tror kommer att ta sig igenom regelverket och kunna
              få arbetstillstånd i Sverige med de regler hon föreslår. När kommer
              hon att vilja tillämpa arbetsmarknadsprövningen?
            </seg>
          </u>
          <note type="speaker" xml:id="i-668243831ff2acec-0">
            Anf. 50 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-1">
            <seg xml:id="i-94d34081998f2bda-0">
              Fru talman! Att man inte kan ställa krav på egenförsörjning på
              alla arbetstagare i EU är ingen åsikt det är ett faktum, och där
              är alla jurister väldigt eniga. EU-kommissionen har också givit
              väldigt tydligt uttryck för det.
            </seg>
            <seg xml:id="i-45994582a3cbbc20-0">
              Däremot kan man under en övergångsperiod ställa krav på de nya
              medlemsstaternas arbetstagare om just egenförsörjning, och det
              är det vi menar att man ska kunna göra under en övergångsperiod,
              så att vi kan vara säkra på att arbetsmarknaden kan ta emot de
              nya medlemsländernas arbetstagare och att det blir en smidig integration.
            </seg>
            <seg xml:id="i-b1ac5186c98e4f49-0">
              Per Westerberg frågar hur många som kommer att ta sig igenom
              detta krångliga. Ja, alla som har ett arbete, Per Westerberg!
              Alla som har ett arbete i Sverige kommer att ta sig igenom detta.
              Det är inte så att vi förhindrar människor att arbeta, men vi
              vill ha en kontroll över att det är fråga om riktiga arbeten och,
              Per Westerberg, att det också är fråga om en lön som man kan försörja
              sig på.
            </seg>
            <seg xml:id="i-47b765911316bba0-0">
              Per Westerberg har också dragit in ett nytt begrepp i debatten,
              nämligen bidragsinvandring. Jag undrar vad det betyder.
            </seg>
          </u>
          <note type="speaker" xml:id="i-c252e5d60fac257c-0">
            Anf. 51 Förste vice talman PER WESTERBERG (m) replik:
          </note>
          <u who="per_westerberg_4a7f55" xml:id="i-a1b6970646ec2233-6">
            <seg xml:id="i-5b806f1b557339bc-0">
              Fru talman! Det begreppet betyder att det är arbetskraftsinvandring
              som man kan försörja sig på. Vad vi säger det står i vår motion,
              om invandrarministern har läst den är att vi syftar till att det
              ska gälla all fri rörlighet i Europa, men att vi till att börja
              med inför det för åtta av de nya länder som nu kommer in den 1
              maj. Det är klart utsagt, och det är ingen motsättning. Det är
              att läsa våra förslag mycket slarvigt.
            </seg>
            <seg xml:id="i-002e0655d6c39985-0">
              Regeringen hade mycket väl kunnat gå på det förslaget och då
              uppnått en human syn på den fria rörligheten och också på arbetskraftsinvandring
              som man kan försörja sig på.
            </seg>
            <seg xml:id="i-fb4c35652e1ed733-0">
              Men invandrarministern svarar inte riktigt på min fråga: Hur
              många tror hon kommer att slippa igenom när man ska söka arbete
              från hemlandet, helst med arbetstillstånd via ambassaden, helst
              ska ha skapat sig en bostad innan och den svenska regeringen dessutom
              hotar med arbetsmarknadsprövning, då man ju vet att nästan ingen
              enda kommer igenom när det gäller invandring för arbete för personer
              utanför EU?
            </seg>
            <seg xml:id="i-070c4304ad0f5e1d-0">
              Sedan kanske invandrarministern även kan berätta för mig varför
              man måste sätta upp alla dessa stora, restriktiva, kontrollerande,
              reglerande regler bara för dem som kommer från det gamla Östeuropa
              respektive för svenska småföretag. Vad ska det vara bra för? Varför
              detta överbeskyddande? Behöver man inte skydda svensk arbetskraft
              på samma sätt? Varför ska man ha särskilda regler just nu för
              de svenska småföretagen? Skapar det några fler arbetstillfällen?
              Skapar det någon välfärd? Det skapar mer byråkrati, det skapar
              en spänning och det skapar en attityd som är utomordentligt negativ
              mot de nya länder som kommer in den 1 maj.
            </seg>
          </u>
          <note type="speaker" xml:id="i-f9d6a67b71b5e931-0">
            Anf. 52 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-2">
            <seg xml:id="i-945082e7dfe3d634-0">
              Fru talman! Jag tycker att jag svarade på Per Westerbergs fråga:
              Hur många kommer att slippa igenom? Jo, som sagt: Alla som får
              ett arbete kommer att få möjlighet att arbeta i Sverige. Vi ställer
              inte upp några hinder för människor. Människor kan komma hit och
              vistas här i både tre och sex månader, men vi säger att vi vill
              ha kvar arbetstillståndet under en övergångsperiod, så att vi
              också ska kunna ha en möjlighet att kontrollera att det faktiskt
              är ett riktigt arbete, så att vi inte heller får en snedvriden
              konkurrens på arbetsmarknaden, vilket jag antar att också Per
              Westerberg i så fall skulle vara emot.
            </seg>
            <seg xml:id="i-d98ce486827f3286-0">
              Vi vill inte ha ett utnyttjande av människor på svensk arbetsmarknad.
              Vi vill heller inte ha en snedvriden konkurrens på svensk arbetsmarknad.
            </seg>
          </u>
          <note type="speaker" xml:id="i-be403d9ad5b16c00-0">
            Anf. 53 SVEN BRUS (kd) replik:
          </note>
          <u who="sven_brus_ffd953" xml:id="i-36c6615c511b3db0-5">
            <seg xml:id="i-f629234c0f0d42c7-0">
              Fru talman! Barbro Holmberg vill gärna framställa regeringens
              hållning, som hon har uttryckt det här i dag också, som att man
              vill se till att människor inte utnyttjas genom att utsättas för
              lönedumpning.
            </seg>
            <seg xml:id="i-1c58b38f9b1860fd-0">
              Men nu är det så att både Göran Persson och för den delen också
              Barbro Holmberg i andra sammanhang och även här i dag ger uttryck
              för en annan grundsyn. När Göran Persson talar om social turism
              handlar det ju om att sätta fokus på att människor som kommer
              hit utnyttjar våra system inte att de utnyttjas utan att de utnyttjar
              våra system. Barbro Holmberg upprepar också här i dag något som
              hon har sagt flera gånger i den här debatten, nämligen talet om
              de tre barnbidragen som motsvarar en medellön i Polen. Man får
              alltså dubbla budskap från regeringens sida.
            </seg>
            <seg xml:id="i-7fd3e78b761352be-0">
              Barbro Holmberg har tidigare sagt, liksom Per Nuder i en frågestund,
              att den här frågan är grundligt beredd i regeringen. Få frågor
              har föranlett så grundlig beredning.
            </seg>
            <seg xml:id="i-721ea86c7be9fd8e-0">
              Det är svårt för oss utanför att uppfatta den grundligheten.
              Här har vi ändå sett hur positionerna förskjutits från det som
              Göran Persson för ett par tre år sedan gav uttryck för med en
              stark kritik av de länder som över huvud taget tänkte sig att
              införa regler. Nu är Sverige i den situationen att man på något
              sätt går före och påverkar opinionen i Europa.
            </seg>
            <seg xml:id="i-69e323e757f82d4a-0">
              Jag skulle ändå vilja ställa en fråga apropå den grundliga beredningen.
              När inträffade den tydliga svängningen i den svenska regeringens
              hållning, och vad grundade sig det fotbytet på? På vilket erfarenhetsunderlag
              och vilket kunskapsunderlag grundar regeringen sin förändrade
              hållning i den här frågan?
            </seg>
          </u>
          <note type="speaker" xml:id="i-e8763a5c929af252-0">
            Anf. 54 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-3">
            <seg xml:id="i-d8518a518bed59c6-0">
              Herr talman! Jag ska säga lite grann om bakgrunden till regeringens
              förslag. Som alla vet tillsattes en utredning för att se över
              hur vi skulle förbereda oss och vilka regeländringar som skulle
              krävas för en fri rörlighet inom EU. Den utredningen lade fram
              sitt förslag för ungefär ett år sedan och pekade på en rad olika
              problem.
            </seg>
            <seg xml:id="i-d519438f6b754972-0">
              Utredningen var ute på remiss. Den utsattes för en enorm kritik.
              Därför var utgångspunkten och ambitionen i Regeringskansliet vid
              beredningen av detta att vi skulle försöka hitta metoder för att
              undvika övergångsregler. Vi tog också fram en rad olika kontrollåtgärder
              och uppföljningsåtgärder för att se om vi kunde åtgärda problemen
              på något sätt.
            </seg>
            <seg xml:id="i-6d9129ef7bee9983-0">
              Vid en sammantagen bedömning kunde vi se att detta inte räckte.
              Det gör inte det. Vi ser hur EU-reglerna ser ut i förhållande
              till våra egna nationella system men också till den verklighet
              som jag har försökt beskriva. Det är faktiskt en skillnad mellan
              de nya och de gamla medlemsstaterna. Allt detta sammantaget kan
              leda till att vi släpper loss ekonomiska incitament, ekonomiska
              drivkrafter, som gör att människor utnyttjas på arbetsmarknaden.
            </seg>
            <seg xml:id="i-27a68bf9878ceae7-0">
              Dessutom följde regeringen hela tiden andra länders ställningstaganden
              i den här frågan. Här kunde vi se att alltfler länder bestämde
              sig för att man behöver en tid av förberedelser innan man går
              in i helt fri rörlighet.
            </seg>
            <seg xml:id="i-8d82b3713a97aff6-0">
              Sammantaget bestämde regeringen sig för att föreslå att vi ska
              öppna för arbetskraftsinvandring från de nya medlemsstaterna.
              Det är helt klart. Men vi behöver tid för att se över våra system.
              Under den tiden måste vi ha ett kontrollsystem för att se till
              att det är riktiga arbeten och en lön som man kan leva på.
            </seg>
          </u>
          <note type="speaker" xml:id="i-4d23e7b8b4edfe8a-0">
            Anf. 55 SVEN BRUS (kd) replik:
          </note>
          <u who="sven_brus_ffd953" xml:id="i-36c6615c511b3db0-6">
            <seg xml:id="i-0dee860b244ea9eb-0">
              Herr talman! Barbro Holmberg vill gärna få det att framstå som
              att det är en process som på något sätt har ramlat över oss. Vi
              har gjort överväganden under detta år och förra året, och så vidare.
              Detta är ändå en resa som startade för ganska länge sedan och
              som vi i Sverige haft god tid på oss att förbereda oss på. Bilden
              av att den svenska regeringen har berett det utifrån olika aspekter
              och ett sakligt underlag är svår att ta till sig när man ser hur
              uppfattningen har svängt från regeringens sida.
            </seg>
            <seg xml:id="i-63d8dd62849d0a5e-0">
              Jag vill ta fasta på det sista som Barbro Holmberg sade om övriga
              europeiska länders hållning. Det som Barbro Holmberg säger här
              förstärker det jag sade i mitt anförande. Det är ett slags negativ
              spiral där man vaktar på varandra: Gör du så, så gör jag så. Den
              här spiralen kan skruva sig nedåt i negativ mening. Men man kan
              också vidta åtgärder för att vända den och påverka de europeiska
              grannarna.
            </seg>
            <seg xml:id="i-09373c0d337636f5-0">
              Jag skulle vilja fråga vad Barbro Holmberg själv gjort vid till
              exempel ministerrådsmöten och i bilaterala samtal med andra regeringsföreträdare
              för att implementera den syn som den svenska regeringen uppenbarligen
              hade för två tre år sedan att vi absolut inte skulle ha några
              övergångsregler. Har Barbro Holmberg på något sätt försökt att
              påverka andra i den riktningen?
            </seg>
          </u>
          <note type="speaker" xml:id="i-b6e9055c7bc664f6-0">
            Anf. 56 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-4">
            <seg xml:id="i-f560263805890331-0">
              Herr talman! Den här frågan har inte varit uppe på något ministerrådsmöte
              över huvud taget. Men självklart har frågan diskuterats bilateralt.
              Där har man kunnat se att vi måste göra en analys. Det handlar
              inte bara om en syn på saker och ting. Det handlar också om hur
              verkligheten ser ut.
            </seg>
            <seg xml:id="i-f136fc8dae9ecf2a-0">
              Jag menar att politik ändå måste utgå från den verklighet vi
              faktiskt lever i. Vi måste titta på: Hur ser reglerna ut, hur
              ser verkligheten ut, och vad kan det få för konsekvenser? Det
              är så politik utformas. Man tar ansvar för landet och för landets
              utveckling.
            </seg>
          </u>
          <note type="speaker" xml:id="i-9ab0778d045990dc-0">
            Anf. 57 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-11">
            <seg xml:id="i-90346b1bd4febe9c-0">
              Herr talman! I kammaren finns just nu två förslag som innehåller
              övergångsregler. Det finns först Folkpartiets och Moderaternas
              förslag som i praktiken innehåller en övergångsregel. Det är en
              övergångsregel om egenförsörjning, som det verkar finnas brett
              gehör för i denna kammare, åtminstone vad gäller Socialdemokraterna,
              Folkpartiet och Moderaterna.
            </seg>
            <seg xml:id="i-46c3456aa432bf95-0">
              Det andra förslaget är den socialdemokratiska regeringsskrivelsen
              som man kan säga innehåller två paket. Det är ett s-paket med
              långtgående regler vad gäller hur man ska kunna få arbetstillstånd
              och ett LO-paket. Det senare har man förhandlat ihop med Miljöpartiet
              och Vänsterpartiet. Det är de två förslagen som står emot varandra.
            </seg>
            <seg xml:id="i-d93be27682128c41-0">
              Det förefaller av diskussionen som att vi skulle vara överens
              om att det vore bra om EU:s regelsystem ändrades så att man fick
              en permanentregel som gällde alla medlemmarna i EU och även länder
              som Norge som är anslutna till det hela.
            </seg>
            <seg xml:id="i-d6ba03b7d66a18af-0">
              Då skulle man få en regel för arbetstagare som mycket liknar
              den som sedan länge finns för pensionärer och studenter. Den tillämpas
              denna dag, just nu, i Sverige om en pensionär eller student vill
              flytta, eller om en svensk pensionär eller student vill flytta.
            </seg>
            <seg xml:id="i-f70d1b6b608a9b1e-0">
              Vi har tjatat på regeringen om det. Vi borde ha börjat tidigare.
              Regeringen borde ha börjat ännu tidigare. Frågan är hur Barbro
              Holmberg ser på tiden, eftersom hon klankar på vårt förslag. Tänker
              hon använda två år, fem år eller sju år? Jag ställde frågan till
              utskottsordföranden, men jag kanske kan få svar nu.
            </seg>
            <seg xml:id="i-6e6ef92d7bceaad0-0">
              Sedan säger Barbro Holmberg att det är obegripligt och taktikröstning
              när vi och Moderaterna gör bedömningen att det i en slutomgång
              är bättre, tyvärr, med ingen regel alls än med s- och LO-paketen.
              Det är väl inte så konstigt.
            </seg>
            <seg xml:id="i-7d20e96e86bb4285-0">
              Vi skulle kunnat ha en bättre voteringsordning. Det är självklart
              att en minoritetsregering gärna vill få igenom sina förslag. Det
              är inget konstigt att den får det de gånger den befinner sig i
              mitten. Det är irriterande för oppositionen, men det är inget
              konstigt.
            </seg>
            <seg xml:id="i-f33c48f4d1b43e16-0">
              Att en minoritetsregering däremot ska få igenom sina förslag
              som någon självklarhet när den befinner sig i ena kanten måste
              man vara socialdemokratisk minister för att tro och tycka.
            </seg>
          </u>
          <note type="speaker" xml:id="i-f46e952ea3156ba3-0">
            Anf. 58 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-5">
            <seg xml:id="i-5d7e8dadb6f7db83-0">
              Herr talman! Det tar längre tid än åtta månader att förändra
              EU:s regelsystem. Det gäller särskilt ett regelsystem som är grundat
              i fördraget. Det handlar om förordningar som är över 20 år gamla
              och som har vuxit fram just för att underlätta den fria rörligheten
              i Europa.
            </seg>
            <seg xml:id="i-56574afe6bc06e49-0">
              Här måste man göra en väldigt noggrann analys först och främst
              av vad det är man måste förändra så att man så att säga inte kastar
              ut barnet med badvattnet. Vi vill alla ha en fri rörlighet. Vi
              vill också alla ha en social trygghet för människor som rör sig
              i Europa och arbetar. Här måste vi göra en väldigt noggrann bedömning.
              Vad är det som ska ändras? Hur ska det ändras?
            </seg>
            <seg xml:id="i-2471b88869d38332-0">
              Statsministern har tagit upp frågan i EU. Det är också något
              som man kommer att titta på. Jag menar att det handlar om år.
              Det handlar inte om månader.
            </seg>
          </u>
          <note type="speaker" xml:id="i-ca0c3ed26adc8b6b-0">
            Anf. 59 BO KÖNBERG (fp) replik:
          </note>
          <u who="bo_konberg_56250a" xml:id="i-9d0fd3c621d635d3-12">
            <seg xml:id="i-a1511ba9bc61e554-0">
              Herr talman! Jag är lite orolig. Om den svenska regeringen har
              den hållning som Barbro Holmberg har tar det förstås en bra tid.
              Om man skulle ha en annan hållning kan det ta mycket kortare tid.
            </seg>
            <seg xml:id="i-b919855dcebb0d0e-0">
              Det är inte så att det är några dramatiska eller konstiga förändringar
              som vi nu talar om. Jag tror nästan att jag och Barbro Holmberg
              är rätt överens om innehållet i sak. Inom ramen för den fria rörlighet
              som väldigt många av oss vill ha ska man kunna ställa krav på
              egenförsörjning för arbetstagare på liknande sätt som gäller sedan
              årtionden för pensionärer och studenter.
            </seg>
            <seg xml:id="i-dcfc2c877bbadd39-0">
              Barbro Holmberg försöker att måla upp detta som något oerhört
              komplicerat i sak. Det är bara att övertyga de andra länderna
              om att det behövs att man ska ha ett krav på egenförsörjning och
              inte följa de rätt konstiga utslag som har kommit från EG-domstolen.
            </seg>
            <seg xml:id="i-1ea89f1a29a53f07-0">
              Eftersom detta i många länder, och i nästan alla länder i Europa,
              handlar om att man inför övergångsregler vore det inget konstigt
              att driva det. Det vore dessutom extra angeläget, tycker man,
              sett till Barbro Holmbergs övriga argumentation på den här punkten.
              Man vill ju ha övergångsregler under kortare tid, säger man.
            </seg>
            <seg xml:id="i-df391af0a46fdbd6-0">
              Varför vill man ha det under kortare tid? Jo, därför att man
              ska ändra de permanenta reglerna, antar jag. Låt oss inte bråka
              just nu om det ska vara åtta, nio eller tolv månader, utan gå
              hem och utför arbetsuppgiften.
            </seg>
          </u>
          <note type="speaker" xml:id="i-d9699f14e837439b-0">
            Anf. 60 Statsrådet BARBRO HOLMBERG (s) replik:
          </note>
          <u who="ulf_holm_a45651" next="cont" xml:id="i-660e847e917118c6-0">
            <seg xml:id="i-1156410625014b48-0">
              Herr talman! Jag ska gå hem och utföra arbetsuppgiften.
            </seg>
            <seg xml:id="i-27326a811833f616-0">
              Det är klart att det inte är konstigt att driva de här frågorna.
              Vi får inte glömma att detta är regler som har gällt för Sverige
              sedan vi gick med i EU sedan år 1996. Jag har inte sett Bo Könbergs
              parti ta upp problemen med reglerna tidigare. Inte heller Per
              Westerbergs parti har någonsin tagit upp att det finns problem
              med reglerna. Problemen blir faktiskt tydliga just när vi nu står
              inför en utvidgning. Det är verkligheten som gör att det uppstår
              problem, nämligen att det finns en skillnad i levnadsnivå och
              lönenivå mellan länderna. Det är det som har satt fokus på reglerna.
            </seg>
            <seg xml:id="i-0bcde89d1107171e-0">
              Jag menar att det inte är något konstigt med att ta upp de här
              frågorna, som har kommit i en helt ny dager inför utvidgningen.
              Det är någonting som statsministern har gjort, som jag kommer
              att göra och som flera andra ministrar också kommer att göra.
              Detta kommer vi att driva vidare inom EU.
            </seg>
          </u>
          <note xml:id="i-3b745fd39c734630-0">
            Anf. 61 FÖRSTE VICE TALMANNEN:
          </note>
          <u who="ulf_holm_a45651" prev="cont" xml:id="i-13e11ace60902844-0">
            <seg xml:id="i-0b9e05c678b18ae9-0">
              Jag vill i all vänlighet erinra statsrådet om att sittande talman
              inte får delta i debatten.
            </seg>
          </u>
          <note type="speaker" xml:id="i-c1c91861eea6e4fc-0">
            Anf. 62 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-7">
            <seg xml:id="i-f1dfea062b343233-0">
              Herr talman! Statsrådet säger att hon vill att utvidgningen ska
              ske på ett bra sätt. Det vill vi också, och det tycker vi är att
              inte införa några övergångsregler. Vi vill ha fri rörlighet för
              alla EU-medborgare, och vi tycker inte att man ska diskriminera.
            </seg>
            <seg xml:id="i-ac851512158f1b49-0">
              Statsrådet tar ett exempel och säger: några timmar i veckan och
              så får man tillgång till välfärdssystemen! Då skulle man kunna
              lockas till att ta sämre betalda jobb eftersom man vet att välfärdssystemen
              finns, säger hon. Och så är det ju för alla som bor i Sverige.
              Så är det för den ensamstående mamman som försöker jobba deltid
              25 % eller 50 % och tvingas ta ett arbete där det är möjligt att
              jobba så lite. Det kan till exempel vara inom vården, där man
              betalar låga löner.
            </seg>
            <seg xml:id="i-f541760a58336f3e-0">
              Därför skulle jag vilja höra statsrådet tala om vilka regler
              i socialförsäkringssystemen och i våra välfärdssystem som hon
              tänker ändra. Samtidigt vill jag höra statsrådet säga att de reglerna
              också kommer att gälla alla som bor i Sverige, det vill säga att
              det blir försämringar även här.
            </seg>
            <seg xml:id="i-84ae4e536fab16cc-0">
              Övergångsreglerna är inte, vilket jag har påpekat tidigare, någon
              tidsfrist. Vi vill ha permanenta regler på arbetsmarknaden. Vi
              vill stärka arbetsrätten och fackens ställning. Så blir det med
              vårt förslag, och vi får det snabbare eftersom övergångsreglerna
              förhoppningsvis inte kommer att bli verklighet.
            </seg>
            <seg xml:id="i-2b928236cb65d913-0">
              Jag kan inte låta bli att kommentera det här med taktikröstningen.
              Jag vill berätta att både Miljöpartiet och Vänsterpartiet på ett
              tidigt stadium har talat om för regeringen att vi inte kommer
              att ställa oss bakom övergångsregler. Det har regeringen vetat
              om.
            </seg>
            <seg xml:id="i-023deb5686f0ff2c-0">
              Det här blir väl första gången som jag tar upp något som försvarar
              Folkpartiet och Moderaterna, men jag vill också när det handlar
              om taktikröstningen säga att Vänsterpartiet 19 gånger i denna
              kammare under de två senaste mandatperioderna när vår egen reservation
              har fallit har röstat på det näst bästa förslaget. Både Folkpartiet
              och Moderaterna har deklarerat att det näst bästa förslaget för
              dem är reservationen.
            </seg>
          </u>
          <note type="speaker" xml:id="i-35e419c5dc15940d-0">
            Anf. 63 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-6">
            <seg xml:id="i-8f75e86492b608eb-0">
              Herr talman! Jag hoppas att Ulla Hoffmann förstod min inledning.
              Det här handlar inte om ensamstående mammor i Sverige; det här
              handlar om EU-regler och våra nationella regler i förhållande
              till utvidgningen. Det jag säger är att det finns en uppenbar
              risk för att vi får en lönedumpning på arbetsmarknaden en dumpning
              av löner och anställningsvillkor på den svenska arbetsmarknaden.
              Välfärdssystemet blir då redskapet och den faktor som man kommer
              att kunna använda för att dumpa löner och anställningsvillkor
              och försätta människor från de nya medlemsstaterna i en sårbar
              situation. Det finns en lockelse i själva välfärdssystemet, och
              då kan låga löner, farlig arbetsmiljö och dåliga anställningsvillkor
              ändå bli attraktiva.
            </seg>
            <seg xml:id="i-c255e6d292440eec-0">
              Jag förstår inte Vänsterpartiets hållning i den här frågan. Om
              man läser till exempel Moderaternas partimotion ser man att det
              står väldigt tydligt att Moderaterna menar att Sverige bör söka
              allianser med medlemsstater som vill slå vakt om medborgarnas
              fria rörlighet och som vill inrikta sina åtgärder mot det som
              är problemet, nämligen alltför generösa bidragssystem. Hur kan
              Vänsterpartiet stödja moderater och folkpartister i den här frågan?
              Det är för mig obegripligt.
            </seg>
          </u>
          <note type="speaker" xml:id="i-15f7de38eef34718-0">
            Anf. 64 ULLA HOFFMANN (v) replik:
          </note>
          <u who="ulla_hoffmann_9ac20f" xml:id="i-af637566b159c9d0-8">
            <seg xml:id="i-978d4b344d81a373-0">
              Herr talman! Ibland förstår jag inte, men det här förstår jag.
              Jag förstår det resonemang som statsrådet för just nu vad gäller
              lönedumpning, utnyttjande av socialförsäkringssystemet och det
              faktum att man vill hindra alla EU-medborgare att fritt kunna
              röra sig. Men jag förstår inte hur Barbro Holmberg som socialdemokrat
              kan resonera på det viset.
            </seg>
            <seg xml:id="i-fe359d3ff2a70c1d-0">
              Det finns en uppenbar risk för lönedumpning, säger statsrådet.
              Ja, och den risken finns redan nu! Det är därför det är enormt
              viktigt att vi genomför arbetsmarknadspaketet och att vi inte
              använder oss av tidsfristen två, fem eller sju år, som Socialdemokraterna
              har diskuterat. Vi måste kunna genomföra det mycket snabbare nu!
            </seg>
            <seg xml:id="i-3da496adb3999ca5-0">
              Jag skulle gärna vilja ha svar på min fråga. Den gäller de regler
              som statsrådet vill genomföra för att förändra i socialförsäkringssystemen
              för att inte den situation ska kunna uppstå som statsrådet tror
              att jag inte förstår, men som jag vet att jag förstår. De reglerna
              kommer också att gälla alla som bor här i Sverige, för vi får
              inte diskriminera. Genomför man några försämringar i socialförsäkringssystemen
              för att förhindra att de utnyttjas så kommer det att gälla alla.
            </seg>
            <seg xml:id="i-93bc1fe42d874678-0">
              Förutom det jag sade om taktikröstningen vill jag säga att vi
              inte kommer att stödja vare sig Folkpartiets eller Moderaternas
              reservation, utan det är precis tvärtom. Det är det jag skulle
              vilja upplysa om till sist.
            </seg>
          </u>
          <note type="speaker" xml:id="i-5a355486feb55809-0">
            Anf. 65 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-7">
            <seg xml:id="i-b88bbad9d482d07d-0">
              Herr talman! Helt klart är det precis som Ulla Hoffmann säger;
              gör man ändringar i några system så måste det gälla alla. Det
              är helt riktigt. Det måste gälla oss som bor i Sverige och det
              måste gälla alla EU-medborgare. Det är det som är lite grann av
              dilemmat här, och det är därför Moderaternas förslag inte går
              att genomföra.
            </seg>
            <seg xml:id="i-cc14d31aac80d684-0">
              Jag vill ha allt. Jag vill ha fri rörlighet i Europa. Jag vill
              också värna välfärdssystemet. Jag vill inte göra några förändringar
              i det som sänker nivåerna och som leder till att vi får ett sämre
              system än vad vi har i dag. Jag vill också ha en trygghet på arbetsmarknaden.
              Alla de tre sakerna går att förena. Vi behöver inte välja. Men
              vi behöver lite tid på oss för att se till att vi är säkra på
              att systemen faktiskt håller. Det är den tiden som jag menar att
              de särskilda reglerna kan ge oss om vi inför dem under en övergångsperiod.
            </seg>
          </u>
          <note type="speaker" xml:id="i-6176b139354e5c10-0">
            Anf. 66 BIRGITTA CARLSSON (c) replik:
          </note>
          <u who="birgitta_carlsson_6bfc1a" xml:id="i-017d136f9b956f47-5">
            <seg xml:id="i-d3a47ed2926923e0-0">
              Herr talman! Barbro Holmberg pratar om att hon inte vill se ett
              A- och ett B-lag i Sverige. Det vill inte jag göra heller. Men
              vi vill inte heller se ett A- och ett B-lag i Europa där man inte
              ger medborgare i alla länder samma möjligheter att röra sig fritt.
            </seg>
            <seg xml:id="i-bfacc4a5e175f93a-0">
              Om man tror att trebarnspappor i Polen väljer att ta ett lågavlönat
              jobb i Sverige för att få barnbidraget så tycker jag att det är
              att undervärdera familjeförsörjare i ett land som Polen. Familjen
              betyder mycket där, och jag tror att det är få personer som överger
              och lämnar sin familj hemma för att arbeta här under några längre
              tider för att få del av barnbidraget. Den erfarenhet vi har av
              människor som kommer från just Polen eller andra länder runtomkring
              oss är att de är oerhört energiska människor som jobbar och sliter
              och verkligen jobbar mycket medan de är här för att få en bättre
              tillvaro. Sedan vill de tillbaka till sina egna länder. Det är
              ju bara bra att människor rör sig på det sättet!
            </seg>
            <seg xml:id="i-6f9c073644c370af-0">
              Jag tycker att man nu misstror arbetsgivare i Sverige, och framför
              allt också familjeförsörjare i våra grannländer om man tror att
              de skulle överge sina familjer för att få del av barnbidraget.
              Det är djupt beklagligt att regeringen misstror folk på det sättet.
            </seg>
          </u>
          <note type="speaker" xml:id="i-1b8388608acbc74b-0">
            Anf. 67 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-8">
            <seg xml:id="i-0bda957c1c7b9611-0">
              Herr talman! Det finns inget misstroende mot människor i de nya
              medlemsstaterna. Jag tror inte att de är vare sig bättre eller
              sämre än vad vi är; jag tror att de är som folk är mest.
            </seg>
            <seg xml:id="i-66e3974df1bc24f2-0">
              Jag värnar om deras trygghet på arbetsmarknaden. Vi talar inte
              om att stänga gränserna på något sätt, utan vi säger: Välkomna
              till Sverige för att arbeta! Det vi diskuterar här och nu är på
              vilka villkor man ska komma till Sverige och arbeta. Där säger
              vi att vi behöver skydda arbetstagarna från de nya medlemsstaterna
              så att de inte utnyttjas på arbetsmarknaden. Det säger Birgitta
              Carlsson nej till.
            </seg>
          </u>
          <note type="speaker" xml:id="i-245b888133cea9ad-0">
            Anf. 68 BIRGITTA CARLSSON (c) replik:
          </note>
          <u who="birgitta_carlsson_6bfc1a" xml:id="i-017d136f9b956f47-6">
            <seg xml:id="i-bfef4de75f1e850c-0">
              Herr talman! De ska få komma hit och söka arbete. Om de får ett
              arbete måste de hem för att skaffa sig det här intyget för att
              få arbeta här. Är det att vara rädd om de här människorna? Tänk
              vad mycket pengar det kostar! De åker hit för att vara här, och
              sedan måste de åka hem för att söka det här intyget. Det kostar
              i tid, när de skulle kunna jobba här, och också i pengar för resorna
              hem.
            </seg>
            <seg xml:id="i-b96dea24354aeb32-0">
              I tillväxtdebatter pratar vi väldigt gärna om hur viktigt det
              är för till exempel Sverige att tillväxten är stor i Helsingfors.
              Det har hela landet nytta av. Varför kan vi inte också se att
              det är viktigt för Europa att många människor är en del av arbetskraften?
              Det gör att hela Europa utvecklas och att levnadsstandarden i
              hela EU-området ökar. Som det nu ser ut verkar det nästan vara
              ett problem att alla länder får möjligheter att växa.
            </seg>
          </u>
          <note type="speaker" xml:id="i-fc28376c742c87e8-0">
            Anf. 69 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-9">
            <seg xml:id="i-48637580b01e63d7-0">
              Herr talman! Det är viktigt för hela Europa, och det sade jag
              också i min inledning. Utvidgningen är oerhört viktig för hela
              Europas ekonomiska utveckling och därmed också för Sverige. Det
              är precis därför som det är väldigt viktigt att den här utvidgningen
              också fungerar på ett bra sätt så att vi får en smidig övergång.
              Det är mängder av olika områden som ska smälta samman. Det är
              oerhört viktigt för de nya medlemsstaterna och för oss att det
              fungerar på ett bra sätt. Det är viktigt att vi inte får ett A-
              och ett B-lag på arbetsmarknaden, och det är viktigt att vi inte
              får ett utnyttjande av arbetstagare på den svenska arbetsmarknaden.
            </seg>
            <seg xml:id="i-9ae5b29c5ac14cd9-0">
              Här talar vi om arbetskraft som kommer hit, arbetstagare som
              kommer hit och arbetar. Vi säger att de är välkomna hit och arbeta,
              men vi vill kontrollera att det faktiskt är ett arbete. Hur kan
              Birgitta Carlsson tycka att det är ett sådant fruktansvärt ingrepp
              i människors integritet att vi vill kontrollera att det är ett
              riktigt arbete och en lön som man kan försörja sig på?
            </seg>
          </u>
          <note type="speaker" xml:id="i-40c36d4c8c8e0aaa-0">
            Anf. 70 MONA JÖNSSON (mp) replik:
          </note>
          <u who="mona_jonsson_8a4f51" xml:id="i-7f971bb63272ee8c-3">
            <seg xml:id="i-cfe52822dbd6646c-0">
              Herr talman! Jag tillhör den grupp i utskottet som kom från Bryssel
              sent i går kväll. Där nere träffade vi människor som har med de
              här frågorna att göra för att vi skulle få lite mer klart för
              oss vad det handlar om. Vi träffade bland annat en person från
              direktoratet för sysselsättning. Han sade också att det är många
              övergångsregler. Det är närmare 300, och de flesta handlar om
              miljöfrågor och jordbruksfrågor, inte om de här frågorna.
            </seg>
            <seg xml:id="i-c6dd63a210a75a0e-0">
              Han sade också att det är viktigt att länderna inte gör hybridlösningar,
              som han kallade det för, det vill säga tillåter att människor
              från de nya staterna kommer in och får arbeta men försvårar ett
              uppnående av den likabehandling som gäller överallt i EU. Från
              direktoratet är man beredd att pröva det i domstol ganska snabbt
              om man ser att det har införts hybridlösningar, som han kallade
              det för. Jag skulle vilja ha en kommentar från Barbro Holmberg
              om just detta.
            </seg>
          </u>
          <note type="speaker" xml:id="i-c31aec0c47338777-0">
            Anf. 71 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-10">
            <seg xml:id="i-423e8e0e0cdb4b00-0">
              Herr talman! Det är helt riktigt. Det är väldigt viktigt att
              se till att det inte blir hybridlösningar eller lösningar som
              strider mot de grundläggande principerna inom EU. Det är det jag
              menar att Moderaternas förslag faktiskt gör. Man kan inte ta en
              grupp och säga att här ställer vi krav på egenförsörjning medan
              man inte ställer det på alla. Ska man ändra reglerna ska de gälla
              lika för alla. Det är en grundläggande princip inom EU som jag
              verkligen välkomnar. Det känns väldigt tryggt att vi står på den
              grundläggande principen att det inte är ett gästarbetarsystem
              vi ska ha. Vi ska ha en fri rörlighet i Europa där alla har samma
              rättigheter och samma skyldigheter. Det är väldigt viktigt att
              vi har det.
            </seg>
          </u>
          <note type="speaker" xml:id="i-bff77c627cf0a91c-0">
            Anf. 72 MONA JÖNSSON (mp) replik:
          </note>
          <u who="mona_jonsson_8a4f51" xml:id="i-7f971bb63272ee8c-4">
            <seg xml:id="i-27302c9fa9998b3f-0">
              Herr talman! Jag frågade hur Barbro Holmberg ser på att direktoratet
              eller kommissionen tänker dra i gång procedurer så fort man ser
              att det blir så kallade hybridlösningar, som jag tycker att regeringens
              förslag är. Hur ställer sig Barbro Holmberg till det?
            </seg>
          </u>
          <note type="speaker" xml:id="i-7c13982d902453ec-0">
            Anf. 73 Statsrådet BARBRO HOLMBERG (s) replik:
          </note>
          <u who="ulf_holm_a45651" xml:id="i-2774a74f8ac6b1bb-11">
            <seg xml:id="i-5445cffc8f43225f-0">
              Herr talman! Jag menar att regeringens förslag inte är någon
              hybridlösning. Regeringens förslag bygger på väldigt noggranna
              genomgångar av hur EG-rätten ser ut, och det är det jag har försökt
              förklara. Hur har praxis utvecklats inom EG-rätten? Det är grunden
              för de förslag som regeringen har utarbetat.
            </seg>
          </u>
          <note type="speaker" xml:id="i-99c6ab695081d2d2-0">
            Anf. 74 ERIK ULLENHAG (fp):
          </note>
          <u who="erik_ullenhag_f3fec1" xml:id="i-c44c607126c2bc1c-0">
            <seg xml:id="i-25b0da9117155ae5-0">
              Herr talman! Det är skam, det är fläck på EU:s banér att medborgarrätt
              heter ursprung. Därför, herr talman, yrkar jag bifall till reservationerna
              1 och 5.
            </seg>
            <seg xml:id="i-acb8f17a26d59f16-0">
              Jag är en av de yngre i den här kammaren, och ändå minns jag
              att jag gick till skolgården och fick budskapet att Brezjnev var
              död. Man märkte hur det rörde sig, framför allt bland vuxna i
              ens närhet. Man funderade på om det skulle hända någonting, men
              det hände ingenting. Andropov kom i stället. Det var ytterligare
              en äldre herre som stod på första maj och hade dessa märkliga
              uppvisningar som man hade lite svårt att förstå som barn. Vi trodde
              nog att muren alltid skulle stå där, men muren föll. Om tre dagar
              kommer tiotals miljoner av de människor som levde under förtryck
              och ofrihet in i en union som syftar till att bygga fred, frihet
              och demokrati.
            </seg>
            <seg xml:id="i-5f0f6910c4ae7cd3-0">
              Tre dagar före den händelsen har vi i Sverige fastnat i en futtig
              debatt där vi ser problem med övergångsreglerna. Vad hände? Göran
              Persson och andra socialdemokratiska ministrar åkte runt i Europa
              och lovade i Budapest, i Prag och i Riga att vi i Sverige skulle
              stå upp för att alla ska behandlas lika. Hur kom det sig att Göran
              Persson gav ett helt annat budskap i en Ekointervju i november
              2003? Jo, han såg på TV. Han såg ett mycket vinklat program, Uppdrag
              granskning, där man beskrev enorma problem med den massinvandring
              som skulle komma till Sverige. Jag tror inte att Göran Persson
              trodde på programmet. Däremot tror jag att Göran Persson trodde
              att svenska folket trodde på programmet. Det är i och för sig
              bra att lyssna på opinionen, men den här gången valde man att
              lyssna på en opinion som man själv trodde hade fel.
            </seg>
            <seg xml:id="i-2b3a855b4466876d-0">
              I debatten kring övergångsregler har egentligen två spår förts
              fram. Det ena är förslag som handlar om att stoppa människor som
              vill komma till Sverige för att arbeta, det vill säga hindra arbetskraftsinvandring.
            </seg>
            <seg xml:id="i-820156e829c571f8-0">
              Låt oss fundera en smula över om de argument som förs fram håller.
              LO och andra har varnat för ökad risk för svartarbete. Häromdagen
              blev jag uppringd av en person. Det händer ju att man som politiker
              blir kontaktad. Han berättade för mig att han hade haft kontakt
              med en utländsk man som hade jobbat i Sverige, blivit väldigt
              utnyttjad, arbetat svart och varit här illegalt. Han hade sagt
              till honom att han skulle vända sig till facket för att de kunde
              hjälpa honom. Den här mannen hade vänt sig till facket, och facket
              hade gått till polisen. Nu är den här mannen utvisad ur Sverige.
              Alla vet att risken för svartarbete minskar om reglerna luckras
              upp. Om det blir lättare att ta sig legalt till ett land, finns
              det mindre anledning att leva där illegalt. I det fallet finns
              det, i alla fall som jag ser det, inget argument för regler för
              att hindra människor att komma och arbeta.
            </seg>
            <seg xml:id="i-26d8685757dd6374-0">
              Dessutom säger man att det finns en risk att människor från Polen,
              Ungern och Lettland kommer att bli utnyttjade av svenska arbetsgivare.
              Om det vore så är det väl jättebra att göra någonting. Men vadan
              detta dåliga självförtroende hos arbetarrörelsen? Sverige har
              världens starkaste fackförening. Jag känner mig ganska trygg för
              att LO, TCO, SACO och andra kommer att se till att vi inte accepterar
              ett missbruk, en lönedumpning eller något annat, precis som man
              har gjort under hela 1900-talet.
            </seg>
            <seg xml:id="i-13a79f9ccf5f85a7-0">
              Det andra spåret som förs fram är det som Göran Persson framförde
              i november i radio, nämligen att vi vill ha arbetskraftsinvandring
              till Sverige, men vi vill inte ha social turism. Jag tror att
              vi alla är överens om att det inte är bra om människor kommer
              till Sverige och fastnar i bidragsberoende. Men finns det en risk
              för att det kommer många människor till Sverige och fastnar i
              bidragsberoende?
            </seg>
            <seg xml:id="i-2e47b2f7c2886a48-0">
              När man tittar på framtiden kan det vara bra att titta på historien.
              Vad hände vid tidigare utvidgningar? Unionen har ju växt gång
              på gång. När södra Europa kom in valde ett antal italienare, spanjorer
              och greker som bodde i Sverige, som då var utanför EU, att flytta
              hem till Italien, Spanien och Grekland eftersom de såg en framtidstro
              i de länder som hade fått komma in i EU.
            </seg>
            <seg xml:id="i-a6b7e6aeabdc29c3-0">
              Det som hänt sedan Sverige gick in i EU är att vi har fått ett
              antal personer som har rört sig med bidrag. Det är alldeles riktigt.
              Det bor ungefär 25 000 svenskar på Costa del Sol, den spanska
              solkusten. En hel del av dem lever på svensk sjukpenning, svensk
              a-kassa eller har tagit med sig pensionsförmåner och jobbar svart
              på den spanska solkusten. Det kan vara ett problem, men det är
              inte det debatten har handlat om.
            </seg>
            <seg xml:id="i-448b3348be2e2d93-0">
              Trots att debatten har pågått ganska lång tid finns det fortfarande
              inte någon som har visat på en enda portugis, italienare eller
              grek som är i Sverige och utnyttjar det svenska bidragssystemet.
              Visst håller jag med ministern om att det är bättre villkor i
              Spanien, Italien och Grekland än vad det är i de nya medlemsländerna.
              Men om inte en enda från de länderna har kommit till världens
              bästa land för att leva på bidrag, varför tror vi att polacker,
              ungrare och andra i så oerhört hög grad kommer att göra det?
            </seg>
            <seg xml:id="i-9a2c7a541913f99d-0">
              Rättsläget är oklart. Den fria rörligheten handlar i huvudsak
              om fri rörlighet för arbetskraft. Om det behövs förändringar ska
              vi göra det. Men då ska vi väl göra det så det blir lika för alla,
              för spanjorer, greker, portugiser, svenskar, ungrare och polacker.
            </seg>
            <seg xml:id="i-15cc4b311e437db1-0">
              Tyvärr tror jag att vi, svenska folket, har börjat vänja oss
              vid att vi har en statsminister i Sverige som lite grann fungerar
              som en dålig bilförsäljare. Den dåliga bilförsäljaren säger ungefär
              vad som helst för att få bilen såld. Göran Persson tycker ungefär
              vad som helst för att få behålla makten. Den dåliga bilförsäljaren
              smiter undan vad han tidigare har sagt. Han vill inte ta ansvar
              för en bil och betala skadestånd ifall den var rostig, dålig eller
              inte gick. Göran Persson tar avstånd från vad han tidigare har
              sagt för att slippa ta det politiska ansvaret.
            </seg>
            <seg xml:id="i-fcd46a101f09cab4-0">
              Bilförsäljar-Persson har varit tydligare än någonsin i debatten
              om övergångsregler. Först åkte han runt i Östeuropas huvudstäder
              och lovade: Vi står på er sida. Sedan såg han på TV, blev rädd
              för att han kunde tappa väljare och sade: Vi behöver övergångsregler.
              Vi vill inte ha någon social turism. Sedan märkte han att det
              blåste kring begreppet social turism. Då går Göran Persson ut
              och säger: Jag har aldrig sagt det. Det var någon annan.
            </seg>
            <seg xml:id="i-b70e92c38fdef582-0">
              I opposition kan man vara glad för den typen av politiska ledare,
              om det inte vore så att det vi ägnar oss åt faktiskt är ganska
              viktigt.
            </seg>
            <seg xml:id="i-cb64921941794e8b-0">
              Den 10 juli 1993 hade Ny demokrati ett möte i Söderköpings hamn.
              Då sade Bert Karlsson: Bosnierna är lyxturister som inte har i
              Sverige att göra. I november 2003 kommer Göran Perssons tal om
              social turism.
            </seg>
            <seg xml:id="i-0974240e67f78a04-0">
              Vi har ett ansvar som politiker att vara opinionsledare, att
              stå upp för tolerans, öppenhet och vissa värderingar. Visst har
              Göran Persson varit opinionsledare i den här debatten, men i fel
              riktning. Jag tror att Göran Persson har skrämt upp människor
              som tidigare inte var speciellt oroliga för utvidgningens konsekvenser.
            </seg>
            <seg xml:id="i-c2f3f3a3e73de40a-0">
              Nu blir det med stor sannolikhet och lyckligtvis nej i eftermiddag
              till övergångsregler. Det är bra för Europa, för synen på Europa,
              och det är mycket bra för Sverige. Vi vet. Vi brukar titta på
              USA och vara avundsjuka: Vad bra det är för USA att ha rörlighet.
              Det skapar välstånd och välfärd i ett land. Det får vi med ett
              nej till övergångsregler.
            </seg>
            <seg xml:id="i-49451f9b4f776790-0">
              Vi vet att vi kommer att kunna öka det svenska inflytandet i
              Europa ifall vi står fast vid de löften vi tidigare har gett till
              ungrare, polacker, slovener och de andra. Vi bygger nya koalitioner,
              och det kommer att gynna Sverige. Vi vet att vi behöver många
              människor som kommer till Sverige och arbetar om vi ska se till
              att mina barn och mina föräldrar ska få en välfärd att tala om.
              Då kommer det att vara en konkurrensfördel att vi från början
              sade nej till övergångsregler. Vi kommer att kunna gå härifrån
              i eftermiddag och känna att vi har ställt upp för ett Sverige
              som välkomnar de nya medlemsländerna med en öppen famn i stället
              för en armbåge.
            </seg>
          </u>
          <note type="speaker" xml:id="i-3e98c4797b2ba9ce-0">
            Anf. 75 MAURICIO ROJAS (fp):
          </note>
          <u who="mauricio_rojas_4956b5" xml:id="i-53a511c9a7d78725-0">
            <seg xml:id="i-fa41d169ce90e958-0">
              Herr talman! Många har undrat varför Göran Persson bytte åsikt
              och den 21 november började tala om social turism. Erik Ullenhag
              har några gissningar: Det var ett TV-program, och av ren opportunism
              valde Göran Persson att följa en eventuell opinion mot hotande
              främlingar.
            </seg>
            <seg xml:id="i-0afe727880012ed2-0">
              Andra har sagt att det är fackföreningar som har tryckt på såsom
              de har gjort sedan 60-talet. Det var fackföreningsrörelsen som
              stängde Sverige för arbetskraftsinvandring. I 35 år har vi haft
              en sådan politik, så det vore inte konstigt. Båda dessa förklaringar
              kan tänkas, opportunism eller traditionella påtryckningar från
              fackföreningsrörelsen. Jag tror tyvärr att det är mycket värre
              än så.
            </seg>
            <seg xml:id="i-ebff11c775cc028b-0">
              Förslaget om övergångsregler är inte någon isolerad företeelse.
              På sistone har vi sett en offensiv från socialdemokratiskt håll
              vad gäller invandrings- och flyktingfrågor. Ett av inslagen är
              att ta bort rätten för de asylsökande att överklaga beslut utan
              att göra det säkrare och mer rättstryggt för dessa människor.
              Regeringen struntar i vad riksdagen vill och vill bara ha hårdare
              tag.
            </seg>
            <seg xml:id="i-056bdd12dae4286e-0">
              Man vill också ta bort rätten att välja bosättningsort för människor
              som söker asyl och väntar. Samtidigt finns det socialdemokratiska
              kommunalråd i Malmö och Göteborg som säger: Stopp! Det är för
              många. Det är svårt. Det håller inte.
            </seg>
            <seg xml:id="i-c93f8deca51f3718-0">
              Vi ser Byggnadsarbetarförbundet lansera en vedervärdig kampanj
              av sällan skådad art mot polska arbetare. Det är något som i dag
              är berömt i hela Europa, tyvärr, på det sätt som man kan bli berömd
              för sådana tråkiga och mycket beklagliga inslag.
            </seg>
            <seg xml:id="i-4acd0c52b6c5b0b9-0">
              För några dagar sedan aviserar arbetsmarknadsministern att vi
              har svängt om vad gäller EU:s tjänstehandelsdirektiv. Det ska
              inte bli lätt för andra att komma hit och jobba på något sätt.
            </seg>
            <seg xml:id="i-e3d52da81c96d41b-0">
              Så kan man fortsätta. Det är inte en, det är många åtgärder,
              mycket aggressiva och bestämda, alla restriktiva. Alla appellerar
              till en och samma sak: hotet från andra. Vi ska försvara den nationella
              gemenskapen.
            </seg>
            <seg xml:id="i-323d1f46d398a171-0">
              Detta kan inte vara någon slump. Erik, jag tror att du har fel.
              Det var inte ett TV-program. Det är mycket värre än så.
            </seg>
            <seg xml:id="i-7d8a96820ff7aafd-0">
              Vi står, tror jag, inför en mycket viktig strategisk förändring
              av socialdemokratin i de här frågorna. Socialdemokratin kommer
              att använda och har de senaste månaderna använt främlingsrädsla
              som ett centralt argument för att få gehör hos svenska folket.
              Jag tror att förklaringen heter folkomröstningen. Göran Persson
              förlorade mycket där. Det var en ledare som förlorade sin viktigaste
              strid.
            </seg>
            <seg xml:id="i-35f8e9036fd5ca4e-0">
              Socialdemokratin kunde se att man hade förlorat och tappat greppet
              över väljarna, det svenska folket. Då behövde man en ny fråga,
              något samlande. Det är det man har hittat, främlingsrädslan och
              att appellera till att vara det parti som ska försvara den nationella
              gemenskapen, kosta vad det kosta vill.
            </seg>
            <seg xml:id="i-661fbc9613c13126-0">
              Det är egentligen inte det mest bekymmersamma. Några tror att
              vi i dag kommer att besegra socialdemokratin och Göran Persson.
              Tyvärr tror jag att vi misstar oss. Göran Persson vill inte något
              annat än att förlora i dag för att i morgon kunna säga: Vi är
              det enda parti som bryr sig om människorna, om den nationella
              gemenskapen och tryggheten. Göran Persson har sagt: Vi kommer
              efter sommaren. Då kommer det att finnas majoritet här i kammaren
              för övergångsreglerna.
            </seg>
            <seg xml:id="i-838acc5364647ff1-0">
              Jag undrar: Vad kommer Byggnadsarbetarförbundet och socialdemokratin
              att hitta under sommaren? Hur många polska svartarbetare kommer
              man att hitta och lyfta fram, hur många skandaler och problem?
              Den egna misslyckade integrationspolitiken kommer att visas upp:
              Titta på Rosengård! Titta på Rinkeby! Vi orkar inte mer.
            </seg>
            <seg xml:id="i-e0d8d177e2e96899-0">
              Det kommer att bli en vedervärdig sommar tillsammans med Byggnadsarbetarförbundets
              kampanj mot polska arbetare. Det är det som väntar oss. Socialdemokratin
              är inne på en helt annan linje och tvekar inte att använda främlingsrädsla
              för sina ändamål.
            </seg>
            <seg xml:id="i-a4935732d0047da7-0">
              Vad jag tror är att vi i Sverige är inne i en utveckling som
              i allt väsentligt motsvarar den danska utvecklingen. Men i Danmark
              behövdes ett Dansk folkeparti för detta. I Sverige är det socialdemokratin
              och fackföreningsrörelsen som gör jobbet.
            </seg>
          </u>
          <note type="speaker" xml:id="i-fd2d7a5012e1e515-0">
            Anf. 76 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-d3f2c2b65cb71c62-0">
            <seg xml:id="i-ea8a31cc82467c49-0">
              Herr talman! Som många har påpekat har vi kunnat se hur regeringen
              och framför allt Göran Persson har gjort en helomvändning i frågan
              om synen på utvidgningen och på människorna i de nya medlemsländerna.
              Många har med rätta varit upprörda över att vi har en statsminister
              som lånar uttryck från Pia Kjaersgaard, talar om så kallad social
              turism och beskriver människor från Polen och de andra länderna
              som presumtiva missbrukare av sociala förmåner.
            </seg>
            <seg xml:id="i-99d8cbaf432bb292-0">
              Lyssnar man noga till hur regeringen formulerar sig, hur Göran
              Persson har uttryckt sig under resans gång, vad som de facto sades
              när man på en presskonferens presenterade den här skrivelsen och
              Barbro Holmbergs redovisning i dag av vilket arbete som har bedrivits
              på Regeringskansliet är det glasklart: Regeringens ingång är inte
              arbetsmarknaden, utan det är talet som social turism och socialförsäkringssystemen
              det handlar om.
            </seg>
            <seg xml:id="i-3d8db4eb90da9388-0">
              Att det skulle handla om arbetsmarknaden är ett senare påfund.
              Det var faktiskt under den allra sista veckan när regeringen arbetade
              med den här skrivelsen som man ändrade inriktningen på sitt resonemang.
              Det var först då man lyfte fram arbetsmarknaden och värnandet
              av kollektivavtalen.
            </seg>
            <seg xml:id="i-425b86e021f98056-0">
              Från Vänsterpartiets sida har vi varit konsekventa i vår syn.
              Redan våren 2003 började vi argumentera om och på olika sätt påtala
              de problem som faktiskt redan finns på arbetsmarknaden. Det finns
              redan exempel på lönedumpning. Det finns redan exempel på att
              arbetskraft utnyttjas på ett systematiskt sätt, något som i förlängningen
              faktiskt innebär ett hot mot kollektivavtalens ställning.
            </seg>
            <seg xml:id="i-1990f2641b7d5dce-0">
              Vår utgångspunkt har varit densamma som LO:s. Jag vill citera
              vad en enig LO-styrelse har sagt när det gäller förslag om övergångsregler:
            </seg>
            <seg xml:id="i-6016fb66abb4b73d-0">
              LO delar inte utredningens bedömning det handlar alltså om Rolléns
              utredning om att det föreligger någon allvarlig risk för otillbörligt
              utnyttjande av välfärdssystemen.
            </seg>
            <seg xml:id="i-1fa8372f1b8b50c7-0">
              LO delar inte heller utredningens förslag om att det behövs generella
              övergångsregler för arbetskraftens fria rörlighet.
            </seg>
            <seg xml:id="i-cb824ac69f325c0d-0">
              Däremot menar LO att det finns påtagliga problem som i första
              hand kommer att medföra konsekvenser för arbetsmarknaden. Redan
              idag finns det på arbetsmarknaden framför allt inom bygg-, transport-
              och tjänstesektorn stora problem med ordning och reda. LO ser
              en överhängande risk i att dessa problem förvärras, men då främst
              till följd av fri rörlighet för tjänster och företags fria etableringsrätt
              alltså inte i förhållande till utvidgningen. Detta reglerar inte
              övergångsregler, slår LO fast.
            </seg>
            <seg xml:id="i-e11ff67681b88bd0-0">
              När Mauricio Rojas för ett resonemang och har lite teorier om
              vad som ligger bakom regeringens agerande menar jag alltså att
              vi kan avfärda fackföreningsrörelsens, i varje fall LO:s, roll
              i det hela. Det är andra krafter som är i farten.
            </seg>
            <seg xml:id="i-a88ea6aa8b5ce2ba-0">
              Det som LO säger är viktigt: Övergångsregler är ingen lösning.
              Den uppfattningen delar vi i Vänsterpartiet.
            </seg>
            <seg xml:id="i-438d4e06bebd5001-0">
              Problemen är här. Vi har redan övergångsregler. Vi har redan
              krav på arbetstillstånd. Vi har redan krav på att man ska ha kollektivavtalsenlig
              lön. Men krav räcker inte, utan det är andra saker som måste till.
            </seg>
            <seg xml:id="i-ac5424d1041dab51-0">
              Det är också intressant att notera att det var först när socialdemokratin
              insåg att man nog inte skulle få någon majoritet för övergångsregler
              som man var beredd att uttala ett aktivt stöd för de olika förslagen
              från fackligt håll. Vi och Miljöpartiet bjöd faktiskt in socialdemokraterna
              i arbetsmarknadsutskottet till att göra ett gemensamt särskilt
              yttrande om att det fanns stöd för LO:s krav, men socialdemokratin
              valde att inte göra det. Jag påstår att detta har ett samband
              med att det försiggick diskussioner om att göra upp med Folkpartiet
              om övergångsregler.
            </seg>
            <seg xml:id="i-8c33b20e4ac9c7ba-0">
              Jag är övertygad om att den upplösning vi nu förmodligen får
              se i de här frågorna är det allra bästa som kunde hända. Vi har
              nu en majoritet som uttalar att
            </seg>
            <seg xml:id="i-97f864b2bb8010b5-0">
              Det här menar vi är en mycket stor framgång. Det är många av
              de här frågorna som vi har drivit i åratal och som också LO har
              lyft fram. Det är länge sedan vi hade en sådan tydlig och bra
              majoritet i Sveriges riksdag för en sådan radikal politik för
              att stärka fackföreningsrörelsen. Detta menar jag är tack vare
              att vi har avfärdat de orättvisa, diskriminerande övergångsreglerna.
              Det är nämligen diskriminering att säga: Kommer du från Spanien
              är du välkommen. Kommer du från Portugal är du välkommen. Kommer
              du från Polen tyvärr, ställ dig i en annan kö, visa papper, du
              ska godkännas först.
            </seg>
            <seg xml:id="i-d6efbd4a445c34d4-0">
              Därför är detta en seger i dag, eller två segrar: Vi kommer att
              avfärda diskriminerande regler, och vi kommer att visa att det
              finns en majoritet för stärkta fackliga rättigheter.
            </seg>
            <seg xml:id="i-60bdbfc151fe29e7-0">
              Jag vill avslutningsvis komplettera de yrkanden som vi tidigare
              har lagt fram med att också yrka bifall till reservation 12 under
              punkt 8.
            </seg>
          </u>
          <note xml:id="i-068cfe0406070fcf-0">
            I detta anförande instämde Ulla Hoffmann (v).
          </note>
          <note type="speaker" xml:id="i-06445ac6e9892b38-0">
            Anf. 77 MAURICIO ROJAS (fp) replik:
          </note>
          <u who="mauricio_rojas_4956b5" xml:id="i-53a511c9a7d78725-1">
            <seg xml:id="i-0bde614150c63e12-0">
              Herr talman! Jag skulle gärna vilja höra Camilla Sköld Janssons
              åsikt om Byggnadsarbetareförbundets kampanj om polska arbetare
              och även om de polisiära åtgärder som samma förbund har vidtagit
              där man gått runt på arbetsplatser och inte bara på arbetsplatser
              utan till och med i privata bostäder och frågat: Vad är det för
              målare? Arbetar du enligt avtal? Man har frågat saker som är olagliga.
              Vad tycker du och Vänsterpartiet om allt detta?
            </seg>
          </u>
          <note type="speaker" xml:id="i-7915631cfc824cb6-0">
            Anf. 78 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-d3f2c2b65cb71c62-1">
            <seg xml:id="i-21d140456707df86-0">
              Herr talman! Det finns mycket stora bekymmer på arbetsmarknaden.
              Arbetsmarknadsutskottet har bland annat gjort ett besök i Skåne
              där vi tittade just på hur det ser ut på byggnadssidan. Det finns
              förfärande exempel. Människor kommer hit och har undermåliga eller
              direkt farliga arbetsmiljöer. Man har bostäder som är undermåliga.
              Man har löner som är direkt ovärdiga.
            </seg>
            <seg xml:id="i-f30c587731595e90-0">
              Det är mot den bakgrunden man måste se Byggnads agerande och
              den desperation som finns hos både Byggnads och Transport. När
              jag ser på hur LO har agerat tycker jag ändå att LO på ett bra
              sätt har lyckats sammanföra de olika viljor som finns inom fackföreningsrörelsen,
              och det tycker jag är viktigt att påpeka. Det sägs ju ofta i debatten
              att LO skulle vara för övergångsregler, men som jag har visat
              i LO:s remissvar är man emot dessa. Man vill ha de här stärkta
              fackliga rättigheterna som kommer att gynna, menar jag, både arbetstagarna
              och företagen. Vi vill ju inte ha oseriösa företag. Det vill ingen
              ha.
            </seg>
          </u>
          <note type="speaker" xml:id="i-3aa1f0c639eef3e6-0">
            Anf. 79 MAURICIO ROJAS (fp) replik:
          </note>
          <u who="mauricio_rojas_4956b5" xml:id="i-53a511c9a7d78725-2">
            <seg xml:id="i-7b4149f8c1e8869a-0">
              Herr talman! Har jag förstått dig rätt säger du alltså att du
              har en förståelse för Byggnadsarbetareförbundets kampanj och för
              de metoder man använder för att lyfta upp de problem som finns.
              Dessa kan vi diskutera. Det kan finnas många problem. Men jag
              frågade om något väldigt specifikt: Tycker du att det är befogat
              och rätt att göra som de gör? I så fall, om du säger att det är
              okej att göra som Byggnadsarbetareförbundet gjort, är all kritik
              mot det Göran Persson har sagt och gjort föga trovärdig.
            </seg>
          </u>
          <note type="speaker" xml:id="i-6af969f90cd9d3af-0">
            Anf. 80 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-d3f2c2b65cb71c62-2">
            <seg xml:id="i-61d511a77cb7cac4-0">
              Herr talman! Det jag känner till om Byggnads sätt att arbeta
              är det som presenterades vid det studiebesök som arbetsmarknadsutskottet
              gjorde i Skåne. I det arbete som presenterades där har inte jag
              upptäckt att det finns någonting som skulle bryta mot några lagar.
              Man visade att man besökte arbetsplatser, att man informerade
              om fackliga rättigheter etcetera.
            </seg>
            <seg xml:id="i-7bad2c0b8691eb1e-0">
              Den bild som gavs där tycker jag var väl motiverad. Det är också
              fullt befogat både för Byggnads och för Transport att känna oro
              inför sina branscher. Jag hoppas att de förbunden nu också sluter
              upp och hjälper till att driva på så att det uttalande som riksdagen
              nu gör till regeringen om att förstärka de fackliga rättigheterna
              "omedelbums" verkställs.
            </seg>
          </u>
          <note type="speaker" xml:id="i-77ca49758a8a8771-0">
            Anf. 81 MARGARETA ANDERSSON (c):
          </note>
          <u who="margareta_andersson_4d942b" xml:id="i-6e4bc60ee1f276ab-0">
            <seg xml:id="i-5344bfcea1f709e6-0">
              Herr talman! Tyvärr tycker jag att den här debatten har fått
              fel fokus. Vi pratar om bidrag och annat när det egentligen handlar
              om arbetsmarknadsfrågor. Det är människor som vill komma hit för
              att arbeta vi talar om. Det är inte människor som i första hand
              kommer hit för att begära bidrag för att överleva.
            </seg>
            <seg xml:id="i-a424fe81aa5d7c85-0">
              Mycket av den här diskussionen tror jag också handlar om rädsla
              och tyvärr också okunskap, inte minst från regeringens och statsministerns
              sida.
            </seg>
            <seg xml:id="i-a7fa00dbe4cbe8fa-0">
              Kommissionen har gjort undersökningar av vad som har hänt vid
              tidigare utvidgningar. Det har sagts tidigare i dag från den här
              talarstolen att när Spanien, Portugal och Grekland kom in blev
              det ingen invasion till de stater som då var med i EU. Och vi
              har inte sett särskilt många spanjorer och greker komma hit för
              att jobba och leva på våra bidrag. Det kommer några stycken från
              olika länder som vill vara här och jobba och som också är viktiga.
              Vi rekryterar ju faktiskt aktivt läkare från både Spanien och
              Polen.
            </seg>
            <seg xml:id="i-1e067dae7fb84227-0">
              Irländarna har inte heller kommit hit för att leva på bidrag.
              Däremot har de bidragit både i sen tid och i historisk tid till
              att göra Sverige till en levande och stark ekonomi. Därför är
              det viktigt att vi välkomnar nya människor, inte bjuder in dem
              med armbågen eller säger: Vänta lite, vi är inte riktigt klara
              med hur det här ska fungera i vårt land.
            </seg>
            <seg xml:id="i-8d56277fb0c37fc6-0">
              Tyvärr riskerar statsministerns tal om social turism att bli
              en självuppfyllande profetia. Tyvärr finns svartarbetarna, som
              många har talat om, här redan i dag. Då får vi lösa de problem
              vi har. Men vi måste inte förutsätta att de som vill komma hit
              lite senare, om några månader eller några år, också kommer att
              vara svart arbetskraft. Risken är ju att vi hindrar dem som vi
              vill välkomna och i stället får in ännu mer av dem som jobbar
              på olika sätt som vi inte uppskattar.
            </seg>
            <seg xml:id="i-32405391015bc888-0">
              Jag tycker att det är väldigt viktigt att vi ser skillnaden,
              att vi hälsar människorna välkomna och talar om att de visst får
              komma hit och jobba, men att vi också den dagen vi ser problemen
              ser till att rätta till dem. Men vi ska inte göra det förrän vi
              ser dem.
            </seg>
            <seg xml:id="i-47dba77257c893e3-0">
              Därför tycker jag att det är viktigt att vi följer de fyra partiernas
              nej till övergångsregler i den omröstning som kommer att äga rum
              i eftermiddag.
            </seg>
          </u>
          <note type="speaker" xml:id="i-689c8b19c32e1c0f-0">
            Anf. 82 ULF HOLM (mp):
          </note>
          <u who="ulf_holm_a45651" xml:id="i-2774a74f8ac6b1bb-12">
            <seg xml:id="i-35e83fd54b5a2b2e-0">
              Herr talman! Som nämnts tidigare i dagens debatt av min partikollega
              Mona Jönsson är Miljöpartiet motståndare till diskriminerande
              regler för de nya medborgarna i EU. Jag anser att förslaget om
              övergångsregler skapar en djup spricka i EU och gör att länderna
              delas upp i ett A- och ett B-lag där den fria rörligheten för
              människor begränsas.
            </seg>
            <seg xml:id="i-b240a0ceab64afbf-0">
              Jag beklagar också djupt att den socialdemokratiska regeringen
              med statsminister Persson i spetsen skapat en oro hos många människor
              genom att tala om social turism. Regeringens ställningstagande
              för de här diskriminerande övergångsreglerna är mer grundat på
              rädsla och okunskap än på relevanta fakta.
            </seg>
            <seg xml:id="i-569cce2ca18da3d8-0">
              Med förslaget till övergångsregler vill uppenbarligen s-regeringen
              isolera Sverige från människor utanför vårt land som vill jobba
              i vårt land. Fri rörlighet för kapital ska gälla för såväl gamla
              som nya EU-länder. Däremot ska inte fri rörlighet för människor
              finnas. Det är en ganska häpnadsväckande s-politik. I detta sammanhang
              ska man också komma ihåg att det var Socialdemokraterna som argast
              argumenterade för en parlamentarisk utredning om arbetskraftsinvandring
              från länder utanför EU- och EES-området.
            </seg>
            <seg xml:id="i-05a57ac9f7af2004-0">
              Slutsatsen är uppenbarligen att Socialdemokraterna är rädda för
              människor utanför Sveriges gränser. Socialdemokraterna bör faktiskt
              ta sig en ordentlig funderare över den politiken.
            </seg>
            <seg xml:id="i-c16cecfb9f4dcdb7-0">
              Det finns redan i dag stora problem på den svenska arbetsmarknaden
              som kräver politisk handling. Det gäller förekomsten av svartarbete,
              lönedumpning, ekonomisk brottslighet, företag som undanhåller
              skatter och avgifter, diskriminering och arbetstagare som utnyttjas
              hänsynslöst. Det är problem som påstås kunna förvärras i samband
              med utvidgningen.
            </seg>
            <seg xml:id="i-05ea91c2665b0810-0">
              Från Miljöpartiets sida anser vi att dessa problem måste åtgärdas
              oavsett utvidgningen. Vi är beredda att arbeta konstruktivt för
              att få en bättre fungerande svensk arbetsmarknad. Miljöpartiet
              har därför haft en arbetsgrupp tillsammans med LO om dessa frågor,
              ett samarbete som har präglats av konstruktiva samtal för att
              hitta lösningar på problem på en rad punkter och där vi också
              hittat en samsyn på några av frågorna.
            </seg>
            <seg xml:id="i-d4e5155618f29a1d-0">
              En arbetsmarknad måste präglas av jämlikhet och likabehandling.
              De förslag som vi lägger fram från Miljöpartiets sida ska vara
              generella och lika för alla, oavsett om det är nya eller gamla
              EU-medborgare. Vi vänder oss starkt mot uppfattningen att vi först
              måste se till att de som finns i Sverige får arbete innan vi har
              öppenhet gentemot människor i andra länder. Det finns inte i samhället
              ett visst antal arbeten att fördela. Varje människa som flyttar
              hit för att arbeta och bosätta sig är en tillgång för landet.
              Det leder till ny företagsamhet och fler arbetstillfällen och
              får positiva effekter på integrationen.
            </seg>
            <seg xml:id="i-c0b8c39bf79a1069-0">
              För att arbetstagare från de nya EU-länderna och utlandsfödda
              som lever i Sverige redan i dag ska kunna få ett arbete som motsvarar
              deras kompetens och kvalifikationer är det nödvändigt att komma
              till rätta med den stora diskrimineringen i arbetslivet. Inte
              minst Integrationsverkets senaste rapport visar att människor
              med annan bakgrund än den svenska diskrimineras kraftigt på den
              svenska arbetsmarknaden. Denna omfattande etniska diskriminering
              kostar samhället många miljarder varje år. Om utlandsfödda slutade
              diskrimineras på arbetsmarknaden skulle på lång sikt BNP öka med
              nästan 90 miljarder kronor.
            </seg>
            <seg xml:id="i-5bc314cee7c06e74-0">
              Vi vill bekämpa all form av diskriminering på arbetsmarknaden
              och föreslår i vår motion därför aktiva insatser och ökade ansträngningar
              mot diskriminering i arbetslivet. Vi tycker att statliga medel
              för en folkbildningskampanj mot diskriminering i arbetslivet ska
              genomföras och drivas av parterna. Vi är övertygade om att enda
              sättet att få ett starkt skydd mot diskriminering är att de fackliga
              organisationerna driver dessa frågor lokalt.
            </seg>
            <seg xml:id="i-f3160bfd7efdf94e-0">
              Vi måste ha en aktiv offentlig upphandling. Sverige måste därför
              ratificera ILO-konvention nr 94. Offentlig upphandling kan och
              ska användas som ett verktyg för att vidmakthålla och främja sociala
              förbättringar i samhället. Den möjligheten används för närvarande
              i alltför liten utsträckning. EG-reglerna hindrar inte att samhället
              uppställer sociala krav på leverantörer av varor och tjänster.
            </seg>
            <seg xml:id="i-cda5eab6d9d85eb2-0">
              Vi vill också använda den offentliga upphandlingen som ett aktivt
              verktyg för att motverka diskriminering. Den offentliga upphandlingen
              omfattar ca 400 miljarder kronor. Genom att införa antidiskrimineringsklausuler
              i den offentliga upphandlingen förbehåller sig kommuner, landsting
              och staten rätten att häva avtal med företag som diskriminerar
              anställda på grund av etnicitet och kön.
            </seg>
            <seg xml:id="i-4605155f9b2136cb-0">
              Vi vill också ha en ny samlad myndighet. Sverige måste ha en
              arbetsmarknad som välkomnar människor med olika bakgrund. Det
              är i högsta grad en tillväxtfråga. Det borde därför inrättas en
              samlad myndighet som arbetar strategiskt och samhällsanalytiskt
              mot all slags diskriminering.
            </seg>
            <seg xml:id="i-1d6d34cd32178335-0">
              Vi behöver också åtgärder på den svenska arbetsmarknaden, som
              jag sade inledningsvis. Miljöpartiet föreslår ett större socialt
              ansvar för storföretagen genom att minska möjligheterna till fusk
              hos underentreprenörer och för att säkra betalningar för skatter
              och sociala avgifter. I kedjor med många underentreprenörer tycks
              det inom vissa branscher finnas en stor illegal verksamhet där
              anställda får svarta löner, ibland väldigt låga, och framför allt
              saknar det skydd som kollektivavtal ger. De hamnar också utanför
              en del av samhällets skyddssystem. Staten förlorar skatteintäkter,
              och de seriösa företagarna som vill göra rätt för sig slås ut
              och har ingen möjlighet att konkurrera med dem som fuskar med
              underbudskonkurrens. Vi är därför från Miljöpartiets sida beredda
              att diskutera ett obligatoriskt system för entreprenörsavdrag
              eller ett annat system där ansvar för betalningar av skatter och
              sociala avgifter läggs på huvudentreprenören. I ett sådant arbete
              bör särskilt småföretagens villkor beaktas liksom eventuella likviditetsproblem.
            </seg>
            <seg xml:id="i-74c4d288d88281c0-0">
              Auktorisation av bemanningsföretag är nödvändigt för att oseriösa
              företagare inte ska kunna konkurrera med att betala låga eller
              svarta löner. En nämnd bör bildas som har till uppgift att utöva
              denna tillsyn. Frågor om arbetsmarknadsetik och affärsetik kan
              utvecklas av nämnden enligt praxis. Om inte företagen uppfyller
              kraven på auktorisation kan denna återkallas.
            </seg>
            <seg xml:id="i-29ed7e9c0217cf5f-0">
              Efterkontrollen av F-skattsedlar ska skärpas så att dessa inte
              används för att underlätta ekonomisk brottslighet. Detta ska göras
              utan att göra det svårare för människor att starta egna företag
              genom ökad byråkrati. Gränsen mellan arbetstagare och företagare
              är i dag inte helt tydlig. Detta utnyttjas av oseriösa företagare,
              konsulter och förmedlare genom att F-skattsedel används på ett
              felaktigt sätt. Är man arbetstagare ska man omfattas av de arbetsrättsliga
              lagarna och det skydd som de erbjuder. Vi anser att det ska vara
              lätt att få F-skattsedel och driva företag. Våra förslag handlar
              om att skärpa efterkontrollen av dem som beviljas F-skattsedel,
              inte att sätta upp olika kvalificeringsgrunder för att få F-skattsedel.
            </seg>
            <seg xml:id="i-671d9ccd292f86ce-0">
              Några av de punkter vi gärna lyfter upp är att vid anmälan från
              privatperson eller facket ska Skatteverket, om skälig misstanke
              om brott föreligger, omedelbart göra en uppföljning av om villkoren
              för att få F-skattsedel fortfarande gäller. Gäller ej de förhållanden
              som innehavaren av F-skattsedeln intygat om ska F-skattsedeln
              givetvis dras in. Skatteverket bör därför bygga upp en särskild
              granskningsenhet som tar emot anmälningar och gör denna uppföljning.
              Det måste också vara möjligt för Skatteverket att göra oanmäld
              revision hos dem som innehar F-skattsedel. För att detta ska bli
              möjligt krävs en lagändring. Det ska också införas högre straffavgifter
              för de företag som använder svart arbetskraft. Sanktionerna bör
              vara omedelbara, vilka de inte är i dag.
            </seg>
            <seg xml:id="i-0384982c2d26efb2-0">
              Vi har många förslag om att Skatteverket ska göra saker. Det
              är viktigt. Därför är jag glad över att Miljöpartiet fick igenom
              i vårbudgetförhandlingarna att Skatteverket redan nu ska få ytterligare
              20 miljoner för att omedelbart sätta i gång arbetet.
            </seg>
            <seg xml:id="i-3a0da5817fde3058-0">
              Herr talman! Vi är också beredda att pröva möjligheten för fackliga
              organisationer att bättre bevaka att arbetsgivare följer de kollektivavtal
              de har förbundit sig att följa i företag som saknar medlemmar
              i facket. Därmed får vi en effektiv kontroll mot lönedumpning.
              Med en fungerande arbetsmarknad behövs inga begränsningar i de
              nya EU-medborgarnas möjligheter att komma till Sverige för att
              arbeta. Vi måste kombinera öppenhet med rättvisa och jämlika spelregler
              på arbetsmarknaden. Syftet med förändringarna är alltså att möjliggöra
              en effektiv avtalskontroll. De förslag som vi har tittat på i
              medbestämmandelagen § 19 har inte till syfte att sprida uppgifter
              om enskilda personers löner i allmänhet utan just att följa upp
              att kollektivavtalen följs.
            </seg>
            <seg xml:id="i-75502a4cbb42665d-0">
              Vi kommer från Miljöpartiets sida att aktivt arbeta i riksdagen
              för att de förslag som vi har lagt fram också ska bli verklighet
              just för att en bättre arbetsmarknad ska finnas i Sverige oavsett
              utvidgningen. Många av förslagen kräver lagändringar och tar därmed
              tid att genomföra. Vi bedömer däremot att dessa förslag inte behöver
              genomföras innan den fria rörligheten för de nya EU-medborgarna
              börjar gälla den 1 maj. Det är ett arbete som vi har att återkomma
              till i riksdagen så fort regeringen har plockat fram de nödvändiga
              underlagen.
            </seg>
          </u>
          <note type="speaker" xml:id="i-fc4d5a2a6bb6bee1-0">
            Anf. 83 ANDERS KARLSSON (s):
          </note>
          <u who="anders_karlsson_ccab93" xml:id="i-3a261443b23d5b9d-0">
            <seg xml:id="i-a4a5677ca40e4c52-0">
              Herr talman! Sverige har en lång tradition av ut- och invandring.
              Från det att stora delar av befolkningen lämnade Sverige för att
              främst bege sig till Amerika under 1800-talet därför att de inte
              hade någon framtidstro i Sverige, ser vi nu att människor från
              världens alla hörn söker sig hit för att förverkliga sina drömmar
              och idéer. Sverige har haft, har fortfarande och kommer även i
              fortsättningen att ha arbetskraftsinvandring. Att människor rör
              sig över gränser är en viktig del av det internationella samspelet.
              Det är ofta en förutsättning för utveckling, inte minst för Sverige
              som ett litet land. Det finns otaliga exempel på att samhällen
              som isolerar sig och stänger ute den övriga världen, andra kulturer
              och influenser, också stänger ute utveckling och dynamik. De stagnerar.
            </seg>
            <seg xml:id="i-7db02cc9c19ebd5e-0">
              Liksom det är naturligt att svenskar ger sig ut i världen för
              att studera, arbeta eller bilda familj, är det berikande för oss
              att människor vill komma hit. Den alltmer ökade globaliseringen
              innebär inte bara mer av sammanflätade ekonomier, kapitalflöden
              och teknikutveckling, utan också att människor är rörliga över
              gränserna.
            </seg>
            <seg xml:id="i-cf3c7f9611921769-0">
              Herr talman! Ungefär 120 miljoner personer lever i dag i ett
              land där de inte är födda. Givetvis finns det många olika orsaker
              till detta. Framtiden kommer förmodligen att kräva ännu mer av
              öppenhet och fri rörlighet. Den demografiska utvecklingen i Sverige
              och i övriga Europa präglas av en minskad befolkningstillväxt
              och en åldrande befolkning. I rapporten Arbetskraftsinvandring
              Åtgärder för att möta framtida arbetskraftsbehov från år 2001
              säger AMS och Migrationsverket att svårigheten att rekrytera arbetskraft
              markant har vuxit inom vissa områden, framför allt i yrken som
              kräver högskoleutbildning. På sikt kan det därför finnas mycket
              som talar för att Sverige och övriga EU-länder bör ges ökade möjligheter
              till arbetskraftsinvandring. En ökad arbetskraftsinvandring kan
              förmodligen med de rätta förutsättningarna bidra till hållbar
              tillväxt och välfärd i Sverige.
            </seg>
            <seg xml:id="i-0ab0cc5325f36bcc-0">
              Men för oss socialdemokrater är en viktig utgångspunkt att bibehålla
              och utveckla trygghetsreglerna på arbetsmarknaden så att även
              invandrad arbetskraft till fullo omfattas av de arbetsrättsliga
              reglerna. Kollektivavtalsrätten måste värnas. Samma lagar och
              samma avtal och regler ska gälla för alla som arbetar i Sverige.
              Sverige behöver en kunnig arbetskraft, ett arbetsliv som tillåter
              de anställda att utvecklas och inte utnyttjas. Därför vill vi
              införa övergångsregler. Övergångsreglerna är till för att vi ska
              få tid på oss att göra vissa justeringar i skyddslagstiftningen
              på arbetsmarknaden, helt i syfte att skydda arbetare från att
              utnyttjas på den svenska arbetsmarknaden.
            </seg>
            <seg xml:id="i-a0a819b32bfad100-0">
              Herr talman! Vi socialdemokrater vill med kraft understryka att
              problemet inte är ett tillskott av arbetskraft, som utvidgningen
              kan medföra. Problemet på kortare sikt är de risker som särskilt
              den invandrade arbetskraften kan ställas inför när lagar och regler
              riskerar att sättas åt sidan.
            </seg>
            <seg xml:id="i-43d240139e4ed4bd-0">
              Herr talman! Vi socialdemokrater vill att alla som arbetar i
              Sverige arbetar under samma lagar, samma avtal och definitivt
              inte utnyttjas. Med dessa ord vill jag yrka bifall till förslaget
              i betänkandet.
            </seg>
          </u>
          <note type="speaker" xml:id="i-ea07859c81980bf0-0">
            Anf. 84 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-6e4bc60ee1f276ab-1">
            <seg xml:id="i-071d45e55a33fcba-0">
              Herr talman! Jag har egentligen bara en fråga till Anders Karlsson.
              Varför kunde man inte redan för flera år sedan, när man såg att
              reglerna behöver förändras, inleda dessa förändringar? Svart arbetskraft
              på den svenska arbetsmarknaden är ett problem. Möjligen skulle
              det problemet accentueras när det kommer in fler människor, men
              det är inte nytt i och med detta.
            </seg>
          </u>
          <note type="speaker" xml:id="i-cef903b697e3d934-0">
            Anf. 85 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-1">
            <seg xml:id="i-889d01df7af8d17f-0">
              Herr talman! Svaret till Margareta Andersson är att det nog har
              tagit sin tid att få allmänheten och kanske även det politiska
              systemet att se farhågorna, som har funnits på den svenska arbetsmarknaden
              under en tid, inte minst i de södra delarna av Sverige. Det är
              också just i de södra delarna som de problem som nu finns på arbetsmarknaden
              med svart arbetskraft har börjat. Margareta Andersson, jag och
              andra i utskottet var för övrigt på besök i Malmö och såg hur
              man utnyttjade utländsk arbetskraft.
            </seg>
            <seg xml:id="i-f67f338f3cf1c063-0">
              Det handlar nog snarare om att det har tagit så lång tid att
              verkligen få hela det politiska etablissemanget att inse problematiken.
            </seg>
          </u>
          <note type="speaker" xml:id="i-38f62690146594ff-0">
            Anf. 86 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-6e4bc60ee1f276ab-2">
            <seg xml:id="i-7a9557e8093674b0-0">
              Herr talman! Jag kan hålla med om att det här är lite grann av
              ett uppvaknande för väldigt många. Diskussionen om svart arbetskraft
              har funnits, men den har accentuerats av detta.
            </seg>
            <seg xml:id="i-b4259164e93bfdc5-0">
              Jag förstår ändå inte varför man ska blanda ihop invandringen
              från de nya EU-länderna med detta stora problem. Problemet har
              vi redan nu. Vad vi riskerar är att göra det svårare för dem som
              vill komma hit legalt och arbeta, medan vi däremot kommer att
              ha kvar problemen med den svarta arbetskraften, och kanske förvärrar
              dem, därför att människor inte kan komma in i landet på ett legalt
              sätt.
            </seg>
          </u>
          <note type="speaker" xml:id="i-0fb8c34b50d944ed-0">
            Anf. 87 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-2">
            <seg xml:id="i-0b63fa6d38b302fe-0">
              Herr talman! Jag skulle vilja se det så här. Nu gör man det som
              ett tillkännagivande, som föreslås i betänkandet. Det gäller de
              fackliga organisationerna och möjligheterna att stärka skyddslagstiftningen
              i arbetsrätten. Men det tar tid att genomföra det. För att kunna
              genomföra den förändringen behöver man flytta fram inträdet på
              arbetsmarknaden kanske två år. Det är för att klara den skyddslagstiftning
              som jag tror att vi egentligen är ganska överens om. Vi var i
              alla fall överens när vi var i Malmö om att så som arbetsmarknaden
              såg ut där kan det inte se ut.
            </seg>
            <seg xml:id="i-c71d0a0462f436d3-0">
              Det handlar bara om att flytta fram inträdet för fri rörlighet
              i exempelvis två år, för att vi ska klara av att fixa regelsystemet
              så att ingen ska behöva jobba under de vidriga förhållanden som
              vi fick ta del av när vi var i Malmö med arbetsmarknadsutskottet.
            </seg>
          </u>
          <note type="speaker" xml:id="i-d3eabafe043e30ae-0">
            Anf. 88 MAURICIO ROJAS (fp) replik:
          </note>
          <u who="mauricio_rojas_4956b5" xml:id="i-53a511c9a7d78725-3">
            <seg xml:id="i-5e1b9de411eedfdb-0">
              Herr talman! Jag skulle vilja kommentera Anders Karlssons historieskrivning.
              Han säger att Socialdemokraterna alltid har bejakat arbetskraftsinvandring,
              att det har varit jätteöppet, att människor från hela världen
              har fått komma hit och arbeta. Det är inte sant.
            </seg>
            <seg xml:id="i-e01281d9ac51378f-0">
              Han vet mycket väl att vi efter början på 70-talet har haft en
              invandringspolitik som varit bland de mest restriktiva som finns
              vad gäller arbetskraftsinvandring. Du vet mycket väl att inte
              mer än ett hundratal människor från Afrika, Asien och Sydamerika
              har fått komma hit för att arbeta sedan början på 70-talet. Du
              vet detta mycket väl. Varför berättar du då en förljugen historia?
            </seg>
          </u>
          <note type="speaker" xml:id="i-2ff11108ea84995c-0">
            Anf. 89 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-3">
            <seg xml:id="i-5b426b0e379b68d6-0">
              Herr talman! Jag vet inte om det är samma historia vi pratar
              om. Jag kommer från en kommun som har haft väldigt mycket arbetskraftsinvandring.
              Men vi ska skilja på arbetskraftsinvandring och asylbehovet.
            </seg>
            <seg xml:id="i-046c8c34c3582f50-0">
              Arbetskraftsinvandringen har varit väldigt utbredd i Sverige,
              inte minst från de sydeuropeiska länderna, inklusive Jugoslavien,
              och mycket från Finland. De har kommit till min hemkommun och
              har tagits emot av de fackliga organisationerna och befolkningen
              med öppna armar. Det är inget unikt, utan det finns på många andra
              ställen i Sverige. Att säga att vi inte skulle bejaka arbetskraftsinvandring
              är direkt felaktigt. Vi har gjort det.
            </seg>
            <seg xml:id="i-dc177f26a0032c6b-0">
              Däremot fick vi oerhörda problem på arbetsmarknaden i början
              på 90-talet, då vi hade nära 10 % öppen arbetslöshet. Vid det
              tillfället fanns inget behov av arbetskraftsinvandring.
            </seg>
            <seg xml:id="i-5f2ffa9f90b549f1-0">
              Låt oss hålla isär arbetskraftsinvandring och allmän asylpolitik,
              alltså att komma till Sverige på grund av skyddsbehov.
            </seg>
          </u>
          <note type="speaker" xml:id="i-49cc9c1e774698c0-0">
            Anf. 90 MAURICIO ROJAS (fp) replik:
          </note>
          <u who="mauricio_rojas_4956b5" xml:id="i-53a511c9a7d78725-4">
            <seg xml:id="i-386133c1dc1eb004-0">
              Herr talman! Ja, fram till 1968 fanns det en ganska öppen attityd
              från Sveriges sida vad gäller arbetskraftsinvandring. Men då var
              det fackföreningarna och socialdemokratin som stängde detta land
              för arbetskraftsinvandring.
            </seg>
            <seg xml:id="i-37ce85b0b19b1678-0">
              Vi ska skilja, som du säger, mellan asylinvandrare och de andra.
              De andra har inte fått komma hit, framför allt inte från tredje
              världen. Ni har haft en extremt diskriminerande politik vad gäller
              arbetskraftsinvandring. Det har fått komma nordiska medborgare
              och efter 1995 också västeuropeiska medborgare, medborgare från
              EU. Men för dem från tredje världen som vill komma hit och arbeta
              har ni hållit dörren stängd. Det finns ingen annan sanning att
              berätta. Det borde du erkänna.
            </seg>
          </u>
          <note type="speaker" xml:id="i-4b359cf3c1f3b982-0">
            Anf. 91 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-4">
            <seg xml:id="i-43c9287e26b03a6f-0">
              Herr talman! Man har varit välkommen att komma till Sverige och
              arbeta om det har funnits ett behov av den arbetskraft som vill
              komma hit. Däremot har vi i dag en arbetslöshet som motsvarar
              ungefär 6 % öppen arbetslöshet alltså alldeles för stor. Vi har
              340 000 människor utanför arbetsmarknaden.
            </seg>
            <seg xml:id="i-14a9e4f67909a298-0">
              Vi har i Sveriges riksdag ett ansvar att se till att de människorna
              först och främst kommer i arbete innan vi ser till att öppna för
              dem från tredje världen och säger välkommen hit som arbetskraftsinvandrare.
              Låt oss se till att de människorna kommer i jobb, inte minst människor
              med ungefär samma bakgrund som din, Mauricio, som har kommit hit
              och har svårt att komma ut på arbetsmarknaden. Sedan kan vi se
              till att tredje världens medborgare är välkomna hit som arbetskraftsinvandrare,
              när vi har behov av den arbetskraften.
            </seg>
          </u>
          <note type="speaker" xml:id="i-1a037979ef555c88-0">
            Anf. 92 ULF HOLM (mp) replik:
          </note>
          <u who="ulf_holm_a45651" xml:id="i-2774a74f8ac6b1bb-13">
            <seg xml:id="i-f511fa4e3b0bf98e-0">
              Herr talman! Jag vill också kommentera historien när det gäller
              arbetskraftsinvandring. Socialdemokraterna och Vänstern röstade
              förra året emot förslaget om att förenkla regelverket. Och här
              står du nu och berättar om hur öppet Socialdemokraterna har jobbat
              för en ökad arbetskraftsinvandring och att ni ser positivt på
              det och så vidare. Det är en falsk historieskrivning.
            </seg>
            <seg xml:id="i-b02cdaee194140be-0">
              Tidigare, och till och med i dag, har det varit fruktansvärt
              svårt att få tillstånd att jobba i Sverige. Antalet som kommer
              hit på grund av arbetskraftsinvandring kan vi räkna i hundratal.
              Det är i princip bara börsföretagare, forskare och fotbollsspelare
              som är välkomna hit. Det är Socialdemokraternas arbetkraftsinvandring,
              och den vänder jag mig starkt mot.
            </seg>
            <seg xml:id="i-b12719ac300344ba-0">
              Det måste vara enklare för alla att komma hit. Det finns inte
              ett statiskt antal jobb i Sverige. Jag är helt övertygad om att
              ju fler som kommer hit och jobbar, desto mer ökar också den totala
              arbetsmängden. Det kommer alla till godo.
            </seg>
          </u>
          <note type="speaker" xml:id="i-2a02f5c84537b665-0">
            Anf. 93 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-5">
            <seg xml:id="i-d003489f64042cce-0">
              Herr talman! Nej, historieskrivningen är definitivt inte falsk
              och osann. Vi har bejakat arbetskraftsinvandring, men, märk väl,
              i ordets rätta bemärkelse: arbetskraftsinvandring för att ge människor
              möjlighet att komma hit och få ett arbete och sysselsättning och
              kunna försörja sin familj.
            </seg>
            <seg xml:id="i-021aa5c0bcfd7d29-0">
              Om vi står inför det faktum, som jag tror att vi är ganska överens
              om i Miljöpartiet och socialdemokratin, att vi måste se till att
              de människor som i dag står vid sidan av arbetsmarknaden först
              och främst ska komma ut på arbetsmarknaden är vi också beredda
              att ta in arbetskraftsinvandrare när vi har fått ned de talen.
            </seg>
            <seg xml:id="i-66f7e942018062d6-0">
              Vi behöver alltid arbetskraftsinvandring i Sverige, och vi har
              det fortfarande. Det är ungefär 25 000 som varje år kommer hit
              i arbetskraftsinvandring inom olika sektorer. Det är nödvändigt.
              De har specialkompetens och så vidare som vi inte har. Det ska
              vi bejaka, och det gör vi också.
            </seg>
          </u>
          <note type="speaker" xml:id="i-4a260a47828941fc-0">
            Anf. 94 ULF HOLM (mp) replik:
          </note>
          <u who="ulf_holm_a45651" xml:id="i-2774a74f8ac6b1bb-14">
            <seg xml:id="i-0ebcbca3d8f9f00b-0">
              Herr talman! I fråga om ökad kamp mot diskriminering i arbetslivet
              är vi helt överens. Jag hoppas därmed, med Anders Karlssons ord,
              att vi får stöd för Miljöpartiets förslag inom dessa områden som
              vi har lagt fram i samband med den här diskussionen, att bekämpa
              diskriminering.
            </seg>
            <seg xml:id="i-b143bcbf9df3e1c0-0">
              Det tar tid att genomföra en del av alla de förslag som vi har
              lagt fram på det här området. Men jag tycker att det är lite trist
              att höra att de som ska drabbas av regeringens senfärdighet med
              att se problemen på den svenska arbetsmarknaden är de nya medborgarna
              i EU. Det är inte rättvist att göra på det sättet.
            </seg>
            <seg xml:id="i-8c29627e8a1f2068-0">
              Jag är helt övertygad om att det behövs åtgärder på den svenska
              arbetsmarknaden, och där kan vi nog komma överens med Socialdemokraterna
              kanske inte i arbetsmarknadsutskottet men däremot i socialförsäkringsutskottet
              om att vi måste jobba med de här frågorna. Därför tror jag också
              att de här förslagen måste vinna majoritet och måste kunna genomföras,
              men de är inte avgörande för utvidgningen av EU. De problemen
              finns redan i dag, och de kommer inte att bli större med tanke
              på utvidgningen.
            </seg>
          </u>
          <note type="speaker" xml:id="i-8a710e65af21ab6e-0">
            Anf. 95 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-6">
            <seg xml:id="i-1fc0d8f535647773-0">
              Herr talman! Ulf Holm! Jag tror inte att vi är överens. Du säger
              att du inte tror att problemen blir större. Jag tror att de kan
              bli större, och för att garantera att de inte ska bli större vill
              vi införa övergångsregler. Jag kan ha fel. Ulf Holm kan också
              ha fel.
            </seg>
            <seg xml:id="i-7dc56deab5dea9c1-0">
              Jag hörde i Bo Könbergs inlägg att det skulle vara ungefär kollektivavtalslön,
              men det var inte viktigt om det var kollektivavtalslön. Jag tror
              att vi är överens med Miljöpartiet och med Vänstern om att det,
              om man jobbar i Sverige, ska vara de kollektivavtalslöner som
              finns, alltså motsvarande löner som finns i Sverige.
            </seg>
            <seg xml:id="i-346adf7f951b2553-0">
              Det är inget som hindrar folk från att komma hit och jobba. Man
              ska gå till sin ambassad eller sitt hemland och ansöka och säga:
              Jag har ett jobb på Nilssons mekaniska i Älmhult. Där kan jag
              börja. Jag får avtalsenlig lön. Jag har fixat alltihop. Det är
              en varaktig anställning. Ja visst: Välkommen hit och jobba!
            </seg>
            <seg xml:id="i-d93abb5c367bb689-0">
              Om det än står 15, 20, 25, 100 metallarbetare med samma kompetens
              i Älmhult utan arbete så har man möjlighet att komma hit. Vi stänger
              inte ute någon. Vi vill bara garantera, återigen, att skyddslagstiftningen
              för arbetstagare även ska gälla de människor som kommer hit från
              de nya EU-länderna.
            </seg>
          </u>
          <note type="speaker" xml:id="i-39cc93363646533f-0">
            Anf. 96 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-d3f2c2b65cb71c62-3">
            <seg xml:id="i-e740afe704a4d120-0">
              Herr talman! Jag och Anders Karlsson är överens om problembeskrivningen,
              hur det ser ut på arbetsmarknaden. Vi är också överens om vikten
              av att stärka kollektivavtalen och de fackliga rättigheterna.
              Däremot är vi, som bekant, inte överens när det gäller synen på
              övergångsregler.
            </seg>
            <seg xml:id="i-506297015d49fa0e-0">
              Vad jag inte förstår och vad ingen, inte heller från fackligt
              håll, hitintills har lyckats förklara är på vilket sätt krav på
              arbetstillstånd löser de problem som vi har på arbetsmarknaden.
              På vilket sätt löser det problemet för de polska arbetarna i Skåne?
              På vilket sätt löser det problemet med den lönedumpning som vi
              ser bland chaufförer? På vilket sätt löser det problemet med missbruk
              av F-skattsedlar?
            </seg>
          </u>
          <note type="speaker" xml:id="i-5e06e75b75c044b6-0">
            Anf. 97 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-7">
            <seg xml:id="i-ca14bba0019a06c4-0">
              Herr talman! Det finns en sak, Camilla Sköld Jansson. Om det
              inte blir några övergångsregler kan man i praktiken ta sig till
              Sverige och säga att man ska jobba. Då kan man jobba på samma
              företag som jag nämnde tidigare i Älmhult, om det nu finns. Man
              kan jobba där för 30 eller 40 kr i timmen, och så får man en anställning
              i 14 dagar. Sedan säger de: Tack och adjö! Och så blir man utskickad.
            </seg>
            <seg xml:id="i-413538947a05e4bd-0">
              Om det här företaget inte har kollektivavtalsmöjligheter kan
              inte heller den fackliga organisationen göra något. Skyddslagstiftningen
              räcker inte till i dag. Vi är överens om att vi ska utveckla den.
              Den ska vi förändra så att den blir bättre.
            </seg>
            <seg xml:id="i-7d1b296a01eac6fe-0">
              Vi kan kanske anklaga oss själva, både socialdemokrater och Vänsterpartiet
              och andra i kammaren, för att vi inte har gjort det tidigare.
              Men Tomas Eneroth har ju på ett föredömligt sätt tidigare sagt
              att det inte har funnits majoriteter för att kunna förändra de
              lagstiftningarna. För att kunna klara av det säger vi att vi fixar
              lagstiftningen. Men för att garantera att de som kommer hit från
              de nya medlemsländerna i EU får rätt lön och rätt villkor, som
              alla andra har i Sverige, vill vi att de har en varaktig anställning
              och att det verkligen är rätt lön som utbetalas.
            </seg>
          </u>
          <note type="speaker" xml:id="i-96edfc4be6324baa-0">
            Anf. 98 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-d3f2c2b65cb71c62-4">
            <seg xml:id="i-75620659b7192243-0">
              Herr talman! Problemet som vi har på arbetsmarknaden i dag är
              att det finns oseriösa arbetsgivare som går runt krav på arbetstillstånd,
              som går runt krav på kollektivavtalsenlig lön. Det är det som
              vi måste komma åt. Man ska inte via F-skattsedel och via andra
              insatser eller åtgärder kunna gå runt de regler som finns. Jag
              menar att man inte löser det här med övergångsregler om krav på
              arbetstillstånd, utan det handlar om de andra fackliga kraven,
              som vi nu har kommit överens om. Det är det som jag menar också
              i mitt inlägg.
            </seg>
            <seg xml:id="i-c9f620e2737e5373-0">
              Det är så uppenbart att regeringens utgångspunkt har varit resonemanget
              om social turism och inte arbetsmarknad, men låt oss lämna det
              bakom oss. Låt oss hoppas att dagens votering nu visar vilken
              majoritet som finns i riksdagen. Det finns ingen tidsfrist. Vi
              har inga diskriminerande övergångsregler, utan de frågor som vi
              måste jobba med är de som s, v och mp nu har enats kring och som
              kommer att stärka de fackliga organisationernas möjlighet att
              försvara kollektivavtalen. Det menar jag är den allra bästa lösningen
              för att man ska få ordning och reda på arbetsmarknaden.
            </seg>
          </u>
          <note type="speaker" xml:id="i-d7737bc34d525bc5-0">
            Anf. 99 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-8">
            <seg xml:id="i-762781458fb7f3d0-0">
              Herr talman! Ja, om det är vi överens, Camilla Sköld Jansson.
              Självklart är vi det. Men det här gäller innan de har sina instrument
              i handen.
            </seg>
            <seg xml:id="i-3dbf644b25ad4f6f-0">
              Någon sade tidigare det kanske var Erik Ullenhag att vi har världens
              starkaste fackförening. Ja, den skulle jag kunna jämföra med symfoniorkestern
              från Wien som jag brukar lyssna på, på TV, på nyårsdagen. Den
              är kanske världens främsta. I alla fall är den en av världens
              främsta. Men hur bra spelar den om instrumenten inte räcker till?
              Det är precis så det är på arbetsmarknaden i dag. De lagar som
              de fackliga organisationerna har, svensk skyddslagstiftning, räcker
              inte till därför att samhället ser annorlunda ut i dag än det
              gjorde när man stiftade dem. De lagarna räcker inte till, och
              då har man inte instrumenten för att klara av det här. Då säger
              vi: Låt oss införa övergångsregler under två år, så att man verkligen
              ser till att de människor som kommer hit har avtalsenliga löner,
              att de jobbar under riktiga villkor. Detta ska då göras för att
              skydda de människorna. Under den tiden fixar vi fram instrumenten,
              så att vi kan spela musiken rätt.
            </seg>
          </u>
          <note type="speaker" xml:id="i-37bf68069d9c8557-0">
            Anf. 100 MAUD OLOFSSON (c):
          </note>
          <u who="maud_olofsson_d26899" next="cont" xml:id="i-a62840dfa104789c-0"/>
          <note xml:id="i-b8b32c2cf37afbc9-0">
            Herr talman! Jag vill börja med att yrka bifall till reservation
            nr 1 i betänkandet.
          </note>
          <u who="maud_olofsson_d26899" prev="cont" xml:id="i-390c0d53ec320087-0">
            <seg xml:id="i-792b75eb4872e944-0">
              På lördag har Europas medborgare anledning att fira. Vi kan fira
              inträdet av de tio nya medlemsländerna, och vi får ett demokratiskt,
              fritt och enat Europa efter det värsta sekel mänskligheten har
              skådat.
            </seg>
            <seg xml:id="i-8ee3f0dbad75f1af-0">
              Ja, vi har verkligen anledning att fira när vi hälsar våra grannar
              runt Östersjön och i centrala Europa välkomna i vår gemenskap.
              Tyvärr har debatten om övergångsregler smolkat glädjen. Det har
              varit en mycket märklig debatt där alla riksdagspartier för inte
              särskilt länge sedan stod enade i bedömningen om att vi inte behövde
              några övergångsregler. Vi stod bakom statsministerns kritik mot
              de hårda övergångsreglerna i Tyskland och Österrike. Men det var
              då. Nu är det ett annat ljud i skällan. Nu är tonfallet annorlunda.
            </seg>
            <seg xml:id="i-6042c66b16078205-0">
              När vi i Centerpartiet diskuterade vårt ställningstagande utgick
              vi från vår grundläggande värdering om alla människors lika rätt
              och värde. Det var där vi började, och alla människors lika rätt
              och värde gäller för oss alltid och alla.
            </seg>
            <seg xml:id="i-b715464c7f47f564-0">
              Den här debatten har på många sätt varit omtumlande också för
              mig. Sällan har jag mött så starka reaktioner, både för och emot
              förslaget. Det finns en osäkerhet om vad som händer härnäst, funderingar
              på vad som händer med den svenska välfärden, och det har inte
              varit en lätt debatt alla gånger. Det finns en stor oro, men framför
              allt har den här oron spätts på och götts av dem som har pratat
              om social turism.
            </seg>
            <seg xml:id="i-d7ba02d9a3a9379a-0">
              Barbro Holmberg säger i dag att vi måste skydda de medborgare
              som kommer hit och får jobb. Men, kära vänner, de har ju inte
              bett om det här skyddet. De har aldrig frågat efter denna omtanke
              som Barbro Holmberg ger uttryck för. De vill ha öppna gränser
              och komma hit till oss på samma villkor som vi får rätt att komma
              till dem.
            </seg>
            <seg xml:id="i-9413fff152862ec1-0">
              Jag kan förstå att människor känner oro över brister i vår välfärd.
              Det saknas pengar till vården, till skolan, till polisen, till
              vägar. Ja, det saknas pengar till i stort sett allt möjligt i
              dag. Det här möter väldigt många svenskar i vardagen, men det
              är viktigt att komma ihåg att det är våra hemmasnickrade problem.
              Det kan inte vara de människor som inte ens har satt sin fot här
              som rår för att inte vi har pengar till välfärden. Vi kan inte
              skylla på dem som inte ens har varit här för att inte vi får pengarna
              att räcka. Det är vårt eget problem, och det ska vi lösa själva.
            </seg>
            <seg xml:id="i-f48cadf1747b2b18-0">
              Jag tycker också att det är viktigt att se att vi faktiskt har
              stor nytta och stor glädje av människor som kommer hit och bidrar
              till vår tillväxt och utveckling. I dag har vi 1 000 polska läkare
              i vårt land. Det är en tillgång. De tillför mycket. Och vi kommer
              att behöva många fler i framtiden som kommer till oss och hjälper
              till att bygga Sverige.
            </seg>
            <seg xml:id="i-480879e317556987-0">
              Sverige har en historia där många människor från olika länder
              har kommit till oss och hjälpt oss att bygga Sverige. Många företag
              är startade av folk som har kommit till oss av olika skäl. Det
              är inte stängda gränser som har utvecklat Sverige. Det är tvärtom.
              Det finns inte en viss mängd arbeten som vi ska fördela. Arbeten
              skapas av människor, av människors tankar och idéer. Då ska vi
              välkomna dessa tankar och idéer varhelst de må komma från.
            </seg>
            <seg xml:id="i-ead639f157d2a969-0">
              Sedan kan vi väl också komma ihåg att det finns ett och annat
              svenskt företag som beger sig till ett och annat land utanför
              Sveriges gränser och nyttjar den låglönesituation som så många
              har pratat om här i dag. Vad tycker vi om det, när svenska företag
              ger sig ut i övriga världen och får jobb?
            </seg>
            <seg xml:id="i-72fbe47fb564e0db-0">
              Jag tycker också att det är viktigt att fundera över hur vi ser
              på oss själva som medborgare. Tror vi att människor vill försörja
              sig själva eller tror vi att man vill leva på bidrag? Jag tror
              att de allra flesta vill göra nytta och försörja sig själva både
              i Sverige och i andra länder. Då måste vi också låta människor
              göra det, hitta drivkrafterna så att det blir möjligt. Och handen
              på hjärtat: Tror vi verkligen att medborgarna från de nya medlemsländerna
              skulle vara mer benägna att leva på bidrag än vi själva är? Dessa
              medborgare har ju knappt ens haft ett bidragssystem utan har i
              svåra tider faktiskt fått anstränga sig allt de har kunnat för
              att överleva och försörja sig själva.
            </seg>
            <seg xml:id="i-a1db290278e474c6-0">
              Regeringen har inte ens sina egna ambassader med sig när den
              redovisar underlaget för de här besluten. När ambassader för de
              olika medlemsländerna redovisar läget visar de samfällt att risken
              eller chansen, beroende på hur man ser det att människor skulle
              komma hit i stora mängder är väldigt liten. De som har störst
              benägenhet att röra på sig är faktiskt de som är mest välutbildade.
              Jag tycker att vi har anledning att fundera över det.
            </seg>
            <seg xml:id="i-3a019ab04c1913bf-0">
              Jag är också glad i dag över att det finns en tydlig majoritet
              mot övergångsregler, och jag hoppas att det kommer att visa sig
              i voteringen. Det är en viktig signal som riksdagen nu har möjlighet
              att skicka till våra grannar; att Sverige är ett land som välkomnar
              utvidgningen, som välkomnar de nya medborgarna och som inte tänker
              acceptera att Europa delas in i ett A-lag och ett B-lag. Det innebär
              förhoppningsvis också att vi kommer att slippa de övergångsregler
              som Polen och andra länder har hotat att införa mot de gamla EU-medlemmarna
              så att inte bara nya EU-medborgare kan arbeta i Sverige utan också
              svenskar kan arbeta i Estland, Lettland, Litauen och Polen. Jag
              hoppas att vi tillsammans kan göra Östersjön till både ett fredens
              och den ekonomiska utvecklingens innanhav.
            </seg>
            <seg xml:id="i-0d8849ad51f9cfb9-0">
              Jag ser fram emot att vi på lördag verkligen har fri rörlighet
              inte bara för kapital, varor och tjänster utan framför allt för
              människor, och för alla människor. Jag vet att vi har mycket att
              lära av varandra. Jag vet att de nya medlemsländerna och deras
              medborgare har mycket att lära oss: att vi måste kämpa för frihet
              och demokrati och att vi kan få en framtidstro och nya förhoppningar.
              De kan lära oss om entreprenörskap och engagemang. Jag är helt
              säker på att de kommer att tillföra ny energi i Europasamarbetet.
            </seg>
            <seg xml:id="i-b12321780815c569-0">
              Utvidgningen är inget hot. De nya medborgarna är inga sociala
              turister. Beslutet i dag är ett viktigt besked om att samma rättigheter
              och samma skyldigheter gäller lika för alla unionens medborgare.
              Det handlar om människors lika rätt och värde. Låt oss öppna våra
              hjärtan, våra sinnen och våra gränser för de människor som tydligt
              har slagits för fred, frihet och demokrati. De är våra vänner,
              och vi har anledning att fortsatt uppmuntra dem i deras kamp för
              förbättringar. Ett nej till övergångsregler i dag är inte en seger
              för Centerpartiet eller någon annan. Det är en seger för de nya
              EU-medborgare som på lördag kommer att behandlas som jämlikar,
              åtminstone i vårt land. Det är en seger för humanism och förnuft
              och en seger för ett enat Europa med helt nya möjligheter. Jag
              hoppas få dubbla anledningar på lördag att fira den stora och
              fina sak som händer med EU-utvidgningen.
            </seg>
          </u>
          <note type="speaker" xml:id="i-27bb1bd2018b1415-0">
            Anf. 101 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-9">
            <seg xml:id="i-b7b635e90a6c1a4b-0">
              Herr talman! Jag skulle vilja ställa några frågor till Maud Olofsson
              med anledning av att hon säger att vi har sett till att svenska
              företag flyttar till utlandet och med det också får de anställda
              att jobba till lägre löner.
            </seg>
            <seg xml:id="i-a94b7b5c2278aa14-0">
              Det har varit en svensk hållning, inte minst från fackföreningsrörelsen,
              att bejaka företag som vill flytta till andra länder för att strukturförändringar
              i samhället möjliggör detta. Men det som också har varit viktigt
              är att vi ska konkurrera på vissa villkor, som att vi ska ha relativt
              höga löner och goda arbetsförhållanden och att det ska gälla alla.
            </seg>
            <seg xml:id="i-ad55cf4d7b31c478-0">
              Jag undrar över vad Maud Olofsson menar i sitt anförande när
              hon säger att vi ska släppa in folk över gränserna så att vi kan
              få in arbetskraft som kan jobba billigt. Jag uppfattade att Maud
              Olofsson sade så. Så min fråga är: Är det Centerns hållning att
              man ska kunna jobba på arbetsmarknaden i Sverige i lönedumpande
              syfte?
            </seg>
          </u>
          <note type="speaker" xml:id="i-a8b8bb74b6359506-0">
            Anf. 102 MAUD OLOFSSON (c) replik:
          </note>
          <u who="maud_olofsson_d26899" xml:id="i-3a46cb2bb264868b-0">
            <seg xml:id="i-298e5c996b2e9a4f-0">
              Herr talman! Jag tror att det är bra med bra löner. Jag tror
              att det är bra med goda arbetsvillkor. Jag tror att det är det
              som gör att vi kan konkurrera på världsmarknaden, och det har
              också visats under åren. Vad jag vill visa på är att det här går
              i båda riktningarna. Vi ska inte tro att det bara är människor
              som kommer från andra länder och, som det heter, tar jobb från
              svenskarna. Det är också så att när vi är ute och gör affärer
              i övriga världen kan det också betraktas som att vi tar jobb från
              andra.
            </seg>
            <seg xml:id="i-88eb1003f16d6a7b-0">
              Jag tror att vi kan konkurrera med övriga världen för att vi
              har hög utbildning, för att vi har goda arbetsvillkor, för att
              vi har kunniga arbetare. Jag kan känna mig trygg i förvissningen
              att det är precis det som kommer att klara den svenska konkurrensen
              framöver. Jag tror också att det finns många som kommer från de
              nya medlemsländerna som har kunskap, som har erfarenhet, som har
              god arbetsförmåga och som kommer att bidra till Sveriges utveckling.
              Det är precis den här kopplingen med att vi går över gränserna
              som är det viktiga som kommer att utveckla ekonomin också i Europa.
            </seg>
          </u>
          <note type="speaker" xml:id="i-f37b502105b9b06d-0">
            Anf. 103 ANDERS KARLSSON (s) replik:
          </note>
          <u who="anders_karlsson_ccab93" xml:id="i-3a261443b23d5b9d-10">
            <seg xml:id="i-cdd9612ed9e0826a-0">
              Herr talman! Om det där är vi överens. Det är detsamma som det
              som övergångsreglerna innebär. Man ska göra en ansökan i sitt
              hemland så att man verkligen jobbar med det som vi ser som viktigt,
              att man har kollektivavtalslöner, alltså löner som motsvarar kollektivavtalet,
              att man har ett varaktigt arbete och så vidare. Det är detta som
              är oerhört viktigt. Men Maud Olofsson sade inte så tidigare och
              svarade inte på min fråga. Jag kan citera Sydsvenskan också: Maud
              Olofsson vill ge utländska företag chansen att konkurrera i Sverige
              med låga löner. Nu vet vi att det som står i tidningen inte alltid
              är rätt citerat, men det är därför jag ställer frågan. Vill Centerpartiet
              att konkurrensen i Sverige ska ske med lönedumpning?
            </seg>
          </u>
          <note type="speaker" xml:id="i-1b5f349bd53fe473-0">
            Anf. 104 MAUD OLOFSSON (c) replik:
          </note>
          <u who="maud_olofsson_d26899" xml:id="i-3a46cb2bb264868b-1">
            <seg xml:id="i-8c8136afdad831e5-0">
              Herr talman! Om vi har öppna gränser, om vi har en global värld,
              så konkurrerar vi vare sig vi vill det eller inte. Det gör vi
              redan i dag. Vad tanken om övergångsregler handlar om är huruvida
              du vill värdera de människor som kommer från de här länderna annorlunda
              än människor från övriga Europa. Det är det övergångsreglerna
              handlar om. Det är ingen omsorg om några arbetare. Den friseringen
              av er argumentering har kommit nu på slutet. Vad det handlar om
              är att ni tror, precis som Göran Persson uttryckte i början, att
              det kommer människor från de här länderna som vill leva på stöd
              och bidrag och nyttja våra socialförsäkringssystem. Sedan, när
              ni har fått backning på den argumenteringen, har ni börjat prata
              om att ni värnar arbetarna. Det är inte alls detta det är fråga
              om.
            </seg>
            <seg xml:id="i-8ca5d63eb7ff39d4-0">
              Låt oss se att det är en öppen och global värld. Låt oss se att
              de här människorna, precis som vi som bor här i Sverige, vill
              tillföra Europa något ekonomiskt och bra. De är lika intresserade
              av det som Sveriges arbetare är. Det är därför vi ska ha de öppna
              gränserna. Det är därför vi ska ha generositeten. Det är därför
              som jag tror på den nya öppenheten och absolut avvisar övergångsregler.
              För detta är diskriminering. Detta handlar om att vi inte värderar
              människor lika.
            </seg>
          </u>
          <note xml:id="i-8bb69fe1d9403917-0">
            Föredrogs
          </note>
          <note xml:id="i-554ebd4fd93a5ce9-0">
            Överläggningen var härmed avslutad.
          </note>
          <note xml:id="i-81ffef443078e9a6-0">
            7 § Äktenskap, partnerskap och samboende
          </note>
          <note type="speaker" xml:id="i-d2da9915fba43ce4-0">
            Anf. 105 REZENE TESFAZION (s):
          </note>
          <u who="unknown" next="cont" xml:id="i-50d3d38db4d8fa75-0">
            <seg xml:id="i-c325f487ea99b982-0">
              Herr talman! Vi kommer att debattera lagutskottets betänkande
              2003/04:LU22. I betänkandet behandlar utskottet knappt 100 motionsyrkanden
              från den allmänna motionstiden våren 2002/03 som främst gäller
              lagstiftningen om äktenskap, partnerskap och samboende.
            </seg>
            <seg xml:id="i-3b3a2025fc0bf0ea-0">
              Med bifall till två motionsyrkanden förordar utskottet ett tillkännagivande
              om att regeringen bör tillsätta en parlamentarisk utredning för
              att utreda något som en könsneutral äktenskapslagstiftning.
            </seg>
          </u>
          <note xml:id="i-27e8dcc68591079c-0">
            Övriga motionsyrkanden avstyrks i huvudsak med hänvisning till
            tidigare ställningstaganden och pågående arbete.
          </note>
          <note xml:id="i-a187bc2d6fc69951-0">
            I betänkandet finns 19 reservationer och 7 särskilda yttranden.
          </note>
          <u who="unknown" prev="cont" xml:id="i-25f87e40509a25cb-0">
            <seg xml:id="i-798355c81020390b-0">
              Härmed lämnar jag över ordet till debattörerna.
            </seg>
            <seg xml:id="i-da5cff383133fa65-0">
              Herr talman! Jag börjar med frågan om äktenskap och partnerskap.
              Det här betänkandet innehåller ju en del annat också.
            </seg>
            <seg xml:id="i-2ca10f81bfc5705b-0">
              Den goda idén hur land ska byggas utgår från att alla människor
              är unika och har lika värde. Det är ur detta friheten härleds.
              Det handlar om varje människas rätt att med hänsynstagande till
              andra bygga framtiden efter egen vilja liksom varje människas
              rätt att utveckla sina personliga egenskaper. Kampen för dessa
              värden, för det värdiga och personligt formade livet måste vara
              kompromisslös.
            </seg>
            <seg xml:id="i-c098621684f2a984-0">
              Så står det i början av det moderata partiprogrammet. Det genomsyrar
              naturligen vårt ställningstagande också i fråga om könsneutral
              äktenskapslagstiftning.
            </seg>
            <seg xml:id="i-e218e608fd756b44-0">
              Herr talman! Nu har det gått ungefär tio år sedan partnerskapslagen
              infördes. På senare år har det framförts kritik dels när det gäller
              särlagstiftningen som sådan, dels när det gäller olika begrepp,
              som till exempel begreppet registrering, och dels när det gäller
              en del materiella skillnader mellan äktenskapsbalk och partnerskapslag.
              Det gör att vi moderater nu ställer oss bakom en utredning som
              beaktar sådant som talar såväl för som mot en könsneutral äktenskapsbalk.
            </seg>
            <seg xml:id="i-cd88cf7207397d48-0">
              Att frågan engagerar inte bara lagutskottet visar sig i alla
              brev och mejl som vi var och en har fått till våra egna adresser
              och som också till stor del har kommit till kansliet. De senaste
              noteringarna i dag på morgonen var att det hade inkommit 1 303
              diarieförda brev och mejl för en könsneutral äktenskapslagstiftning
              och 31 002 mot en könsneutral äktenskapslagstiftning. Dessutom
              överräcktes i går en pärm till mig och vice ordföranden från en
              grupp från Södertälje med drygt 5 600 underskrifter mot en könsneutral
              äktenskapslagstiftning.
            </seg>
            <seg xml:id="i-ba6a1d60473c4f4a-0">
              Herr talman! Jag har under helgen läst igenom protokollet från
              debatten här i kammaren från juni 1993 när den då blivande partnerskapslagen
              diskuterades. Det är min innerliga förhoppning att dagens debatt
              blir mer nyanserad och befriad från en del övertoner som förekom
              då.
            </seg>
            <seg xml:id="i-926586712f6e5cb4-0">
              Man kan ju le lite åt vissa uttalanden. Maj-Lis Lööw sade till
              exempel: Någon undrar om detta är första steget. Jag kan bara
              svara för mig och för det socialdemokratiska partiet: Detta är
              steget. Det är inte det första steget.
            </seg>
            <seg xml:id="i-124e05dfd70d4600-0">
              Med mycket knapp majoritet gick förslaget till partnerskap igenom.
              De som var emot bland annat Moderaterna var det till stor del
              av formella skäl.
            </seg>
            <seg xml:id="i-0a837ad7b3216698-0">
              Herr talman! Det kan vara av intresse att se hur lagen har fallit
              ut. Vid utgången av år 2003 hade totalt 1 743 män och 1 145 kvinnor
              registrerat partnerskap. Vid utgången av 2003 var drygt tre miljoner
              män och kvinnor registrerade som gifta. Sedan lagens tillkomst
              1994 har upp till knappt 200 par registrerat partnerskap varje
              år, drygt en fjärdedel så många har avregistrerat sina förhållanden
              varje år.
            </seg>
            <seg xml:id="i-e3e3ba5b90545966-0">
              En lag som partnerskapslagen är naturligtvis inte till bara för
              att skapa juridisk klarhet i ett förhållande. Den är också ett
              medel för att förstärka och betona ett långsiktigt parförhållande
              innehållande de känslor av kärlek, omtanke, ömhet, lojalitet och
              omsorg som vi alla förhoppningsvis känner igen.
            </seg>
            <seg xml:id="i-0256e9c8f0098a69-0">
              När det gäller värderingar av homosexualiteten och den diskriminering
              som många som har hört av sig till oss talar om är verkligheten
              mer komplex. Ingen tror väl på allvar att lagstiftningen kommer
              att lösa diskrimineringsproblemen. I så fall borde vi inte ha
              några problem i dag eftersom vi har både en diskrimineringsombudsman,
              en HomO och sambolag som är könsneutral.
            </seg>
            <seg xml:id="i-8c7e6520a502b9ce-0">
              Stundtals har jag till och med fruktat att diskussionen som har
              förevarit, inte minst det senaste året, har varit kontraproduktiv
              och till nackdel för dessa i viss mån utsatta människor. Jag hoppas
              innerligt att jag har fel på den punkten.
            </seg>
            <seg xml:id="i-bd7efdd0971d3726-0">
              När det gäller just denna del är vårt moderata ställningstagande
              tydligare än utskottets majoritets. Vi menar att begreppen äktenskap
              och partnerskap ska hållas åtskilda. Vi ser det som två lika värda
              storheter. Begreppet äktenskap är inte bara ett ord, utan det
              rymmer i sig värden i kraft av att det har använts så lång tid.
              Det rör sig om till exempel det religiösa, kulturella och humanistiska
              innehållet.
            </seg>
            <seg xml:id="i-dcdda0cc3b6342ba-0">
              Vi betonar att det ändå bör utredas om denna åtskillnad mellan
              äktenskap och partnerskap kan innefatta någon form av diskriminering
              eller kränkning. Vi menar vidare att utredningen inte ska pröva
              så kallat civiläktenskap. Vi tycker att dagens ordning där äktenskap
              kan ske i Svenska kyrkan, annat trossamfund eller borgerligt ska
              bibehållas. Samma ordning bör gälla för partnerskap, men där menar
              vi att respektive trossamfund i enlighet med den religionsfrihet
              vi har i riket, utan inblandning av politisk styrning själv ska
              avgöra vilka vigslar som är förenliga med respektive trossamfunds
              trosuppfattning.
            </seg>
            <seg xml:id="i-8935d141823a2be0-0">
              För att ytterligare stödja detta vårt särskilda yttrande kommer
              vi moderater att under omröstningen lägga ned våra röster.
            </seg>
            <seg xml:id="i-30198c458ac08f4f-0">
              När det gäller det som det här betänkandet ytterligare handlar
              om kommer Bertil Kjellberg så småningom att redovisa våra moderata
              ståndpunkter.
            </seg>
          </u>
          <note xml:id="i-fadc5713f572fbb7-0">
            Anf. 106 INGER RENÉ (m):
          </note>
          <note type="speaker" xml:id="i-eb740813528e0cf0-0">
            Anf. 107 MARTIN ANDREASSON (fp):
          </note>
          <u who="martin_andreasson_4972ea" xml:id="i-d334e4ce1ed2e349-0">
            <seg xml:id="i-728785b351d5fe5a-0">
              Herr talman! I det här anförandet kommer jag bara att ta upp
              punkt 1 i det innevarande betänkandet. Det är den punkt som handlar
              om en parlamentarisk utredning för att förutsättningslöst utreda
              frågan om en könsneutral äktenskapslagstiftning.
            </seg>
            <seg xml:id="i-64dfa3bb7182af05-0">
              För Folkpartiet liberalernas del vill jag redan nu yrka bifall
              till utskottets förslag i denna del. Längre fram i debatten kommer
              min partikollega Jan Ertsborn att uppmärksamma andra frågor.
            </seg>
            <seg xml:id="i-6a3f37fd5e885b45-0">
              Det är ju få förutsättningslösa utredningar som redan innan den
              förhoppningsvis tillsätts har väckt så mycket debatt som denna.
              Från Folkpartiets sida är vi mycket glada över att vi har kunnat
              samla en bred enighet i lagutskottet kring att förutsättningslöst
              pröva denna fråga. Jag kan dock inte avhålla mig från att bli
              något förvånad över att Moderaterna ställer upp på ett tillkännagivande
              i utskottet, men tydligen sedan inte kommer att rösta för detta
              tillkännagivande.
            </seg>
            <seg xml:id="i-47507d70f6e39990-0">
              Vi har förståelse för att diskussionen i dessa frågor kan ta
              olika lång tid för olika partier på samma sätt som det kan ta
              olika lång tid för olika människor att nå fram till ett grundat
              ställningstagande för sin egen del.
            </seg>
            <seg xml:id="i-9c6be9795b658449-0">
              Även om vi för vår del har ett tydligt ställningstagande i sakfrågan
              att en gemensam äktenskapslagstiftning för både samkönade och
              olikkönade par bör införas i Sverige på samma sätt som redan har
              skett i Nederländerna och Belgien har vi förståelse för att frågan
              naturligtvis måste bli föremål för en utredning för att olika
              juridiska frågor därmed ska bli belysta.
            </seg>
            <seg xml:id="i-6da6317f8f36f7a7-0">
              Låt mig här och nu i stället ta upp frågan om de olika argument
              som har dykt upp i debatten. Det är många som menar att införandet
              av en gemensam äktenskapslagstiftning i grunden skulle förändra
              äktenskapets karaktär. Då är det väldigt viktigt att hålla isär
              de olika innebörderna som begreppet äktenskap kan ha.
            </seg>
            <seg xml:id="i-4fea42d43c7ff8a0-0">
              Äktenskap är ett centralt begrepp i de flesta religioner. Men
              den religiösa innebörden i ett äktenskap, den religiösa äktenskapssynen,
              kan inte och ska inte vara föremål för politiska beslut. Den måste
              varje människa komma fram till utifrån sin egen religiösa världsbild.
            </seg>
            <seg xml:id="i-7b75baed4c3301a3-0">
              Många människor har också en djupt personlig tolkning av begreppet
              äktenskap. Den personliga tolkningen kan ingen annan person ta
              ifrån den individen. Det är sådant som vi gemensamt diskuterar
              i den allmänna debatten och i möten med våra medmänniskor.
            </seg>
            <seg xml:id="i-2b6716786919b79f-0">
              Det som vi som lagstiftare kan påverka är äktenskapet i dess
              egenskap av en civilrättslig lagstiftning för att reglera de frågor
              som ofta dyker upp i parförhållanden. Inte heller där skulle en
              gemensam äktenskapslag för alla par förändra något för de par
              som i dag har möjlighet att leva i äktenskap, vilket vi har kunnat
              se i länder som Nederländerna och Belgien, och som vi snart kommer
              att se i Kanada och i olika delstater i USA. Vad frågan handlar
              om är om homosexuella par, par med två personer av samma kön,
              ska få samma möjlighet att reglera de juridiska spörsmålen i sin
              samlevnad som heterosexuella par i dag har genom att ingå äktenskap.
            </seg>
            <seg xml:id="i-9ef7995748d42fb2-0">
              Många kopplar detta till frågan om barn och menar att det är
              viktigt för barnens skull att äktenskapet reserveras för heterosexuella
              par.
            </seg>
            <seg xml:id="i-f8e35368a5d4ec7e-0">
              Den enda objektiva skillnaden mellan samkönade och olikkönade
              par är att två personer av samma kön aldrig kan bli föräldrar
              tillsammans på biologiskt vis.
            </seg>
            <seg xml:id="i-5e31ae290296b3be-0">
              Men i debatten är det bara gentemot homosexuella som den här
              begränsningen används som förevändning för att förbjuda äktenskap
              för det enskilda paret. Den dyker aldrig upp gentemot heterosexuella
              par som av olika skäl inte kan eller vill bli föräldrar. Och omvänt
              har många homo- och bisexuella barn. Varför skulle inte dessa
              barnfamiljer i så fall få möjlighet att reglera sin samlevnad
              inom äktenskapets ram?
            </seg>
            <seg xml:id="i-5a6f47336e63ac16-0">
              Ytterst handlar dagens förbud mot samkönade äktenskap därför
              inte om juridik eller barn utan om samhällets syn på kärlek mellan
              personer av samma kön. Den som påstår att lagen inte har färgats
              av äldre tiders syn på homosexuell samlevnad tar på sig en omöjlig
              uppgift.
            </seg>
            <seg xml:id="i-103ff9d4a2ad72cb-0">
              Sverige liksom de flesta andra länder bär på ett mörkt förflutet.
              I Sverige avrättades homosexuella på 1600- och 1700-talen. Homosexualitet
              bestraffades med fängelse eller straffarbete ända fram till 1944.
              När dagens äktenskapsbalk infördes 1987 hade det bara gått åtta
              år sedan homosexualitet ströks som sjukdomsbegrepp. Det är mot
              denna bakgrund som vi måste se det faktum att äktenskapslagen
              hittills har ansetts vara förbehållen heterosexuella.
            </seg>
            <seg xml:id="i-87093067fbb4c17d-0">
              Men en gemensam äktenskapsbalk skulle på ett kraftfullt sätt
              säkerställa alla människors likhet inför lagen oavsett sexuell
              läggning.
            </seg>
            <seg xml:id="i-1b33ff863e234eb1-0">
              Att neka samkönade par möjligheten till detta kan bara försvaras
              om homosexuella och heterosexuella förhållanden var helt olika.
              Så är det inte. Kärleken är likadan oavsett könet på den människa
              som den riktar sig till. Staten ska inte väga, mäta och sätta
              betyg på sådan kärlek.
            </seg>
            <seg xml:id="i-929b2a0592fda1f6-0">
              I debatten har det hävdats att en könsneutral äktenskapsbalk
              skulle innebära en styrning av trossamfunden och deras inre liv.
              Här är det viktigt att understryka att trossamfunden är fria att
              själva avgöra sin äktenskapssyn. Och redan i dag ser vi stora
              skillnader mellan den tillåtande lagstiftningen vad gäller exempelvis
              skilsmässor och många samfunds restriktiva hållning till att förrätta
              vigslar mellan frånskilda. Trossamfunden har vigselrätt, men inte
              vigseltvång. Så länge staten beviljar vigselrätt åt ett visst
              trossamfund bör samfundens företrädare kunna utöva denna rätt
              utifrån sin religiösa äktenskapssyn. Det är en princip som fungerar
              väl och som det inte finns anledning att rubba.
            </seg>
            <seg xml:id="i-0543d1ab906dec45-0">
              Låt mig återkomma till de olika reaktioner som har kommit på
              lagutskottets diskussioner. Vi har fått många brev i denna fråga.
              Det har varit brev för och emot. Det finns ett ord som ofta dyker
              upp i de brev där man argumenterar mot en lagändring. Det är ordet
              normal. Men vad är det normala när det gäller samlevnad och kärlek?
              Låt oss se till hur samhället ser ut.
            </seg>
            <seg xml:id="i-251b6e6c65eb8b3e-0">
              Det normala vid fikarasten med arbetskamraterna är att man sitter
              och småpratar tillsammans om vad man har gjort i helgen, kanske
              ihop med sin fru, man eller sambo. Men för många homo- och bisexuella
              är detta inte tänkbart.
            </seg>
            <seg xml:id="i-b0faa0c2d29bfea5-0">
              Det normala i skolan är att nyförälskade ungdomar som har hittat
              varandra går hand i hand i skolkorridorerna och kanske ger varandra
              en kyss innan de går in till lektionen. Men för de flesta homo-
              och bisexuella ungdomar tillhör det inte verkligheten att visa
              sin kärlek på ett så självklart sätt.
            </seg>
            <seg xml:id="i-4668e61a3c17cf50-0">
              Det normala för äldre människor som känner att de inte orkar
              lika mycket som förr är att de tycker att de mycket väl kan diskutera
              med äldreomsorgen om hur deras familjetillvaro ska ordnas den
              dag de behöver flytta till ett omsorgsboende medan ens livskamrat
              bor kvar hemma. Men de flesta äldre homo- och bisexuella skulle
              inte drömma om att ta upp ett sådant samtal.
            </seg>
            <seg xml:id="i-bd9e958d921839ee-0">
              Visst har det blivit högre i tak i Sverige. Många fler homo-
              och bisexuella vågar visa sin kärlek, och det blir allt färre
              i allmänheten som lever i tron att de inte känner någon som är
              homosexuell. Men okunskap, fördomar, diskriminering, trakasserier,
              våld och hatbrott gör att alltför många homo- och bisexuella kvinnor
              och män fortfarande känner sig tvingade att leva i en tillvaro
              som bygger på tystnad, självförakt och försakelse av livets vackraste
              drömmar. En sådan tillvaro är ett fängelse, ett fängelse byggt
              av andras rädsla. Denna rädsla kan inte lagstiftas bort. För det
              krävs upplysning och dialog baserad på ömsesidig respekt. Men
              rädsla kan å andra sidan inte ligga till grund för lagstiftning.
              Det som vi riksdagsledamöter kan göra är att ta vårt ansvar för
              att öka den enskilda människans frihet att forma sitt eget liv
              och se till att lagen hävdar och försvarar principen om alla människors
              lika värdighet och rättigheter.
            </seg>
            <seg xml:id="i-cde176695eaedaeb-0">
              För 60 år sedan avkriminaliserades homosexuell kärlek i Sverige.
              För 25 år sedan avskaffades sjukdomsstämpeln på homosexualitet.
              I dag fogas ännu en liten byggsten till detta bygge.
            </seg>
          </u>
          <note xml:id="i-07623b2cf07a3e79-0">
            Herr talman! Jag yrkar, som sagt, bifall till förslaget i lagutskottets
            betänkande avseende punkt 1 om könsneutralt äktenskap.
          </note>
          <note xml:id="i-895d276da3d3bddb-0">
            I detta anförande instämde Niclas Lindberg (s) och Tasso Stafilidis
            (v).
          </note>
          <note type="speaker" xml:id="i-ba6994aff56f6183-0">
            Anf. 108 YVONNE ANDERSSON (kd):
          </note>
          <u who="yvonne_andersson_239d8e" xml:id="i-8cc4c612e423fd0d-0">
            <seg xml:id="i-e877c617f4876aaf-0">
              Herr talman! Äktenskapet är en del av familjepolitiken för oss
              kristdemokrater. Barnens bästa är en grundläggande princip i vår
              familjepolitik. Det bästa för ett barn är att få växa upp i en
              nära relation med sina föräldrar. Barn har genom FN:s barnkonvention
              rätt att så långt som möjligt ha vetskap om sina föräldrar och
              att bli vårdade av dem.
            </seg>
            <seg xml:id="i-fea83f84fa01929c-0">
              Ett av äktenskapets ursprungliga ändamål är just omsorgen om
              barnen. Det vore mig fjärran att över huvud taget diskutera eller
              debattera äktenskapet utan att ha det ursprungliga ändamålet i
              sikte. Att diskutera äktenskapet och nöja sig med två vuxna människors
              relation till varandra är att göra det alldeles för lätt för sig.
            </seg>
            <seg xml:id="i-02b5f0f8f39a24e4-0">
              Alla barn har en naturlig rätt att bli omhändertagna och omvårdade
              av sina biologiska föräldrar eftersom det är de som är orsaken
              till och ansvariga för barnets tillblivelse och existens. Äktenskapet
              ska så långt det är möjligt omge barnen med ett rättsligt och
              etiskt sammanhang enligt FN:s barnkonvention, som använt begreppet
              familjemiljö. Det ska säkra deras rättigheter visavi sina biologiska
              föräldrar och tydliggöra föräldrarnas skyldigheter. Det unika
              i äktenskapet är just den reproduktiva förmågan, som gör äktenskapet
              till en unik grundbult i samhällsbygget.
            </seg>
            <seg xml:id="i-d51f1ccc58251f06-0">
              Barn har också rätt till en manlig och en kvinnlig förebild.
              Även om inte alla barn har kontakt med både sin mamma och sin
              pappa ska staten inte medverka till familjebildningar där barn
              från början berövats rätten till en av sina föräldrar. Därför
              har Kristdemokraterna sagt nej till homosexuellas möjlighet till
              assisterad befruktning alltså just för barnens skull. Samma resonemang
              förde vi när det gällde homosexuellas rätt att prövas som adoptivföräldrar.
              Riksdagsmajoriteten röstade dock igenom den lagändringen, tvärtemot
              en samlad barnexpertis.
            </seg>
            <seg xml:id="i-1e3e0d918b930917-0">
              Att slå vakt om äktenskapet är att slå vakt om barnens rättigheter.
              Det är den konsekventa linje som Kristdemokraterna fört i alla
              dessa frågor, och vi kommer fortsättningsvis att föra fram barnets
              perspektiv.
            </seg>
            <seg xml:id="i-0747768563b8c96e-0">
              Stabila och fungerande familjer är bra både för barn och för
              vuxna och en förutsättning för ett gott samhälle. Historien visar
              att familjesammanhållning är bra både för en kulturs och för ett
              samhälles utveckling och tillväxt.
            </seg>
            <seg xml:id="i-0011cf655b7f737b-0">
              Familjer med äktenskapet som grund är stabilare än andra familjer
              som lever enligt juridiska samlevnadsformer. Enligt tillgänglig
              statistik är risken dubbelt så stor att barn till föräldrar som
              är sambor får uppleva att föräldrarna separerar jämfört med hur
              det är med barn vars föräldrar är gifta. Vid en separation är
              naturligtvis risken större att barnet förlorar kontakten med någon
              av föräldrarna.
            </seg>
            <seg xml:id="i-808b97b852709020-0">
              Barnen har största möjligheterna att utvecklas och att mogna
              på ett positivt sätt i en stabil familjemiljö. Det är inte för
              nöjes skull som man i samband med utredningar, ansökningsförfaranden
              och personkarakteristika vill ha svar på frågan om uppväxtförhållanden
              och relation till far och mor. Fungerar inte familjen som bas
              fungerar heller inte samhället. När vi bygger familjer bygger
              vi också för ett gott samhälle. Därför är denna fråga om äktenskapet
              så oändligt mycket större än att tillgodose vuxnas intresse av
              manifestering av sin kärlek till varandra. Den handlar om barnens
              möjligheter till en trygg uppväxt och om hur samhället ska organiseras
              i små och trygga miljöer där såväl vuxna som barn upplever omtanke
              och kärlek men där det också krävs ansvar.
            </seg>
            <seg xml:id="i-047fdaa5b371ea32-0">
              Fru talman! För oss kristdemokrater har alla människor samma
              absoluta och okränkbara värde oavsett kön, ålder, social position,
              etnisk och religiös tillhörighet eller sexuell identitet. Därför
              är det viktigt att betona att homosexuella i Sverige sedan år
              1995 får registrera sitt partnerskap med samma rättsliga skydd
              som gifta. Ett partnerskap har med några få undantag samma rättsverkningar
              som ett äktenskap. Det verkade min kollega från Folkpartiet här
              alldeles nyss inte ha kännedom om.
            </seg>
            <seg xml:id="i-d64d68608553c235-0">
              Med den likabehandling som i dag finns mellan äktenskap och registrerat
              partnerskap anser inte vi att det finns något behov av att tillsätta
              en utredning om en könsneutral äktenskapsbalk. Om det visar sig
              att partnerskapslagen är i behov av en modernisering får vi ta
              upp den problematiken då.
            </seg>
            <seg xml:id="i-c11bc47a0df0decb-0">
              Fru talman! Diskriminering har anförts som skäl till en förändring
              av äktenskapsbalken. Moderaterna anser att detta är ett skäl för
              att gå med på en utredning. Det förstår inte jag.
            </seg>
            <seg xml:id="i-e617f25c0c014057-0">
              Att registrerat partnerskap inte kallas äktenskap och vice versa
              är inte diskriminering eftersom ingen part kan anses bli missgynnad.
              De rättsliga konsekvenserna av äktenskap och registrerat partnerskap
              är ju i det närmaste identiska. Inte heller är det diskriminering
              att heterosexuella inte får registreras som partner. Alla ska
              som individer vara lika inför lagen. Men det är inte samma sak
              som att likställa alla relationer. Inte heller är det ett uttryck
              för diskriminering mot homosexuella par att anse att barn har
              rätt till föräldrar av båda könen. Att man uppställer kriterier
              i vissa fall är i sig inte diskriminerande.
            </seg>
            <seg xml:id="i-800859bae2cf71d4-0">
              Fru talman! Det är beklagligt och oroande att Moderaterna, Socialdemokraterna,
              Centerpartiet, Vänsterpartiet och Folkpartiet har gett efter för
              vuxnas önskemål snarare än sett till barnens bästa. Att man ser
              bort från den starka opinion som gett sig till känna, att nästan
              37 000 namn i skrivelser till lagutskottet är mot en könsneutral
              äktenskapslagstiftning och att 1 303 är för, borde få partierna
              att tänka till åtminstone i demokratins ljus.
            </seg>
            <seg xml:id="i-c2bb68967dac5cdd-0">
              I stället försöker företrädarna mörklägga vad de skriver. Att
              ge efter för sanningskravet så som nu sker bland ledamöter i lagutskottet
              kan inte vara ett godtagbart sätt att föra politik. Nu påstår
              Moderaterna och likaså Folkpartiet att man föreslår en utredning
              som är förutsättningslös. Men den läskunnige kan på s. 15 i betänkandet
              se att utredningens direktiv ska utgå från intentionerna i motionerna.
              I dessa föreslås en könsneutral äktenskapslagstiftning. Utredningen
              ska således bereda möjlighet till en sådan. Det säger Kristdemokraterna
              nej till det är en redan från början styrd utredning.
            </seg>
            <seg xml:id="i-2a77cd7c10a60bb7-0">
              Fru talman! I själva verket gäller frågan valet mellan två ställningstaganden:
              att se barnets bästa och låta äktenskapet stå för en tvåkönad
              samlevnadsform och registrerat partnerskap för en enkönad samlevnadsform
              eller att enbart se till vuxnas vilja och låta båda juridiska
              samlevnadsformerna kallas för äktenskap.
            </seg>
            <seg xml:id="i-d21325661374d9f2-0">
              Vi kristdemokrater anser att registrerat partnerskap med samma
              rättsliga skydd som äktenskap fungerar bra. Äktenskapet ska däremot
              förbehållas man och kvinna. Det behövs inte någon utredning vad
              gäller könsneutral äktenskapsbalk. Vi ska utreda och förändra
              det som är dåligt och ha kvar det som är bra.
            </seg>
            <seg xml:id="i-d0a368026bacbe6c-0">
              För barnens skull ska äktenskapet behållas i sin nuvarande form.
              Äktenskapet som utgångspunkt för en familj ger barnen beredskap
              att som vuxna bära ett samhällsansvar.
            </seg>
            <seg xml:id="i-4efcb2408d653924-0">
              Jag yrkar bifall till Kristdemokraternas reservation nr 1. För
              tids vinnande står jag bakom övriga reservationer i betänkandet
              som vi kristdemokrater står bakom.
            </seg>
            <seg xml:id="i-dd2ff8904c5bdca9-0">
              Jag skulle vilja avsluta mitt anförande med tre ord som kan visa
              på den andemening som finns bakom här: Buret barn bär.
            </seg>
          </u>
          <note type="speaker" xml:id="i-24c9f96508192871-0">
            Anf. 109 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-d334e4ce1ed2e349-1">
            <seg xml:id="i-9567fd8d57e59944-0">
              Fru talman! Först och främst vill jag säga att det är mycket
              intressant att höra Yvonne Andersson tala om att andra partier
              frångår sanningskravet om jag uppfattade det rätt. Samtidigt är
              Yvonne Anderssons parti det enda partiet som är mot en utredning
              för att ta fram fakta och beslutsunderlag i frågan. Men är inte
              det tvärtom att verkligen se till att man har en så bra bild av
              verkligheten som möjligt? Det ber jag Yvonne Andersson att kommentera.
            </seg>
            <seg xml:id="i-d1b1fc8d93d8fd1c-0">
              Vad som egentligen gjorde att jag begärde replik är detta med
              barnen. Yvonne Andersson säger att äktenskapet är grundat på hänsynen
              till och omsorgen om barnen och att det för barnens skull måste
              vara förbehållet heterosexuella par. Men i dag är det så att heterosexuella
              barnlösa par kan ingå äktenskap. Det är, såvitt jag vet, Kristdemokraterna
              inte på något sätt emot. Däremot får homosexuella barnfamiljer
              inte ingå äktenskap. Om vi nu antar att äktenskapet är den bästa
              uppväxtmiljön för barn borde det vara till alla barns fördel om
              även barn till homosexuella i så fall får möjlighet att växa upp
              inom äktenskapets ramar. Och omvänt: Varför kan man i så fall
              acceptera äktenskap mellan barnlösa heterosexuella men inte mellan
              homosexuella?
            </seg>
            <seg xml:id="i-a132dda10f86a7f4-0">
              Frågan blir då: På vad grundar man detta om det inte handlar
              om att man ser annorlunda på homosexuell samlevnad än på heterosexuell
              samlevnad? På vad grundar man detta om det inte handlar om att
              man har en negativ syn på homosexualitet?
            </seg>
          </u>
          <note type="speaker" xml:id="i-286904e4afa96257-0">
            Anf. 110 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-1">
            <seg xml:id="i-adbd5075ad57a080-0">
              Fru talman! Det var egentligen tre stora frågor på kort tid.
              Jag ska börja med den första frågan.
            </seg>
            <seg xml:id="i-65166c263455aa40-0">
              På s. 15 i betänkandet säger ni alla att man ska göra en förutsättningslös
              utredning. Några rader längre ned står det väldigt tydligt att
              man utgår från att regeringen, när den beslutar om direktivet,
              ska beakta motionernas intentioner. Om man i motionerna vill ha
              en könsneutral äktenskapslagstiftning blir det inte förutsättningslöst.
              Det går inte ihop.
            </seg>
            <seg xml:id="i-cd994e9e7f32ec20-0">
              På den andra frågan om äktenskapet kan jag säga att äktenskapet
              också har andra värden än barnet. Jag sade att en av de viktiga
              och primära uppgifterna för ett äktenskap var just att se till
              att miljön blir bra för barnen, som tillkommer genom parternas
              olika handlingar i äktenskapet. Det är en viktig del, men det
              finns andra värden som har att göra med kulturella aspekter och
              som har funnits i form av ansvar och manifesteringar gentemot
              omgivningen.
            </seg>
            <seg xml:id="i-5a7f2d94e83800ed-0">
              När det gäller den tredje frågan talar Martin Andreasson och
              jag utifrån olika perspektiv. Vi kommer förmodligen inte att förstå
              varandra i den här talarstolen. Martin Andreasson talar hela tiden
              från vuxna människors perspektiv om att få en manifestering av
              sin relation. Jag har frångått det och talar från barnets perspektiv.
              Vi tycker inte att den homosexuella miljön är den bästa för barnen
              att växa upp i. Eftersom vi anser att barn ska ha en manlig och
              en kvinnlig förebild och i största möjliga mån ha kontakt med
              sina biologiska föräldrar, ska vi inte medverka till familjebildningar
              där barnen inte kan få eller får kontakt med den andra partnern.
              Men att ha en bred syn på hur det ska vara i samhället innebär
              ju att vi inte förnekar att de här familjerna finns och att de
              ska få det stöd och den hjälp som de behöver.
            </seg>
          </u>
          <note type="speaker" xml:id="i-89dfe9e0b13cb8a8-0">
            Anf. 111 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-d334e4ce1ed2e349-2">
            <seg xml:id="i-d1d2af3bad44eaf4-0">
              Fru talman! För det första svarade Yvonne Andersson inte på min
              fråga. För det andra läser Yvonne Andersson fel i lagutskottets
              betänkande på s. 15. Där står det att utskottet utgår från att
              regeringen kommer att beakta vad som anförs i alla dessa motioner
              i tillämpliga delar. Det är ett samlat yttrande som handlar om
              alla motioner, både för och emot könsneutralt äktenskap. Om Yvonne
              Andersson läser innantill ser hon att det till exempel syftar
              på en motion som Tuve Skånberg har varit med om att skriva och
              som vill förbehålla äktenskapet heterosexuella par.
            </seg>
            <seg xml:id="i-87f56f8a85a50680-0">
              Det intressanta är vad som ligger bakom detta. Är det så att
              Kristdemokraterna i grund och botten har haft en konsekvent linje
              i dessa frågor, eller har det handlat om att man varje gång frågor
              har kommit upp om att åstadkomma rättslikhet mellan samkönade
              och olikkönade förhållanden har motarbetat detta på grund av sin
              syn på homosexualitet?
            </seg>
            <seg xml:id="i-ec679a27b1ec8a42-0">
              Låt oss titta på vad Kristdemokraterna har gjort förut. 1987,
              när sambolagen för homosexuella infördes, yrkade Kristdemokraterna
              avslag på detta. Alf Svensson sade i en riksdagsmotion: Ett samhälle
              bör inte vara neutralt till sin egen stabilitet och sin egen överlevnad.
              Med den mycket kraftiga motiveringen yrkade man avslag på sambolagstiftning
              gällande homosexuella, en sambolagstiftning som Kristdemokraterna
              förra året var med om att enhälligt reformera till att bli en
              gemensam könsneutral sambolagstiftning.
            </seg>
            <seg xml:id="i-fb7c3ead9737bbf1-0">
              För tio år sedan sade Kristdemokraternas partiledare Alf Svensson:
              Vi ställer aldrig upp på registrerat partnerskap. Nu hör vi kristdemokraterna
              säga att partnerskapslagen i själva verket är helt i sin ordning.
            </seg>
            <seg xml:id="i-20ab8725461420d8-0">
              Vad ligger bakom att Kristdemokraterna tydligen ser som sin uppgift
              att, varje gång en ny fråga kommer upp som handlar om att åstadkomma
              rättslikhet mellan hetero- och homosexuella, reflexmässigt göra
              det till en stridsfråga där man säger nej till lika behandling?
              Vad handlar det om om inte synen på homosexualitet?
            </seg>
          </u>
          <note type="speaker" xml:id="i-f017b793325d2d73-0">
            Anf. 112 YVONNE ANDERSSON (kd) replik:
          </note>
          <u who="yvonne_andersson_239d8e" next="cont" xml:id="i-1ca0d55ed4351e80-0">
            <seg xml:id="i-8ee5f36e718a9180-0">
              Fru talman! Jag hade inte tänkt att göra någon historisk analys
              av vad Kristdemokraterna har sagt och inte sagt i en tid då jag
              själv inte var aktiv. Jag utgår från det partiprogram och principprogram
              som Kristdemokraterna har i dag. Det är väldigt tydligt vad gäller
              alla människors lika värde och att man ska arbeta för att alla
              rättsligt respekteras och har samma möjligheter. Det står jag
              upp för. Där har jag också försökt förklara att vi Kristdemokrater
              står för det, och det sade jag i mitt anförande. Sedan kan Martin
              Andreasson rota tillbaka i andra saker som jag inte är beredd
              att försvara här eller ens kommentera.
            </seg>
            <seg xml:id="i-69eaf26501c0b4f6-0">
              Jag vet att vi har samma inställning till människors lika värde,
              respekten för de samlevnadsformer som finns i dag. Vi har två
              juridiska samlevnadsformer som ger lika möjligheter, bortsett
              från barnen. Vi tycker att de två fungerar bra. Jag kan över huvud
              taget inte förstå varför man diskuterar en utredning när det finns
              något som visar sig fungera bra i samhället och när vi har två
              olika juridiska samlevnadsformer som står för detta.
            </seg>
            <seg xml:id="i-45880dcac73052c4-0">
              Jag vill också trycka på att det inte är jag som läser fel. Läser
              man in betänkandets andemening inser man att det inte är en förutsättningslös
              utredning som ni har arbetat för att få det till. Det är en utredning
              som har ett syfte, och det syftet är att klarlägga lagrummet så
              att det finns möjlighet att genomföra det här. Där har inte minst
              Folkpartiet varit tydliga i sina uttalanden. Att över huvud taget
              säga att det är förutsättningslöst tycker jag är att vilseleda
              lyssnarna.
            </seg>
          </u>
          <note xml:id="i-22a6b94c8d4bb51c-0">
            Anf. 113 INGER RENÉ (m) replik:
          </note>
          <u who="yvonne_andersson_239d8e" prev="cont" xml:id="i-ccbafe8f89a9d8c0-0">
            <seg xml:id="i-ffac47e5e948d2a1-0">
              Fru talman! Yvonne Andersson sade att hon inte förstod varför
              vi ställer oss bakom denna utredning. Om Yvonne Andersson hörde
              på när jag hade mitt inledningsanförande hörde hon också att det
              hela står på tre olika ben: diskriminering, materiella skillnader
              och ordvalet, som också kan anses vara diskriminerande.
            </seg>
            <seg xml:id="i-bd123ed722aa63f1-0">
              Jag börjar med det som handlar om diskriminering. Det står väldigt
              tydligt i vår reservation att vi tycker att man ska skilja på
              äktenskap och partnerskap. Jag kan gott säga att jag personligen
              inte förstår att det är diskriminerande. Icke förty finns det
              människor i samhället dessa 1 303 personer som har skickat en
              viljeyttring till oss för en könsneutral äktenskapslagstiftning
              som menar att det är diskriminering i lagstiftningen. Jag som
              lagstiftare begriper alltså inte detta. Jag ser inte denna diskriminering.
              Men har man uttryckt det på detta starka sätt tycker jag att det
              är vårt ansvar att titta på just den delen. Därför tillstyrker
              vi tillsättande av denna utredning.
            </seg>
          </u>
          <note type="speaker" xml:id="i-19352a6365167ebe-0">
            Anf. 114 YVONNE ANDERSSON (kd) replik:
          </note>
          <u who="yvonne_andersson_239d8e" next="cont" xml:id="i-1ca0d55ed4351e80-1">
            <seg xml:id="i-67920051eade959d-0">
              Fru talman! Man kan naturligtvis se de här förklaringarna, men
              inte ens Homoombudsmannen uttalade tydligt att det skulle vara
              en diskriminering. Det upplevdes på det sättet. Frågan är om vi,
              som lagstiftar inför en framtid om något som människor ska leva
              med, ska förändra saker som är hundraåriga därför att människor
              möjligtvis tycker det. Vi har så oerhört mycket att göra i vårt
              samhälle också på det här området.
            </seg>
            <seg xml:id="i-78c8ee6605c5ba0a-0">
              Jag skulle naturligtvis ha önskat att vi hade enats om en utredning
              om hur vi ska göra det lättare att få stabila familjer, för det
              är det som gör människor mer harmoniska, trygga och lyckliga.
            </seg>
            <seg xml:id="i-7ee697d8bfe2a754-0">
              Att det finns materiella skillnader och skillnader i ordvalet
              är ju inte skäl nog för en långvarig parlamentarisk utredning.
              De materiella skillnaderna skulle vi väl i så fall ha kunnat komma
              till rätta med i lagutskottet. Bara för ett par år sedan var man
              överens om ordvalet. Det är ett vedertaget begrepp i dag hela
              Norden. Varför skulle vi ändra på det?
            </seg>
            <seg xml:id="i-3b2235d20a3a3ed0-0">
              Jag vet inte om det är läge att säga ursäkta, men jag gör det
              ändå. Trots dessa förklaringar och tre argument kan jag fortfarande
              inte förstå hur detta kan vara skäl nog till en parlamentarisk
              utredning.
            </seg>
          </u>
          <note xml:id="i-5d413e889fbea5ce-0">
            Anf. 115 INGER RENÉ (m) replik:
          </note>
          <u who="yvonne_andersson_239d8e" prev="cont" xml:id="i-ccbafe8f89a9d8c0-1">
            <seg xml:id="i-a73d650edbf7c4cb-0">
              Fru talman! Nej, det är riktigt att det är diskrimineringen som
              är det bärande skälet till att vi har sagt ja till en utredning.
              Jag tycker inte att man kan säga att man tycker någonting om man
              känner sig diskriminerad. Det är att någon känner sig diskriminerad
              som utgör grunden till att man bör titta på dessa frågor.
            </seg>
            <seg xml:id="i-c2c4fbb8d7917804-0">
              Nästa fråga som Yvonne Andersson tog upp gällde barn. Äktenskapsbalken
              är ju ingen barnlag. Lagförhållanden angående barn regleras i
              andra former.
            </seg>
            <seg xml:id="i-89305bbaa91e65b8-0">
              Jag håller med om att äktenskapet är den viktigaste formen för
              samlevnad mellan människor. Men jag håller inte med om att det
              är det enda värnet om barn och hur barn mår.
            </seg>
            <seg xml:id="i-91fcc9155133d91e-0">
              I Svenska Dagbladet i dag fanns det en artikel om hur barn hade
              det och mådde i olika familjekonstellationer. Det visade sig att
              det inte var de formella omständigheterna, om barnet levde i ett
              samboförhållande eller ett äktenskapsförhållande, som var det
              avgörande. Det som var viktigt var hur familjebildningen och då
              lägger jag in en väldigt bred betydelse i det begreppet fungerande.
              Det var det som var det väsentliga för om barn mådde bra eller
              dåligt.
            </seg>
          </u>
          <note type="speaker" xml:id="i-fb6a62a6fb7e75da-0">
            Anf. 116 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-2">
            <seg xml:id="i-60f2a3d9090e786f-0">
              Fru talman! Om man ska beakta vad 1 300 människor känner, då
              ska man väl också beakta vad 37 000 människor känner. De känner
              lika mycket för att behålla sitt äktenskap och vill inte behöva
              oroa sig för att det ska förändras.
            </seg>
            <seg xml:id="i-b48eb90f40eef098-0">
              Nej, äktenskapsbalken är ingen barnlag. Både forskningen och
              den samlade erfarenheten visar att det är familjebildningen som
              är det viktiga för hur barn mår. Men om man går in på djupet i
              den forskningen finner man att det är äktenskapet som har den
              högsta frekvensen av stabila relationer och av stabila familjer
              över tid. Det är en varaktig skillnad, och den aspekten togs upp
              i den proposition som föregick den nya sambolagen.
            </seg>
            <seg xml:id="i-f0a4faa788e0f54f-0">
              Det är det som är perspektivet för oss. Vi vill ha nära, bra
              relationer som är varaktiga över tid. Det som ger trygghet är
              att ett litet barn vet att det sannolikt kommer att ha kontakt
              med sina föräldrar också om 20 år. Det är ju sådana relationer
              som skapar trygghet i ett samhälle och som gör att samhället blir
              stabilare på sikt.
            </seg>
          </u>
          <note type="speaker" xml:id="i-68083d8fb310eceb-0">
            Anf. 117 TASSO STAFILIDIS (v):
          </note>
          <u who="tasso_stafilidis_d5b859" xml:id="i-9b3ea7e49fb813bf-0">
            <seg xml:id="i-e48399991118b695-0">
              Fru talman!
            </seg>
            <seg xml:id="i-40fade0a540aee81-0">
              Då vill jag fråga dig, Anders, tager du denna Carlos till din
              äkta make att älska och respektera?
            </seg>
            <seg xml:id="i-a8f95069894e8a62-0">
              Ja.
            </seg>
            <seg xml:id="i-002d1d3c2aa36fa4-0">
              Jag förklarar er nu för äkta makar.
            </seg>
            <seg xml:id="i-70bd5801149dcc2a-0">
              Fru talman! En könsneutral äktenskapslagstiftning är inte farligare
              än så här, och den behövs mycket väl.
            </seg>
            <seg xml:id="i-84d0f854b5f4f649-0">
              Jag kan inte låta bli att inleda mitt anförande med att kommentera
              Moderaternas och Kristdemokraternas representanters anföranden
              här från talarstolen. För övrigt vill jag instämma i Martin Andreassons
              anförande.
            </seg>
            <seg xml:id="i-5236a002e8fe1fd6-0">
              Fru talman! Inger René från Moderaterna säger att ingen på allvar
              tror att lagstiftningen ska komma till rätta med diskriminering.
              I sitt replikskifte med Yvonne Andersson sade hon: Jag som lagstiftare
              kan inte förstå att de känner sig diskriminerade. Sedan säger
              lagutskottets ordförande: Äktenskap och partnerskap ska hållas
              åtskilda bland annat på grund av det humanistiska innehållet.
              Vidare: Den viktigaste grunden för människors samlevnad är äktenskapet.
            </seg>
            <seg xml:id="i-d7754616f67eae8b-0">
              Så bestämmer sig Moderaterna för att helt sonika lägga ned sina
              röster i kammarens votering som kommer så småningom. Sedan påstår
              Moderaterna att de ändå säger ja till en utredning.
            </seg>
            <seg xml:id="i-ac4047ea3684f6e4-0">
              Fru talman! Jag får inte detta att gå ihop. Enligt den förklaring
              som Moderaterna har gjort från talarstolen står de inte längre
              bakom det uppdrag som lagutskottets majoritet har ställt sig bakom.
              Inte ens under voteringen kommer de att ställa upp på det krav
              som lyfts fram i betänkandet, nämligen att det ska tillsättas
              en utredning om könsneutralt äktenskap.
            </seg>
            <seg xml:id="i-9d839099e83c4dfe-0">
              I det här fallet är det jag som inte förstår Moderaternas agerande,
              men jag återkommer till det. Jag tänkte ge en gemensam kommentar
              till både Moderaternas och Kristdemokraternas oförstående inställning
              i den här frågan.
            </seg>
            <seg xml:id="i-56d6b7f24f1761ee-0">
              För Kristdemokraterna har frågan övergått till att handla om
              föräldrabalken som vi debatterade för några veckor sedan i kammaren.
              Men återigen blir äktenskapsbalken och äktenskapsfrågorna en fråga
              om föräldrabalken. Jag instämmer i Inger Renés ifrågasättande
              av det som Kristdemokraterna försöker att gömma sig bakom genom
              att betona barnfrågan.
            </seg>
            <seg xml:id="i-95237f0671bb6e1f-0">
              Det unika med äktenskapet är den reproduktiva förmågan, säger
              man från Kristdemokraterna. Att slå vakt om äktenskapet är att
              slå vakt om barnets rättigheter. Ändå står man i denna talarstol
              i Sveriges högsta beslutande församling och säger att samma okränkbara
              värde ska gälla alla oavsett bland annat sexuell läggning.
            </seg>
            <seg xml:id="i-208fe8735fb2dad9-0">
              Men tycker ni kristdemokrater verkligen att ni är trovärdiga
              i den här frågan? Är det någon homosexuell som över huvud taget
              kan känna att ni på allvar menar det ni säger, att vi alla har
              ett okränkbart värde? Ni pratar självfallet inte om rättigheter,
              för ni tycker ju inte att alla ska ha lika rättigheter.
            </seg>
            <seg xml:id="i-a3e280fd9bf148fc-0">
              Fru talman! Så till frågan om att man inte förstår. Det är inte
              rimligt att ha två olika lagar, partnerskapslagen för homosexuella
              och äktenskapsbalken för heterosexuella, inte ens om reglerna
              medför samma rättigheter och skyldigheter.
            </seg>
            <seg xml:id="i-5763532ba5787d90-0">
              Jag vill påminna om en sak som många och jag själv har påmint
              om tidigare och som också Homoombudsmannen påminde oss i lagutskottet
              om.
            </seg>
            <seg xml:id="i-9b5c83c59ece0f79-0">
              Det finns anledning att tänka tillbaka i tiden, till USA. I slutet
              av 1800-talet beslutade USA:s högsta domstol om en doktrin som
              kallades för separate but equal . Den innebar att svarta människor
              visserligen hade rätt att åka buss, men bara om de satt längst
              bak och reste sig om någon vit person ville ha sittplats. Från
              början hade ju inte svarta ens rättighet att åka i samma buss
              som de vita, utan man sade: Ni får ha era bussar och vi har våra
              bussar.
            </seg>
            <seg xml:id="i-02b82fd8e8a55c78-0">
              Det är precis samma sak här som det var då. 1954 avskaffade USA
              denna doktrin, men 50 år senare återfinns den i Sveriges riksdag,
              i den här kammardebatten. Förstår man inte att människor känner
              sig diskriminerade? Det finns två olika lagar som gäller ungefär
              lika, men man säger: Ni får hålla er till er lag, och vi ska få
              ha vår lag. Det är vår rättighet.
            </seg>
            <seg xml:id="i-36eec1e3d8a0b117-0">
              Fru talman! Jag måste också få kommentera frågan om de namnunderskrifter
              som har kommit in. Vi är många som har fått olika brev, och jag
              måste säga att jag är förvånad över att det inte har kommit fler
              än bara 37 000 namnunderskrifter mot ett könsneutralt äktenskap.
              Jag är förvånad, för det finns ju oerhört många fler medlemmar
              inom de församlingar som aktivt arbetar mot homosexuellas rättigheter.
              Men det kan också vara intressant att lyfta upp folkopinionen
              utifrån de undersökningar som har gjorts. En Gallupundersökning
              som gjordes i år visar att 60 % av befolkningen i Sverige är för
              ett könsneutralt äktenskap. Och en EU-mätning som gjordes för
              något år sedan visar att 70 % av befolkningen i Sverige är positiva
              till en könsneutral äktenskapslagstiftning.
            </seg>
            <seg xml:id="i-1489aa1af3730ca9-0">
              Ja, fru talman, här finns ingen tvekan, i alla fall inte för
              Vänsterpartiets räkning. Vi är väldigt positiva till att lagutskottets
              majoritet har tagit fasta på behovet av att tillsätta en utredning.
              Precis på samma grunder som Martin Andreasson lyfte fram tidigare
              har vi i Vänsterpartiet gjort bedömningen att vi står tillbaka
              med vårt konkreta krav, för Vänsterpartiet har ju i likhet med
              andra partier, som Folkpartiet, Centerpartiet och Miljöpartiet,
              tagit ställning för en könsneutral äktenskapslagstiftning. Men
              med hänsyn till att alla partier inte har kommit lika långt och
              med hänsyn till att frågan ändå behöver beredas inom Regeringskansliet
              är vi väldigt positiva till den utredning som lagutskottet uppmanar
              regeringen att tillsätta.
            </seg>
            <seg xml:id="i-d90be01692a623ea-0">
              Fru talman! Det finns en rad andra reservationer i betänkandet
              som Vänsterpartiet står bakom. Det är sju reservationer och fyra
              särskilda yttranden som vi i Vänsterpartiet har. Av förklarliga
              skäl hinner jag inte gå in på alla reservationerna. Men självklart
              står jag bakom alla de synpunkter och krav som Vänsterpartiet
              har lyft fram i betänkandet kring äktenskap, partnerskap och samboende.
            </seg>
            <seg xml:id="i-cce9efddcd82d14a-0">
              Jag vill passa på att yrka bifall till reservation nr 3, som
              handlar om betänketid vid äktenskapsskillnad. Vi tycker inte att
              det är skäligt att vi ska ha en betänketid, när vi vet att det
              finns både kvinnor och barn som är våldsutsatta och som far väldigt
              illa på grund av betänketiden. Med anledning av det vill jag yrka
              bifall till den reservationen.
            </seg>
            <seg xml:id="i-ce967159acf6ea6f-0">
              För övrigt har vi reservationer som handlar om skadestånd på
              grund av misshandel inom familjen, som är en gemensam reservation
              med andra partier. Vi har en reservation om att man ska komma
              i gång med en utredning om namnlagen, som även andra partier har.
            </seg>
            <seg xml:id="i-db2ca584df4f19a7-0">
              Vi har egna reservationer om att personer som genomgått könsbyte
              inte ska kunna få sin namnidentitet ändrad retroaktivt, vilket
              vi ser som ett problem och vilket är den gällande ordningen. Vi
              vill nämligen att personer som genomgår könsbyte ska kunna ha
              rätt till retroaktivt namnbyte.
            </seg>
            <seg xml:id="i-eb914e28e558ded8-0">
              Avslutningsvis bland reservationerna har vi en reservation som
              problematiserar lagstiftningen utifrån ett heteronormativitetsperspektiv
              och lyfter fram behovet av att alla lag- och regelförändringar
              som görs framöver inte ska utgå från att alla är heterosexuella.
            </seg>
            <seg xml:id="i-c132ea61b6acbf63-0">
              Fru talman! Jag vill avslutningsvis också förklara den ordning
              som Vänsterpartiet har valt att gå fram med i frågan kring äktenskap,
              som vi tar upp i vårt särskilda yttrande, och snabbt försöka förklara
              varför vi till exempel inte nu går fram med ett skarpt krav på
              att civiläktenskapet ska vara det enda gällande rättsliga i lagstiftningen.
              Det är med tanke på det arbete som kommer att påbörjas med den
              här utredningen, men framför allt därför att vi har stor respekt
              för det arbete som många, inte minst homosexuella inom kyrkan
              och olika trossamfund, gör för att försöka lyfta upp sina rättigheter.
              Av den anledningen tycker jag att första steget måste vara att
              få till stånd en lagstiftning om könsneutralt äktenskap där trossamfunden
              kan fortsätta att ha kvar sin vigselrätt. Men Vänsterpartiet ser
              en ordning i framtiden som den man har i Belgien, Holland och
              många andra europeiska länder, att det juridiskt giltiga äktenskapet
              endast ska få lov att förrättas av staten.
            </seg>
          </u>
          <note type="speaker" xml:id="i-d5394241fa7fee01-0">
            Anf. 118 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-3">
            <seg xml:id="i-3ee239e7731f242a-0">
              Fru talman! Först skulle jag vilja säga något om namnunderskrifterna.
              Jag är förvånad över att det inte har kommit in fler, säger Tasso
              Stafilidis. Jag är förvånad över att inte ni, som har arbetat
              med den här frågan i så många år, har fått in fler nej. Trots
              allt är de som har kommit in från sådana som har hängt med i utvecklingen
              och vill tala för äktenskapet därför att det är viktigt för dem.
            </seg>
            <seg xml:id="i-116be3f470b1c879-0">
              Sedan skulle jag vilja ta upp detta att vi blandar ihop föräldrabalken
              och äktenskapsbalken. Ja, jag tror det, därför att för oss är
              äktenskapet en väldigt viktig del i relation till det som tas
              upp i föräldrabalken, nämligen föräldraansvaret och barnens rätt
              till föräldrarnas omsorg och omtanke.
            </seg>
            <seg xml:id="i-f883274210a93d13-0">
              Okränkbart värde ja, det har alla människor i Kristdemokraternas
              värld. Där har alla människor samma okränkbara värde. Men det
              innebär inte att alla relationer och alla lagar och förordningar
              är på exakt samma sätt. De äldre och de yngre har samma värde,
              men för att vara medlem av ett ungdomsförbund kan man inte vara
              hur gammal som helst, och man kan oftast inte vara hur ung som
              helst för att vara med i ett äldreförbund. Men det har inget med
              värde att göra. Att ha olika lagar med olika namn för olika typer
              av relationer är inte heller särskilt intressant i sammanhanget.
              Det intressanta är hur vi värderar de juridiska samlevnadsformerna.
              Då blir det ett bekymmer om ni tror att registrerade partner skulle
              få ett annat värde i relationen därför att det heter äktenskap.
              Vari ligger problematiken med att den homosexuella eller enkönade
              samlevnadsformen heter registrerat partnerskap och den tvåkönade
              heter äktenskap? Vad är det som förorsakar problem med detta?
            </seg>
          </u>
          <note type="speaker" xml:id="i-62e663b96b0495e8-0">
            Anf. 119 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-1">
            <seg xml:id="i-aa1715fae808ab09-0">
              Fru talman! Kammaren och åhörarna hör ju själva hur Kristdemokraterna
              uttrycker sig: Registrerade partner. Bara uttrycket registrerade
              partner får mig att rysa. Jag vill inte bli registrerad. Trots
              att äktenskapet i sig också är en form av registrering hos Skatteverket,
              är det ändå ett uttryck som får mig att tänka på bilar och inte
              på människor.
            </seg>
            <seg xml:id="i-d4dc2d6be1bd0428-0">
              Fru talman! Kristdemokraterna och Yvonne Andersson hycklar i
              frågan om alla människors okränkbara värde. Inte på en enda punkt
              har Kristdemokraterna varit uppe på barrikaderna och ställt upp
              på de förslag som har lyfts upp i riksdagens kammare som har handlat
              om att förbättra för homosexuella och lyfta upp homosexuellas
              rättigheter. Det här är inte den enda frågan.
            </seg>
            <seg xml:id="i-9b6b764a4206c18e-0">
              Kan Yvonne Andersson peka på ett enda område där man verkligen
              i talarstolen i denna kammare har lyft upp homosexuellas okränkbara
              värde? Kan Yvonne Andersson peka på bara ett område?
            </seg>
            <seg xml:id="i-be0d5c1258cb709b-0">
              Man ger också uttryck för hyckleri i frågan om barnen. Jag har
              aldrig sett ett enda förslag från Kristdemokraterna som innebär
              att personer som inte har möjlighet att reproducera sig genom
              barn, som alltså inte har någon reproduktiv förmåga, inte ska
              få lov att gifta sig. Det är ändå precis det som Kristdemokraterna
              säger. Ni säger ju genom det ställningstagande som ni gör att
              de som inte kan skaffa barn inom äktenskapet inte heller ska få
              lov att gifta sig. Något sådant förslag har ni inte heller fört
              fram. Alltså är det återigen enbart personers sexuella läggning
              som ni attackerar, och det gör ni med alla möjliga medel och genom
              att osynliggöra alla de barn som i dag lever med sina homosexuella
              föräldrar och vill ha samma skydd och rättigheter som barn med
              heterosexuella föräldrar.
            </seg>
          </u>
          <note type="speaker" xml:id="i-2a2918b4751af9c4-0">
            Anf. 120 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-4">
            <seg xml:id="i-517835a9ddbe10be-0">
              Fru talman! Man kan bli trött, för inte ens vår reservation eller
              de anföranden som har hållits i samband med lagutskottets betänkande
              har lett till att Tasso Stafilidis insett att vi menar att äktenskapet
              naturligtvis har flera funktioner. Ett ändamål är barnen. Vidare
              har äktenskapet naturligtvis värden av kulturell betydelse. Det
              har för många människor ett djupare värde som inte har med barn
              att göra, för människor som varken vill eller kan skaffa barn.
              Äktenskapet har inte alls enbart med barn att göra. Vi har respekt
              för äktenskapet, men vi vill fortfarande att äktenskapet ska ingås
              mellan man och kvinna, som det hittills har varit.
            </seg>
            <seg xml:id="i-9324e48a9316155d-0">
              Dessutom tycker jag att man retar sig på själva uttrycket registrerat
              partnerskap. Vilka var det då som skapade den benämningen? Det
              borde finnas en historia bakom det. Jag är inte så lagd att jag
              går och suger på varje ord och benämning, men vore inte det allra
              smartaste att ändra på namnet?
            </seg>
            <seg xml:id="i-302de9a4225674eb-0">
              I mitt genmäle mot Martin Andreasson tog jag upp vår tydlighet
              i principprogrammet och att vi jobbar för alla människors okränkbara
              och lika värde. Att ge den juridiska samlevnadsformen registrerat
              partnerskap och de vuxna som väljer den samma rättsliga trygghet
              tycker jag är ett sätt att visa på detta. Vi är också beredda
              att diskutera om det behöver göras något mer. Jag vet inte om
              det är så, men jag kan i dag se att registrerat partnerskap i
              princip har samma rättsliga verkan.
            </seg>
            <seg xml:id="i-c7389a4d59f06d4a-0">
              Jag kan över huvud taget inte förstå det som togs upp på slutet.
              Det finns också ett annat parti som möjligtvis inte ser med respekt
              på andra. Varför ska man ta ifrån kyrkorna vigselrätten? Det är
              oerhört knepigt. Om jag skulle vara i Vänsterpartiets sits skulle
              jag i stället säga: Ge kyrkorna motsvarande rätt att registrera
              partner om de så vill! Varför gör man inte det i stället?
            </seg>
          </u>
          <note type="speaker" xml:id="i-d3861727ba782edf-0">
            Anf. 121 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-2">
            <seg xml:id="i-f0499936663d9253-0">
              Fru talman! Om jag ska börja där Yvonne Andersson slutade vill
              jag säga att det var precis det som jag lyfte fram i mitt anförande.
              Vänsterpartiet vill att kyrkorna och de andra trossamfunden ska
              ha rätt att viga även homosexuella. Det var ju det som jag tog
              upp, och det ser jag som ett första steg. I framtiden kan vi sedan
              prata om den målsättning som Vänsterpartiet har, nämligen att
              inte blanda ihop juridik och religion. Vi vill precis som i de
              allra flesta andra europeiska länder ha en åtskillnad mellan dessa
              frågor.
            </seg>
            <seg xml:id="i-7b8e5c92e64da337-0">
              Både i Belgien och i Nederländerna är det förbjudet för trossamfund
              att förrätta en vigsel om inte den juridiska akten först är genomförd
              av staten. Där finns det absolut inget motstånd. Tvärtom har vi
              insett att det till att börja med behövs att trossamfunden ska
              ha rättigheten att viga. Sedan får vi se hur trossamfunden kommer
              att hantera detta. Det kommer jag med spänning att följa.
            </seg>
            <seg xml:id="i-09cf929151675ba6-0">
              Jag går så över till de andra saker som Yvonne Andersson tog
              upp. Jag kan inte låta bli att häpna över att Yvonne Andersson
              och Kristdemokraterna gång på gång osynliggör och underlåter att
              nämna att det faktiskt också finns barn med homosexuella föräldrar.
              Samtidigt lyfter Yvonne Andersson fram att det finns så många
              andra orsaker till att inte ändra på äktenskapets former. Men
              varför utestänga homosexuella från den sfär som Yvonne Andersson
              vill behålla för sig själv? Varför kan inte jag liksom Yvonne
              Andersson få del av det fantastiska äktenskapet som hon talar
              så varmt för? Varför ska jag stå utanför?
            </seg>
          </u>
          <note type="speaker" xml:id="i-6f370bb850b73773-0">
            Anf. 122 ANNIKA QARLSSON (c):
          </note>
          <u who="annika_qarlsson_6d41d7" xml:id="i-cbd0120f021f2d6a-0">
            <seg xml:id="i-2462ff0f84e9ebe1-0">
              Fru talman! Eftersom nära sociala relationer är en av de viktigaste
              förutsättningarna för både välbefinnande och livskvalitet är det
              oerhört viktigt att ge bra förutsättningar ekonomiskt och socialt
              för ett väl fungerande familjeliv. Detta bygger Centerpartiet
              sin familjepolitik på, för familjen är av största betydelse för
              känslan av kärlek, gemenskap, omsorg och ansvarstagande. Familjebanden
              förädlar individen och bildar den viktigaste ramen för barn och
              för vuxna.
            </seg>
            <seg xml:id="i-c90836bde5a619cd-0">
              Alla familjer som bygger på kärlek, ansvar och respekt är för
              Centerpartiet lika mycket värda, och vi driver därför kravet på
              en könsneutral äktenskapslagstiftning, precis på samma sätt som
              vi drivit homosexuellas rätt att ansöka om adoption och lesbiska
              kvinnors rätt till assisterad befruktning. För oss är den principiella
              frågan avgjord, och det beslutet har vi fattat genom demokratisk
              hantering vid våra årliga partistämmor med ombud från hela landet.
              Vi har dessutom haft våra kyrkopolitiker med oss i en arbetsgrupp
              som faktiskt har tagit fram det förslag som vi lägger fram.
            </seg>
            <seg xml:id="i-da7dcdfd2a0707d2-0">
              Det finns ibland i debatten en falsk föreställning om att en
              uppslutning kring familjevärden och en stark familjepolitik skulle
              stå i motsatsställning till en uppslutning kring alla människors
              och all respektfull kärleks lika värde. Kristna fundamentalister
              målar upp ett skräckscenario med familjens död om kvinnor som
              älskar en annan kvinna och om män som älskar en annan man tillåts
              gifta sig och skaffa barn. Samtidigt utropar Vänsterns representanter
              Död åt familjen och påstår att familjen är roten till förtrycket
              av bögar och lesbiska och kvinnor i allmänhet.
            </seg>
            <seg xml:id="i-e1aa5e6a6baf81e7-0">
              Men, fru talman, det här är en falsk motsättning, och det är
              en farlig lögn. Det finns ingenting som säger att familjen måste
              vara heterosexuell. Men både vänsteranhängare och det kristna
              fundamentalistiska folket älskar den här motsättningen och gör
              allt för att sprida den. I själva verket är det just denna den
              kristna högerns kortsiktiga och inskränkta syn på vad kärlek och
              familjegemenskap får vara som är det farligaste hotet mot familjen.
              Det är på så sätt man ger vänsterdebattörer den bästa ammunition
              som de kan önska sig när de vill spränga den viktigaste gemenskapen,
              den av kärlek mellan två personer som älskar varandra, vill leva
              med varandra livet ut och tillsammans bilda familj.
            </seg>
            <seg xml:id="i-4b8f33e841bf1d63-0">
              Det är dags att definitivt slå fast att människor som älskar
              en person av samma kön är lika mycket värda och ska ha samma rättigheter
              och skyldigheter som människor som älskar en person av motsatt
              kön. Centerpartiet tar i sin politik utgångspunkt i alla människors
              lika rätt och värde. Samhällsgemenskapen är till för oss alla.
            </seg>
            <seg xml:id="i-70ef5f6275598c62-0">
              Familjeperspektivet är särskilt viktigt för Centerpartiet eftersom
              vi där tror att nära och ansvarsfulla mellanmänskliga band är
              av största betydelse för människors livskvalitet. Familjer kan
              se ut på olika vis men är alla lika värdefulla förutsatt att de
              bygger på respekt och kärlek.
            </seg>
            <seg xml:id="i-bff5cd743811c828-0">
              Det senaste decenniet har präglats av en mycket stark positiv
              förändring för HBT-personer, men trots det tvingas många av dem
              fortfarande att dagligen leva med uttryck för fördomar och negativa
              attityder i sin omgivning. Konsekvenserna av detta kan vara allt
              från en social barriär som skapar sämre kontakter på till exempel
              arbetsplatsen till ett liv i lögn och dubbelhet. Det leder i sin
              tur till vantrivsel, mindervärdeskänslor och i värsta fall psykisk
              ohälsa, inte på grund av den egna läggningen som sådan utan på
              grund av omgivningens förhållningssätt.
            </seg>
            <seg xml:id="i-6c716bcd234e9c16-0">
              Undersökningar i andra länder, bland annat Norge och Storbritannien,
              och en mindre undersökning i Sverige tyder på en kraftig överrepresentation
              av HBT-personer i fall av självmord och självmordsförsök. Om den
              här bilden är riktig kan vi bara konstatera att människors fördomar
              kräver sitt pris i människoliv.
            </seg>
            <seg xml:id="i-2ed0207941d7ae16-0">
              Fru talman! Kvinnor och män som älskar personer av samma kön
              ska ha samma möjligheter att bilda familj och samma rätt till
              respekt för sin familjebildning som heterosexuella. En repressiv
              syn på homo-, bi- och transsexualitet bidrar till att försvåra
              fasta och ärliga relationer för dessa människor. Ett öppnande
              för samkönade par att gifta sig och skaffa barn är en viktig signal
              att de vackra orden om familj och gemenskap omfattar alla älskande
              människor på samma villkor. Ett erkännande av alla familjers likaberättigande
              bidrar till att stärka även de heterosexuella familjebildningarnas
              ställning i samhället och i politiken.
            </seg>
            <seg xml:id="i-52f826d1e0459552-0">
              Människor som älskar varandra och har för avsikt att bilda en
              varaktig familjerelation vill ofta tydliggöra detta ställningstagande
              för sig själva och för omvärlden genom att ingå äktenskap. De
              juridiska aspekterna är naturligtvis viktiga, men det ceremoniella
              bekräftandet av kärlekslöftena är troligen ännu viktigare för
              många. Alla par, oavsett könssammansättning, bör ges samma möjligheter
              såväl till de juridiska rättigheterna som till den offentliga
              bekräftelsen som äktenskapet innebär.
            </seg>
            <seg xml:id="i-3d9930b31adb20de-0">
              Den nuvarande äktenskapslagstiftningen har sitt ursprung från
              den tid då Svenska kyrkan var en del av staten och bör därför
              förändras. Naturligt är att gällande lagstiftning ska omfatta
              alla människor, oavsett religion och trosåskådning och med respekt
              för dess särart och traditioner. Att till exempel i lagen föreskriva
              att alla religioner från ett visst datum ska viga människor av
              samma kön eller att detta ska ske på ett visst sätt är varken
              lämpligt eller möjligt. Samtidigt är det viktigt att lagstiftningen
              uppfyller kriterierna för att kunna reglera samlevnaden för människor
              av samma kön för att garantera samma rättstrygghet oavsett val
              av levnadsform.
            </seg>
            <seg xml:id="i-befee652ab03ddd8-0">
              På de här grunderna eftersträvar Centerpartiet en könsneutral
              äktenskapslagstiftning och att familjeinstitutionen därigenom
              öppnas för alla par på lika villkor.
            </seg>
            <seg xml:id="i-3f1a436b2ddb2afc-0">
              Vi har ansett att utgångspunkterna för en ny äktenskapslagstiftning
              bör vara följande: För det första bör vi tillskapa en juridiskt
              reglerad samlevnadsform. Alltså: För samman äktenskapsbalken och
              lagen om registrerat partnerskap i en lagstiftning! Det är en
              förändring. Vi tar bort en särartslagstiftning. För det andra
              ska alla samfund, inklusive Svenska kyrkan, kunna godkännas så
              att en religiös ceremoni i det enskilda samfundets regi även gäller
              som legal vigsel. Det är alltså precis detsamma som gäller i dag.
              Staten ska inte gå in och reglera formen för vigseln eller personernas
              kön.
            </seg>
            <seg xml:id="i-a02d469ad50ea56f-0">
              Förslaget i betänkandet, som vi också ställer oss bakom från
              Centerpartiet, att tillsätta en parlamentarisk utredning om könsneutral
              äktenskapslagstiftning, har vi valt att inte reservera oss mot,
              på samma grunder som både Tasso och Martin har framfört här i
              talarstolen. För att reformen ska kunna genomföras rent juridiskt
              förutsätts ett föregående utredningsarbete. Detta finns också
              beskrivet i vårt särskilda yttrande.
            </seg>
            <seg xml:id="i-dd99cc43239be935-0">
              Fru talman! Jag för min del förstår inte hur motståndarna till
              homosexuellas rättigheter tänker. Å ena sidan sprider de en fördomsfull
              bild av homosexuella som mer sexualiserade och mer promiskuösa.
              Å andra sidan vill de förbjuda samma personer att helga sina trohetslöften
              och sin vilja att leva tillsammans inför Gud och världen för att
              kunna ge sina barn samma trygghet som barn i andra familjer har.
              Det är just denna fundamentalistiska dubbelmoral som lägger hinder
              för bögar och lesbiska att stå för sin kärlek och få omgivningens
              stöd för sin familjebildning, och det är något som bidrar till
              det man sedan kritiserar och också underminerar deras vilja att
              ha en fasthet i relationslivet i stället för att bli feltolkade.
            </seg>
            <seg xml:id="i-859cd0af1ddaa114-0">
              Jag är personligen varmt troende och kan inte förstå hur man
              kan vantolka kärlekens budskap och tvinga sin övertygelse på andra,
              som dessa fundamentalister gör. Hänvisar man till Jesus för att
              fortsätta stänga ute den homosexuella kärleken från stadshus och
              kyrkor och för att fortsätta hålla människors kärlek inspärrad
              i garderoben så tycker jag att man gör fel. Jesus tog till sig
              de svaga och utsatta, och han betonade alla människors lika värde.
              Jesus predikade kärlekens budskap, och han predikade respekt för
              varandra. All kärlek som bygger på respekt är lika mycket värd.
              Det här är ett sätt att fullt ut öppna famnen och familjegemenskapen
              för alla människor oavsett vem man är och vem man älskar.
            </seg>
          </u>
          <note type="speaker" xml:id="i-2abe350919af4978-0">
            Anf. 123 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-5">
            <seg xml:id="i-d9bf7df087d3add4-0">
              Fru talman! Då ska jag direkt säga att med anledning av Centerpartiets
              Annika Qarlssons anförande skulle jag behöva tre repliktider på
              raken. Det har jag inte begärt. Jag har begärt en.
            </seg>
            <seg xml:id="i-0c8189f16b13a454-0">
              Jag funderar väldigt mycket på de olika perspektiven. Har Centerpartiet
              lämnat barnperspektivet? Jag vill också betona här i kammaren
              att jag uppskattar Viviann Gerdins tydliga ställningstagande i
              den här frågan, för hon står upp för vad jag trodde att Centerpartiet
              stod för.
            </seg>
            <seg xml:id="i-6f2427aed9b7bac3-0">
              Man talar om vuxenperspektivet enbart och att manifestera sin
              kärlek. Man talar om de homosexuella familjer som tar hand om
              sina barn. När man gör det har man missat barnperspektivet, för
              mig veterligt finns det i dag inga homosexuella som kan få sina
              egna barn. De här barnen har andra föräldrar, åtminstone en annan
              förälder. Det vi talar om när vi från mitt parti talar om barnperspektivet
              är barnens rätt till sin mamma och sin pappa, barnens rätt till
              manlig och kvinnlig förebild och annars barnens rätt till en ersättning
              som motsvarar det. När vi talar om lagstiftningen är det att sikta
              in hur vi vill att lagstiftningen ska vara i ett brett stråk.
              Det handlar inte om att man inte tar hand om de barn som finns
              i homosexuella familjer. Det handlar inte om att man negligerar
              eller osynliggör dem. Det handlar om att man inte är med och skapar
              en situation då det blir fallet att barn kanske inte någonsin
              får rätt till en av sina föräldrar.
            </seg>
            <seg xml:id="i-faa0b10bebaa9e90-0">
              Var finns barnperspektivet hos Centerpartiet? Är det borta för
              gott nu, eller?
            </seg>
          </u>
          <note type="speaker" xml:id="i-9cb61f9e2faffb61-0">
            Anf. 124 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-cbd0120f021f2d6a-1">
            <seg xml:id="i-7c3012dd0fa56fb0-0">
              Fru talman! När man lyssnar på anföranden hör man det man vill
              höra. Vi skulle kunna sätta oss och gå igenom anförandet i dess
              helhet, så skulle jag kunna peka på flera punkter där jag lyfter
              upp barnperspektivet.
            </seg>
            <seg xml:id="i-181af9b097357bc0-0">
              I Yvonnes värld kanske inte skilsmässor och nya äktenskap heller
              förekommer. Där har vi exakt samma situation för barnen som i
              det här fallet. Barnen lever med två föräldrar men har kanske
              en biologisk förälder som de inte lever tillsammans med. Det här
              är ju någonting som är upp till varje enskild familj att se till
              att lösa på bästa sätt. Självklart har fortfarande de här barnen,
              som har en annan biologisk förälder, rätten att också träffa och
              umgås med dem.
            </seg>
            <seg xml:id="i-2625c343dbadddb3-0">
              Men i många av de här fallen är det ju de två som sammanlever.
              Det kanske inte finns en andra biologisk förälder som har kontakt
              med barnen. Då finns i stället möjligheten med våra förslag att
              det finns två föräldrar som enligt lagstiftningen också är föräldrar
              till barnen.
            </seg>
            <seg xml:id="i-4297c3b91273af10-0">
              I morse presenterade man en undersökning där man hade frågat
              hur barn mådde som växte upp i olika uppväxtmiljöer. Det handlade
              om barn till ensamstående nu vet jag inte om det i det här fallet
              fanns med barn i homosexuella familjer barn i styvfamiljer och
              barn i kärnfamiljer. Man hade kommit fram till att barn mådde
              ungefär likadant vilken uppväxtmiljö de än befann sig i.
            </seg>
            <seg xml:id="i-22b46df3902f867e-0">
              Jag tror att det du ger uttryck för i så fall skulle vara att
              man inte får ta ut skilsmässa medan man fortfarande har barn,
              och man får absolut inte gifta om sig, för det förslag som du
              talar om har exakt samma effekt.
            </seg>
            <seg xml:id="i-8b94d9a74b951e2d-0">
              Självklart har vi fortfarande ett barnperspektiv med i våra frågor.
            </seg>
          </u>
          <note type="speaker" xml:id="i-94666a2451266e66-0">
            Anf. 125 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-6">
            <seg xml:id="i-f551ecb774fc6d6e-0">
              Fru talman! Nej, så är det ju inte. I min värld finns inte förbuden.
              I min värld kan man lyfta fram vad man tycker är en rimlig väg.
              Vi stiftar lagar för att möjliggöra för barnen att få det som
              också finns i FN:s barnkonvention: rättigheten till en mamma och
              en pappa. I min värld finns inte bara föräldrar så att man ser
              samkönade föräldrar som ett likadant par som olikkönade.
            </seg>
            <seg xml:id="i-242da03f7ede8e95-0">
              I min värld finns biologiska föräldrar som består av en mamma
              och en pappa. För barnet handlar det om att ersätta det när man
              av skilda skäl inte kan ha kvar sina biologiska föräldrar eller
              när det inte fungerar i samband med separationer och annat.
            </seg>
            <seg xml:id="i-e0a0732876589810-0">
              Jag skulle återigen vilja ställa en fråga om vuxenperspektivet.
              Ett av skälen till att Centerpartiet vill ha en könsneutral äktenskapslagstiftning
              är att det ska bli en manifestation i kyrkan på motsvarande sätt
              mellan dem som ingår en relation.
            </seg>
            <seg xml:id="i-72b730fd61dd3f5c-0">
              Ska Centerpartiet också gå in och bestämma över kyrkorna? Är
              det inte religionsfriheten vi fortfarande ska värna om när man
              talar om den delen? Jag blir lite fundersam. Jag känner inte igen
              de tongångarna i de breda kretsar av centerpartister som jag har
              omkring mig på Östgötaslätten.
            </seg>
            <seg xml:id="i-98858430c7d95fef-0">
              Jag är nyfiken och funderar. Vad är det som har hänt? Hur tänker
              man sig det i framtiden? Vilka konstellationer vill man ha? På
              vilket sätt ska kyrkan agera? Annika talade här om sin tro. Jag
              har valt att låta mitt politiska engagemang också handla om politik.
            </seg>
          </u>
          <note type="speaker" xml:id="i-af54ddf92388fa58-0">
            Anf. 126 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-cbd0120f021f2d6a-2">
            <seg xml:id="i-e143f6341f23c10c-0">
              Fru talman! Tydligen hade Yvonne annat att göra i bänken eftersom
              hon inte har lyssnat på mitt anförande. Vi ska ta en bit av det
              igen.
            </seg>
            <seg xml:id="i-da3557278938ebd1-0">
              Centerpartiet anser att utgångspunkterna för en ny äktenskapslagstiftning
              bör vara följande: För det första att tillskapa en juridiskt reglerad
              samlevnadsform alltså föra samman äktenskapsbalken och lagen om
              registrerat partnerskap i en lagstiftning. Det är en förändring.
              Och så nästa punkt, var nu med.
            </seg>
            <seg xml:id="i-4d017c1c64d8d0af-0">
              För det andra ska alla samfund inklusive Svenska kyrkan kunna
              godkännas så att en religiös ceremoni i det enskilda samfundets
              regi även gäller som legal vigsel. Det här är ingen förändring
              mot i dag.
            </seg>
            <seg xml:id="i-cb8503cab4637f33-0">
              Man hänvisar till att Centerpartiet inte har stått för det här
              och säger: Hemma där jag bor står de inte för detta. I detta arbete
              har vi under ett års tid tillsatt arbetsgrupper. Våra kyrkopolitiker
              har varit med som den viktigaste delen i arbetet med att ta fram
              förslaget.
            </seg>
            <seg xml:id="i-826feeac84f120ea-0">
              Självklart finns det olika uppfattningar runtom i landet vilken
              partitillhörighet man än har. Men i vårt parti har vi en enig
              stämma som står bakom detta. Våra demokratiskt valda forum träffas
              varje år. Vi har diskuterat frågan vid två tillfällen och kommit
              fram till det gemensamt.
            </seg>
            <seg xml:id="i-a6636952d8ba7068-0">
              Jag förstår poängen med att återigen betona detta med barnen.
              Ingenstans finns det något som är så känsligt som detta med barnen.
              Alla de barn som i dag finns i homosexuella förhållanden som du
              inte låtsas om att de finns, som du inte tycker har rätt att existera
              och som du inte tycker har samma rätt till trygghet som alla andra
              barn var kommer de in?
            </seg>
          </u>
          <note type="speaker" xml:id="i-301086b7ee604517-0">
            Anf. 127 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-3">
            <seg xml:id="i-67a8049693d17976-0">
              Fru talman! Jag vill börja med att tacka Annika Qarlsson för
              hennes inlägg. Jag instämmer i det mesta av det hon har sagt.
            </seg>
            <seg xml:id="i-99cdeae419293bc6-0">
              Det var en fråga som du tog upp som handlade om parollen Död
              åt familjen. Jag vill för alla som kanske har hört det som en
              nyhet här i kammaren i dag och möjligtvis skulle tro att det låg
              någonting i det Annika Qarlsson hänvisade till å det starkaste
              dementera det.
            </seg>
            <seg xml:id="i-72dacc4b83ae1f6f-0">
              Det var en paroll som Gudrun Schyman använde för att lyfta fram
              de problem som finns i kärnfamiljer. Det handlar bland annat om
              heteronormativiteten, alla de kvinnor som blir mördade i familjer
              och alla de barn som blir utsatta i de traditionella kärnfamiljerna.
              Det var det som hon ville belysa.
            </seg>
            <seg xml:id="i-579674e23efa10c4-0">
              Varken jag eller Vänsterpartiet står för någon som helst paroll
              eller åsikt om död åt familjen. Eftersom jag kanske var otydlig
              i mitt anförande vill jag tvärtom förtydliga att Vänsterpartiet
              har all respekt för alla olika samlevnadsformer och framför allt
              människors val av samlevnadsform.
            </seg>
            <seg xml:id="i-2d8220b27f2e83fd-0">
              Det gäller om man är en man och väljer att leva tillsammans med
              en kvinna, om man är en man som väljer att leva tillsammans med
              en annan man eller en kvinna som väljer att leva med en annan
              kvinna.
            </seg>
            <seg xml:id="i-eb975982405b2526-0">
              Vänsterpartiet rangordnar inte och säger inte att en av samlevnadsformerna
              är mer värdefull än någon annan. Vi ser alla som jämlika. Där
              tror jag att vi har precis samma utgångspunkt och samma ståndpunkt.
            </seg>
            <seg xml:id="i-6997d576cf6e90ff-0">
              Detta med död och familjen är bara en paroll. Men jag förstår
              att många tycker om att använda den i debatter.
            </seg>
          </u>
          <note type="speaker" xml:id="i-017e903fbb335a91-0">
            Anf. 128 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-cbd0120f021f2d6a-3">
            <seg xml:id="i-e6775e1444cd1e82-0">
              Fru talman! Det som var lite lustigt var att när jag gick upp
              för mitt anförande hade man precis avslutat ett replikskifte mellan
              dem som för den här debatten där man försöker att konstruera en
              motsättning.
            </seg>
            <seg xml:id="i-650a2c66c48c9dfb-0">
              Det är väldigt bra att du går upp och visar på att det är en
              konstruktion och att ni inte står upp för den delen, även om det
              var en paroll för ett väl befogat projekt som ni hade. Det finns
              också problem som man måste se och lyfta i de här frågorna.
            </seg>
            <seg xml:id="i-eb76f69b4c775b06-0">
              Det är bra och viktigt att det klargörs att det även från er
              sida finns ett stöd för just familjebildningen och hur viktig
              den institutionen är för barnens trygga uppväxt, och så vidare.
            </seg>
          </u>
          <note type="speaker" xml:id="i-4ee15df702f16a1e-0">
            Anf. 129 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-4">
            <seg xml:id="i-077db12f881aa010-0">
              Fru talman! Då kan jag alldeles öppet och ärligt uttala: Leve
              familjen, och leve alla sorters familjer! Det gäller de familjer
              som har barn, de familjer som inte har barn, de familjer som består
              av två mammor, de familjer som består av en mamma och en pappa
              eller de familjer som består av bara en pappa eller bara en mamma.
            </seg>
            <seg xml:id="i-27680d98fe2a42d8-0">
              Det är det som är viktigt. Vi ska inte använda oss av det forum
              som riksdagen är eller ens lagstiftning till att förtrycka och
              moralisera över människors val av hur de vill leva sina liv och
              hur de vill skapa familj.
            </seg>
            <seg xml:id="i-ac2d39635d37e485-0">
              Vår uppgift är framför allt att se till att barn, vilka relationer
              de än lever i, ska ha samma grundförutsättningar och samma rättsliga
              status. Vi vet att det inte är så i dag. Det är därför mitt parti,
              Annika Qarlssons parti och många andra partier inte vill ha kvar
              den ordning som finns i dag där vissa barn osynliggörs.
            </seg>
            <seg xml:id="i-8c25cff82ee234e1-0">
              På den punkten är det en väldigt viktig barnfråga. Här synliggör
              vi alla barn. Vi synliggör alla barns behov och alla barns rätt
              till föräldrar och deras rättsliga status i förhållande till sina
              föräldrar. Där är vi helt överens.
            </seg>
          </u>
          <note type="speaker" xml:id="i-101bd9afcced5498-0">
            Anf. 130 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-cbd0120f021f2d6a-4">
            <seg xml:id="i-87006361fa2b6ff3-0">
              Fru talman! Jag vill tillägga att det finns en viktig skillnad.
              Det gäller inte mellan dig och mig i den här frågan, utan snarare
              gentemot tidigare talare och reservant till lagutskottets betänkande.
              Det handlar om att man med sina synpunkter och förslag vill begränsa
              andra människor. Man vill tvinga på andra människor sin uppfattning.
            </seg>
            <seg xml:id="i-038b7bf2a7c3080f-0">
              Det jag tycker att vi gör i vårt förslag är att vi öppnar för
              alla att ha rätten antingen det är ett enkönat par eller ett tvåkönat
              par att ingå samma lagliga form av äktenskap. Vi tvingar inte
              någon att ingå ett partnerskap. Vi öppnar i stället upp möjligheter.
            </seg>
            <seg xml:id="i-9fc4f7253367de21-0">
              Jag skulle vilja påstå att det är den största skillnaden mellan
              de två linjerna.
            </seg>
          </u>
          <note type="speaker" xml:id="i-0ef9943ad12c1601-0">
            Anf. 131 MARIANNE CARLSTRÖM (s):
          </note>
          <u who="marianne_carlstrom_89ea35" xml:id="i-75ae856523b9b300-0">
            <seg xml:id="i-04bb1c5abdc9844d-0">
              Fru talman! Ett samhälle förändras hela tiden. Våra värderingar
              och vår uppfattning om hur världen är beskaffad förändras. Traditioner
              och lagstiftning följer värderingsförskjutningarna och förändras
              även de. Vissa människor tycker att det går för fort, och andra
              tycker att det går för sakta.
            </seg>
            <seg xml:id="i-8e028db5b50a3420-0">
              De frågor som vi diskuterar i dag är inte enkla utan berör oss
              alla djupt. För två år sedan antog riksdagen en lag som ger homosexuella
              rätt att bli prövade som adoptivföräldrar. I och med den lagens
              införande togs sista hindret som skiljer äktenskapslagen och partnerskapslagen
              bort. Detta har resulterat i ett antal motioner i frågan, som
              vi nu håller på och behandlar.
            </seg>
            <seg xml:id="i-5a4a6ff85c90f657-0">
              Ska homosexuella kunna ingå äktenskap på samma sätt som heterosexuella?
              Ska vi ha en enda gemensam äktenskapslagstiftning som gäller för
              alla, oavsett sexuell läggning? Det är frågan som en majoritet
              av utskottet tycker ska utredas. Vissa partier tycker att det
              är självklart, och har redan fattat beslut. Andra är helt emot.
              Vi socialdemokrater är tillsammans med en majoritet för en utredning.
              Det är en majoritet som, om jag har fattat det rätt, har krympt
              nu under dagen. Vad jag förstår ska ju Moderaterna avstå från
              att rösta, och man kan väl inte både avstå och vara för? Eller
              också har jag inte riktigt förstått, men det kanske kommer att
              framgå framöver här.
            </seg>
            <seg xml:id="i-704d95f09a97991b-0">
              Utredningen ska ge oss det underlag som behövs för att senare
              fatta beslut. I utredningen bör ingå det som tas upp i olika motioner:
              Ska homosexuella få gifta sig? Kan civiläktenskap vara ett alternativ?
              Och hur ska det bli med vigselrätten?
            </seg>
            <seg xml:id="i-a0577792761b147f-0">
              Vad tycker egentligen svenska folket? Utskottet har fått ta emot
              många insamlade namn i denna heta fråga, vilket har redovisats
              här förut. Det är ungefär 37 000 emot och ca 1 300 för en könsneutral
              äktenskapslag. Om inte jag är fel underrättad så kommer de flesta
              namnen från en kampanj i tidningen Dagen. Jag har ingenting att
              säga om det, men jag kan inte låta bli att undra en sak: Vad hade
              det fått för resultat om det hade varit en liknande kampanj i
              Dagens Nyheter och Göteborgs-Posten, där man uppmanar alla att
              höra av sig till oss riksdagsledamöter om man är positiv? Jag
              har suttit i riksdagen ganska länge, och jag har märkt under åren
              att det alltid är de som är emot som hör av sig. Det är sällan
              de som är för. Det kan vi se när det gäller den här kampanjen
              och resultatet av den.
            </seg>
            <seg xml:id="i-84e988eafa0b9152-0">
              I två opinionsundersökningar som har redovisats här av andra
              talare är det 60 % och 70 % av befolkningen som är positiva till
              att homosexuella ska få gifta sig.
            </seg>
            <seg xml:id="i-279d6c207c4aa003-0">
              Resultaten pekar i all sin tydlighet på att samhället förändras
              och att det finns anledning att undersöka om det är dags att införa
              en könsneutral äktenskapslagstiftning.
            </seg>
            <seg xml:id="i-ff5d29ee614ad69b-0">
              I Kristdemokraternas reservation finns det några citat ur FN:s
              barnkonvention. Men om ni går in på Barnombudsmannens hemsida
              ser ni att det står så här: Sakartiklarna ska läsas som en helhet.
              Det går med andra ord inte att lyfta ut en del och läsa. Man måste
              läsa det tillsammans. Man kan alltså inte läsa någonting enskilt,
              utan man måste läsa hela konventionen för att få den i ett sammanhang.
              Man brukar tala om att konventionen är hel och odelbar. Man ska
              veta att barnkonventionen är skriven med barnen i fokus inte familjen.
            </seg>
            <seg xml:id="i-f58b92ff5a9bee53-0">
              Att barn har rätt till vetskap om sitt ursprung råder såvitt
              jag vet enighet om här i riksdagen. Och att barn kan kunna uppnå
              en fullständig och harmonisk utveckling av sin personlighet, bör
              växa upp i en familjeliknande miljö, i en omgivning av lycka,
              kärlek och förståelse det finns det väl ingen här som har något
              emot.
            </seg>
            <seg xml:id="i-09a350bd335f01ce-0">
              Men det handlar ju om hur verkligheten ser ut. Vi vet att barn
              lever i olika typer av familjer. Det är viktigt att alla dessa
              barn får en trygg och bra uppväxt. Alla barn har rätt till samma
              trygghet, samma juridiska rättigheter och samma förpliktelser.
            </seg>
            <seg xml:id="i-17a031d984d828ec-0">
              Vad är det som skapar ett gott samhälle och trygga barn? Jag
              tror att det är om man blir älskad, får god omvårdnad, inte blir
              diskriminerad och har bra vuxenkontakter ingenting annat. Hur
              familjen ser ut är inte viktigt; det viktiga är att det finns
              någon sorts familj för barnen.
            </seg>
            <seg xml:id="i-76ab5695127cc2f6-0">
              Detta bekräftas i en undersökning som har kommit upp tidigare
              här i dag och som publicerats i dagens Svenska Dagbladet. Där
              kan vi läsa att barn till skilda föräldrar inte mår sämre än andra.
              Det gäller både dem som lever med ensamstående föräldrar och med
              en styvfamilj. Det viktiga är att man har ett stöd, speciellt
              från mamman. Det betyder extra mycket för att de äldre barnen
              ska må bra. Detta innebär självfallet inte att vi tycker att kärnfamiljen
              har spelat ut sin roll. Men för oss alla är det lika viktigt att
              även de som lever i nya och annorlunda familjer får fortsätta
              med det, leva och ha det bra.
            </seg>
            <seg xml:id="i-0035ab15be4ffc7d-0">
              Yvonne Andersson tog upp en sak här förut när vi talade om homoadoptionsfrågan.
              Det här har kommit upp vid många tillfällen, men bara för att
              det ska bli en riktig historieskrivning ska jag säga detta: Det
              var inte så att vi socialdemokrater ensamma gick emot en samlad
              expertis. Det gjorde Kristdemokraterna och Socialdemokraterna.
              En samlad barnexpertis var enig om att det var helt rätt att tillåta
              styvbarnsadoption. Däremot tyckte man inte att det var okej med
              internationella adoptioner.
            </seg>
            <seg xml:id="i-7b963b5faaf417fa-0">
              Kristdemokraterna gick emot den samlade barnexpertisen när det
              gällde styvbarnsadoption, och Socialdemokraterna när det gällde
              internationella adoptioner. Ni gjorde väl, precis som vi, en politisk
              värdering av den samlade expertisen. Det må man väl som politiker
              ha rätt till. Det fanns de i utredningen som tyckte att om de
              hade varit politiker och inte barnexperter så hade de kanske gjort
              en annan bedömning. Det är två år sedan vi förde den debatten.
              Man måste komma ihåg att det inte finns några experter på barn
              i homosexuella familjer, men det finns barnexperter.
            </seg>
            <seg xml:id="i-e701f6e55f821d29-0">
              Fru talman! Det är en självklarhet att människor ska behandlas
              likvärdigt i vårt land. Ingen ska behöva leva under förtryck,
              diskriminering, rädsla eller fruktan därför att hon eller han
              upplevs som annorlunda och inte passar in i gängse mallar. Låt
              oss ha det som ledstjärna och säga ja till en utredning som ger
              oss underlag för en ny diskussion här i kammaren om könsneutrala
              äktenskap!
            </seg>
            <seg xml:id="i-0d1f34acc9f7adcb-0">
              Innan jag slutar har jag en reservation som jag vill kommentera.
              Den gäller ersättningen till vigsel- och registreringsförrättare.
              Detta står inte i betänkandet, för vi tog bort det under oenighet.
              Men i Moderaternas reservation står det att regeringen har avslagit
              detta och inte tänker gå in på det. Regeringen avslog den 1 april
              ett antal enskilda framställningar om ersättning eftersom frågan
              övervägs inom ramen för den planerade utredningen om äktenskapsbalken.
              Frågan kommer alltså upp. Det som vi diskuterade i utskottet är
              felaktigt. Frågan är inte på något sätt avgjord!
            </seg>
          </u>
          <note xml:id="i-b9ce4d372e683b32-0">
            I detta anförande instämde Hillevi Larsson, Johan Löfstrand,
            Rezene Tesfazion, Niclas Lindberg, Anneli Särnblad Stoors och
            Raimo Pärssinen (alla s) samt Tasso Stafilidis (v).
          </note>
          <note type="speaker" xml:id="i-58fe2d22677403e2-0">
            Anf. 132 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-7">
            <seg xml:id="i-49416fe57fefb987-0">
              Fru talman! Först vill jag kommentera det här med namnunderskrifterna.
              Är inte alla människors namnunderskrifter lika mycket värda? Jag
              känner inte till någon kampanj men det är möjligt att det har
              funnits någon. Jag vet i och för sig att RFSL hade en kampanj,
              för det skrevs ett mejl om den.
            </seg>
            <seg xml:id="i-2f25c17b0685d55b-0">
              För mig är varje namnunderskrift som skickas till lagutskottet
              eller någon annanstans lika mycket värd. Bakom det finns ett aktivt
              ställningstagande där man vill visa ett uttryck. I det demokratiska
              spelet tror jag att det är oerhört viktigt att vi är ödmjuka inför
              att människor reagerar och visar oss sin vilja. Jag hoppas att
              det ska visa sig i många fler frågor. De frågor vi har i lagutskottet
              är så svåra, så det behöver vi.
            </seg>
            <seg xml:id="i-c5d45c27131bcfbb-0">
              Marianne Carlström tar upp att jag har tagit ett citat ur FN:s
              barnkonvention. Det står ju varifrån citatet är taget! Jag har
              använt mig av det, och det är helt vetenskapligt korrekt. Värre
              är när majoriteten skriver om opinionsundersökningar och annat
              bland annat i betänkandet. Där vet vi inte grunderna och har inga
              hänvisningar till var de kommer ifrån. När vi talar om sanningshalten
              i en reservation är jag väldigt känslig. Jag är noga med att ange
              källan så att man kan gå tillbaka.
            </seg>
            <seg xml:id="i-2178e51210717cbb-0">
              Den tredje delen har att göra med att familjen kan se olika ut.
              Det spelar ingen roll vilken familj man har. Tala om för mig om
              det finns någon forskning som visar att det absolut inte spelar
              någon roll för ett barn vilken familj man har!
            </seg>
          </u>
          <note type="speaker" xml:id="i-a93379c949c75839-0">
            Anf. 133 MARIANNE CARLSTRÖM (s) replik:
          </note>
          <u who="marianne_carlstrom_89ea35" xml:id="i-75ae856523b9b300-1">
            <seg xml:id="i-663f7daef54662b8-0">
              Fru talman! Jag känner mig nästan böjd att citera Annika Qarlsson
              här. Lyssnar inte Yvonne Andersson på vad jag säger? Jag har väl
              aldrig sagt att inte alla namnunderskrifter är lika mycket värda?
              Jag redovisade, precis som alla andra, hur många det fanns. Jag
              sade att om det hade funnits en kampanj i DN och GP kan man undra
              vilket resultat den hade gett. Jag sade också att jag inte har
              något emot att det är en kampanj i Dagen. Men visst har det varit
              flera artiklar. Man har också lagt ut våra adresser och uppmanat
              människor att höra av sig till politikerna. Jag tycker inte att
              det är något fel.
            </seg>
            <seg xml:id="i-f7bea45e6b8c5ee8-0">
              Min erfarenhet är att det är fler som hör av sig som är emot
              än som är för. Så är det nästan alltid. Jag har inte sagt att
              inte alla namnunderskrifter är lika mycket värda. Det är helt
              självklart för mig att de är det. Jag respekterar alla människor
              och deras känsla. Tycker man någonting har man rätt att framföra
              det, men jag förbehåller mig också rätten att göra politiska bedömningar.
              Det är det jag är till för. Så har jag uppfattat min politiska
              roll.
            </seg>
            <seg xml:id="i-13dff8e87e1cec7e-0">
              Jag citerade från Barnombudsmannens hemsida där man säger att
              man inte kan ta enskilda bitar ur barnkonventionen, utan den ska
              användas som en helhet. Det var det jag menade. Yvonne Andersson
              använde den för att på något sätt bevisa att det är kärnfamiljen
              som gäller. Jag tycker inte det. Jag har inte en massa vetenskapliga
              undersökningar här, men jag har läst andra undersökningar genom
              åren. Det viktiga är att man har bra vuxenkontakter och att man
              har vuxna som bryr sig om en. Sedan tycker jag självfallet att
              det är jättebra att det finns kärnfamiljer också. Men det viktiga
              för barnen är att någon bryr sig om dem.
            </seg>
          </u>
          <note type="speaker" xml:id="i-149cb64809b6898c-0">
            Anf. 134 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-8cc4c612e423fd0d-8">
            <seg xml:id="i-25a8e7fa7ecf2e87-0">
              Fru talman! Min erfarenhet är inte riktigt densamma. Det är väldigt
              viktigt att någon bryr sig om dem. Det är alltid en viktig del
              att stödja alla familjer. Jag vill säga det återigen eftersom
              det har påståtts ifrån talarstolen i dag att jag osynliggör vissa
              barn i vissa familjer. Det gör jag inte. Men jag vill ha ett brett
              stråk när det gäller omsorg och ansvar från föräldrarna, och framför
              allt när det gäller barns rätt till sådant. Jag tycker att det
              är viktigt att man får det stödet.
            </seg>
            <seg xml:id="i-0d02965ee53aa855-0">
              Vi har haft åtskillig massmedial uppmärksamhet på och utredningar
              av hur adopterade barn har det. Det har talats om vikten av att
              känna till sina genetiska rötter. Vi har ett antal förfaringssätt,
              som jag också nämnde i mitt anförande, där det är väldigt viktigt
              vilken relation man har till föräldrarna. Det gäller när man ska
              ut på uppdrag, inte minst inom försvaret tar man reda på detta.
              Då är det väldigt viktigt.
            </seg>
            <seg xml:id="i-4edcae2441a30464-0">
              Jag är noga med att betona att relationen mellan barn och föräldrar
              är väldigt viktig för både barn och föräldrar. När den inte funkar
              av skilda skäl måste den ersättas med något. Då ska det göras
              så bra som möjligt.
            </seg>
            <seg xml:id="i-3f0c6d561bd333fb-0">
              Marianne Carlström säger att verkligheten ser annorlunda ut nu.
              Men det är inte bara verkligheten i dag och den som har varit
              som vi står här och diskuterar. Vi ska också ha visioner inför
              framtiden. Då är det viktigt att det är tydligt åt vilket håll
              vi vill att det ska förändras. På vilket sätt är vi beredda att
              ta ansvar för hur våra barnbarn och barnbarnsbarn får det? Alla
              förändringar är inte förbättringar. I det här avseendet, när det
              gäller arbetet mot en könsneutral äktenskapslagstiftning, är jag
              starkt oroad. Jag är helt övertygad om att det inte medför förbättringar
              i samhället.
            </seg>
          </u>
          <note type="speaker" xml:id="i-151142de28d35b88-0">
            Anf. 135 MARIANNE CARLSTRÖM (s) replik:
          </note>
          <u who="marianne_carlstrom_89ea35" xml:id="i-75ae856523b9b300-2">
            <seg xml:id="i-d918c5e6dfcf3de6-0">
              Fru talman! Det känns som om vi pratar runt varandra. Yvonne
              säger att familjen är viktig, och jag instämmer i det. Men ibland
              finns det inte en familj. Yvonne Andersson säger att relationerna
              är viktiga. Det håller jag också med om. Jag håller med om att
              det är bra med bra föräldrar, men när det inte finns bra föräldrar
              får man ersätta dem på något annat sätt.
            </seg>
            <seg xml:id="i-940653c8ea43135e-0">
              Jag har en mångårig erfarenhet som lärare. Man har kunnat ställa
              upp både som lärare och med annan personal i skolan för att hjälpa
              de elever som inte har det bra hemma och som inte har bra vuxenrelationer.
              Det handlar om att hjälpa alla barn i alla sorters familjer.
            </seg>
            <seg xml:id="i-21a07ac3a7ba72d4-0">
              Det är självklart att man ska känna till sina rötter. Jag vet
              också att vissa adopterade har det svårt, men väldigt många adopterade
              mår bra. De mår bra om de hamnar i rätt familjer och har bra relationer.
              Jag tror verkligen på den undersökning som redovisas i Svenska
              Dagbladet i dag. Jag tror att det allra viktigaste är att se barnen
              och att de har någon att prata med. Jag tror inte att det kan
              finnas något viktigare.
            </seg>
          </u>
          <note type="speaker" xml:id="i-ff86ca5458d3b67d-0">
            Anf. 136 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-cbd0120f021f2d6a-5">
            <seg xml:id="i-0c33a71b4e704a14-0">
              Fru talman! Jag har lyssnat väldigt noga. Av de partier som finns
              här i riksdagen och som är med och debatterar här i dag är de
              flestas ställningstagande rätt tydligt fram till nu. Jag hoppas
              att Bertil Kjellberg kan klargöra ytterligare var Moderaterna
              står. I dag blev jag lite osäker på vilket ställningstagande man
              gör.
            </seg>
            <seg xml:id="i-6b030dcdf604564f-0">
              Jag funderar på hur man har resonerat i den socialdemokratiska
              riksdagsgruppen. Finns det något ställningstagande där, eller
              pågår enbart diskussioner? Vilken fas ligger ni i?
            </seg>
          </u>
          <note type="speaker" xml:id="i-e663aeac6b5f7111-0">
            Anf. 137 MARIANNE CARLSTRÖM (s) replik:
          </note>
          <u who="marianne_carlstrom_89ea35" xml:id="i-75ae856523b9b300-3">
            <seg xml:id="i-35e0e2837af5526c-0">
              Fru talman! Vi har inte fattat beslut. Vi har inte diskuterat
              frågan. Nu går det till en utredning. Sedan kommer frågan att
              diskuteras under tiden. Vi har precis haft en partikongress, men
              den handlade om tillväxt. Vi har en ny kongress i november 2005.
              Jag tror att jag kan lita på mina kamrater här och i övrigt i
              partiet att det kommer motioner och att frågan kommer att diskuteras
              där. Den kommer också att diskuteras i andra sammanhang. Det är
              inte lika lätt att diskutera när man är ca 200 på gruppmötena.
              Vi har inte haft den diskussionen ännu.
            </seg>
            <seg xml:id="i-f30c2ce70938f975-0">
              Dessutom tycker vi att det är en större fråga än bara för riksdagsgruppen.
              Vi vill föra den i ett större sammanhang.
            </seg>
          </u>
          <note type="speaker" xml:id="i-186aa7e5452c86eb-0">
            Anf. 138 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-cbd0120f021f2d6a-6">
            <seg xml:id="i-e4cedc73a0eb817a-0">
              Fru talman! Det håller jag med om. Vi har också haft genomgående
              och djupa diskussioner på två stämmor i följd och arbete däremellan
              för att komma fram till det här beslutet. Det rekommenderas. Marianne
              Carlström nämnde år 2005. Nästa fråga som jag tänker ställa är:
              Vilket tidsperspektiv ser Marianne Carlström när det gäller den
              här utredningen? När tror hon att det kommer att finnas ett förslag
              för kammaren att ta ställning till?
            </seg>
          </u>
          <note type="speaker" xml:id="i-84cfcae302c18143-0">
            Anf. 139 MARIANNE CARLSTRÖM (s) replik:
          </note>
          <u who="marianne_carlstrom_89ea35" xml:id="i-75ae856523b9b300-4">
            <seg xml:id="i-d986a6e1df4934bd-0">
              Fru talman! Jag har sagt till andra som har frågat om det att
              det är lättare att diskutera tidsperspektivet när direktiven är
              klara. När man ser hur omfattande utredningen kommer att bli kan
              man göra upp ett tidsperspektiv. Det handlar också om hur stor
              utredningen blir och hur mycket material man behöver. Jag har
              lite svårt att bedöma detta. Trots allt vet man att utredningar
              ska göras på ett bra sätt. Man kan inte göra en utredning på ett
              halvår. Sedan ska det också vara remisstid. Då kan var och en
              räkna själv. Jag tycker att det viktiga är att göra ett bra arbete
              och inte slarvar ifrån, men det är inte ett arbete som behöver
              ta åratal, som skedde förr.
            </seg>
          </u>
          <note type="speaker" xml:id="i-ce87319b529878d4-0">
            Anf. 140 ULF HOLM (mp):
          </note>
          <u who="ulf_holm_a45651" xml:id="i-2774a74f8ac6b1bb-15">
            <seg xml:id="i-66f4f2a96961f8c0-0">
              Fru ordförande! Det har varit en bra och viktig debatt. Från
              Miljöpartiets sida tycker vi att det är bra att det tillsätts
              en utredning om det här nu. Vårt parti har ju redan tagit ställning
              också vi på partikongresser för införande av en könsneutral äktenskapslag.
              Det var ett antal år sedan. Vi har inte haft någon diskussion
              i vår partigrupp. Eftersom vi är så eniga har det inte behövts
              en diskussion just inför denna dags omröstning i frågan.
            </seg>
            <seg xml:id="i-34edcdb6c267bbde-0">
              Låt mig inleda med att säga att för mig är den enda skillnaden
              mellan homosexuella och heterosexuella att homosexuella föredrar
              en person av samma kön. Det är samma form av kärlek, vänskap,
              respekt, omsorg, lojalitet och ömhet i ett sådant förhållande
              som när det gäller heterosexuella. Jag kan också upplysa vissa
              i kammaren, framför allt Kristdemokraterna, om att det faktiskt
              finns homosexuella som har barn. Att i lagstiftningen ha äktenskap
              och registrerat partnerskap är en diskriminerande skillnad. Det
              är det som vi ska få bort, förhoppningsvis ganska snart.
            </seg>
            <seg xml:id="i-486236049f9d7cc2-0">
              Som ett led i strävan att nå en icke-diskriminerande lagstiftning
              är det i dag fullt berättigat att kräva en äktenskapslag som gäller
              lika för alla oavsett sexuell läggning och könstillhörighet. Partnerskapslagen
              är ett historiskt viktigt och stort steg i arbetet för sexuellt
              likaberättigande, men i dag fyller den inte samma funktion. Den
              blir i stället en tydlig fingervisning om hur lagstiftningen skiljer
              på heterosexuella och homosexuella. Partnerskapslagen ses ju allmänt
              som ett andra klassens äktenskap, och så ska det inte vara.
            </seg>
            <seg xml:id="i-0c308880efded3ba-0">
              Miljöpartiet anser att det inte finns några sakliga motiv längre
              att behålla denna nuvarande ordning. Partnerskapslagen bör därför
              avskaffas. I stället bör en könsneutral äktenskapslag införas.
            </seg>
            <seg xml:id="i-25543198af257da5-0">
              Människor med samma kön får i dag inte manifestera sin kärlek
              eller ge varandra ett löfte med åtföljande rättsligt skydd som
              andra i lika stor utsträckning. Svenska kyrkan viger inte homosexuella
              på samma sätt som heterosexuella. Detta system anser jag vara
              förlegat. Staten och kyrkan är numera skilda från varandra, och
              det är dags att ta konsekvenserna av detta fullt ut. Att införa
              lagar mot diskriminering på grund av sexuell läggning eller könsidentitet
              är bara meningsfullt till en viss gräns om man samtidigt har kvar
              system som är institutionellt och strukturellt diskriminerande.
              Det menar vi att dagens system är.
            </seg>
            <seg xml:id="i-3c790b6a6f6ebaa9-0">
              Miljöpartiet vill därför införa ett system med en borgerlig vigsel,
              att två människor som vill vigas ska få samma civilrättsliga vigsel
              oavsett kön. Svenska kyrkans och andra samfunds vigselförrättande
              ska inte ha civilrättslig följd. Om enskilda trots allt vill ha
              en särskild ceremoni i ett samfund är det deras ensak. Det ska
              inte hänga ihop med skapandet av ett civilstånd. En sådan ny lagstiftning
              ska också fungera så att ett gift par där en av parterna är transsexuell
              inte ska behöva ta ut skilsmässa för att hon eller han ska kunna
              få ett nytt kön i juridisk bemärkelse.
            </seg>
            <seg xml:id="i-37ab7ebb65cf806a-0">
              Miljöpartiet säger därför ja till den parlamentariska utredningen
              om könsneutrala äktenskap. Det är naturligtvis bra att det utreds
              ordentligt när det gäller de juridiska frågorna så att allting
              blir riktigt gjort. Men Miljöpartiets inställning är, som sagt,
              redan avgjord i demokratisk anda i vårt parti. Det verkar vara
              väldigt viktigt att poängtera den demokratiska andan i våra respektive
              partier i den här debatten. Det tycker jag nog att det är i alla
              politiska frågor som vi ska avgöra här.
            </seg>
            <seg xml:id="i-7f71f93c9aaed984-0">
              Det här betänkandet handlar om några fler frågor. Jag tänkte
              beröra några frågor på slutet, nämligen ändringar i namnlagen
              och frågan om retroaktiva namnbyten, punkterna 16 och 18.
            </seg>
            <seg xml:id="i-9d2d487c93760fa9-0">
              När det gäller ändringar i namnlagen anser jag att det bör vara
              tillåtet att byta förnamn till ett som man själv väljer. Enligt
              min mening ska namnlagens syfte vara att skydda barn ifrån att
              få namn som de kan få lida för senare i livet och att skydda från
              intrång i familjenamn. Bestämmelser i namnlagen ska inte hindra
              människor från att ta de förnamn de önskar. Endast immaterialrättsligt
              skyddade värden ska begränsa medborgarnas möjlighet att själv
              välja sina namn.
            </seg>
            <seg xml:id="i-b9fe9f4b4b609dc9-0">
              Jag väljer dock inte att yrka bifall på just denna reservation.
              Jag vill bara göra er uppmärksamma på att det är Miljöpartiets
              uppfattning.
            </seg>
            <seg xml:id="i-e6c93d7ccc02d2d4-0">
              Däremot vill jag yrka bifall till reservation 18 under punkt
              21 om retroaktiva namnbyten. Det är en reservation från Tasso
              Stafilidis från Vänstern som bygger på en motion från Miljöpartiet.
            </seg>
            <seg xml:id="i-4ad708517230f62d-0">
              Den tar upp frågan om de personer som har genomgått könsbyte.
              Jag tycker att det är väldigt viktigt att lyfta fram denna fråga.
              Det är ett stort problem för de personer som genomgått könsbyte
              att inte kunna få sin namnidentitet ändrad retroaktivt. Problemet
              är särskilt stort när det gäller vissa handlingar såsom betyg
              och anställningsbevis. Därför anser jag att man bör se över detta
              skyndsamt när det gäller namnlagen.
            </seg>
            <seg xml:id="i-1df93673c457d54d-0">
              Den sista punkten gäller könsroller. Jag vill yrka bifall till
              reservation 19 under punkt 22. Också denna reservation från Vänsterns
              Tasso Stafilidis bygger på en miljöpartimotion. Jag tror att det
              är väldigt viktigt att se över lagstiftningen med ett queer -perspektiv.
              Queer handlar om att bryta ned den heteronormativitet som råder
              och ersätta den med ett samhälle där människor har rätt och bereds
              möjlighet att vara de som de egentligen är. De lag- och regelförändringar
              som görs framöver måste bygga på denna princip. Genom lagöversynen
              kan man enligt min uppfattning se vilka privilegier som faktiskt
              finns och ska brytas.
            </seg>
            <seg xml:id="i-fbb1e30e1a86b6e3-0">
              Vidare anser jag att de socialt konstruerade könsrollerna hämmar
              både kvinnors och mäns möjligheter att fritt forma sina liv. För
              att förändra detta anser jag att det krävs en ständigt pågående
              fri diskussion, inte minst här i riksdagen, och ett medvetandegörande
              om könsrollerna i skolan, familjen och samhället i stort.
            </seg>
            <seg xml:id="i-2f71cb13ab50928b-0">
              Därutöver anser jag att sexfixeringen i medier och reklam måste
              stoppas. Det tror jag vi alla kan vara överens om i denna kammare.
              Det schabloniserade skönhetsideal för kvinnor och män som förmedlas
              via medierna och modeindustrin behöver ifrågasättas och diskuteras.
              Detta kan göras dels genom konsumentmakt och upplysning, dels
              genom att ge granskning av reklam och medier hårda och klara direktiv.
            </seg>
          </u>
          <note xml:id="i-b5a4222cbda67a3d-0">
            Med det vill jag yrka bifall till reservation 19 under punkt
            22.
          </note>
          <note type="speaker" xml:id="i-5d68174f32974b10-0">
            Anf. 141 BERTIL KJELLBERG (m):
          </note>
          <u who="bertil_kjellberg_40bafe" xml:id="i-5d805e1ff8b5f4a2-0">
            <seg xml:id="i-20beaff4e59ff67f-0">
              Herr talman! I mitt anförande tänker jag inledningsvis ta upp
              två frågor som inte dragit till sig lika stor uppmärksamhet som
              diskussionen om könsneutral äktenskapslagstiftning, men vi anser
              att de här frågorna också har stor betydelse för stora delar av
              befolkningen. De frågor jag tänkte beröra är makars egendomsförhållande
              och efterlevande makes arvsrätt. Jag kanske också ska tillägga
              att samma regler gäller för registrerade partner.
            </seg>
            <seg xml:id="i-2c9360e0e399b48f-0">
              Reglerna om egendomsförhållanden inom äktenskapet har månghundraåriga
              traditioner. Motivet till rådande ordning har varit att skydda
              den ekonomiskt svaga parten och tillförsäkra denna en rimlig försörjning
              efter äktenskapsskillnad eller dödsfall.
            </seg>
            <seg xml:id="i-c4748036f81eb7ad-0">
              Vid bodelning är i dag huvudregeln en hälftendelning av egendomen.
              Denna regel gäller all egendom, det vill säga egendom som part
              har med sig in i äktenskapet, egendom som part har förvärvat under
              äktenskapet och egendom som part erhållit i gåva eller genom arv.
              För att egendom ska undantas från bodelningen måste makarna antingen
              i eller före äktenskapet förordna att egendomen ska vara enskild
              eller så måste givaren eller arvlåtaren i gåvobrev eller testamente
              förordna att egendomen ska vara enskild.
            </seg>
            <seg xml:id="i-a107c18798565a3f-0">
              Bakgrunden till den nuvarande ordningen är, som tidigare sagts,
              att man vill skydda den ekonomiskt svagare parten. Den ökande
              jämställdheten mellan könen och att huvuddelen av parterna är
              självförsörjande minskar behovet att som tidigare skydda den svagare
              parten. Det ökande antalet separationer gör också att betydelsen
              ökar av hur olika slags egendom fördelas. Huvudregeln att all
              egendom ska omfattas vid en bodelning anser vi bör ändras så att
              egendom som part tagit med sig in i äktenskapet och egendom som
              part erhållit i arv eller gåva ska vara enskild.
            </seg>
            <seg xml:id="i-dc46dfa9053bd41e-0">
              Den nuvarande ordningen medför att den givare eller arvlåtare
              som vill skydda mottagaren måste skriva ett gåvobrev med villkor
              att gåvan ska vara enskild eller ett testamente med liknande villkor.
              Om egendomen omfattas av bodelningen eller inte kan i vissa fall
              bero på slumpen.
            </seg>
            <seg xml:id="i-6c5f11b258ce057f-0">
              Vi anser att den förändring som vi föreslagit skulle medföra
              att behovet av sådana handlingar avsevärt skulle minska. Vi skulle
              också få en modernare egendomsordning i äktenskapet.
            </seg>
            <seg xml:id="i-52cbf78e4001fcd6-0">
              En närliggande fråga är vilken egendom som ska omfattas av efterlevande
              makes arvsrätt.
            </seg>
            <seg xml:id="i-0ea0b714a28c4ac0-0">
              Genom 1987 års lagändringar stärktes den efterlevande makens
              arvsrätt avsevärt. Finns bara gemensamma barn är huvudregeln att
              den efterlevande ärver all egendom, både sådan egendom som omfattas
              av giftorätten och sådan egendom som är enskild. Om äktenskapet
              hade upplösts genom skilsmässa hade den enskilda egendomen undantagits
              från bodelningen.
            </seg>
            <seg xml:id="i-69ba1915a02098d3-0">
              Denna skillnad är betänklig. Syftet med att förordna att egendom
              ska vara enskild är ju att skydda den enskilda egendomen mot den
              andres anspråk. Skyddsbehovet gäller oavsett om äktenskapet upplöses
              genom äktenskapsskillnad eller genom att någon av makarna avlider.
              Ett enkelt exempel är att den ena maken vill undvika att en släktgård
              som har gått i arv i flera generationer plötsligen disponeras
              av den efterlevande makan som kan avyttra den och förbruka köpeskillingen.
            </seg>
            <seg xml:id="i-72723fa9661531bd-0">
              Vi vill därför ändra ärvdabalken så att huvudregeln blir att
              den efterlevande maken endast ärver den egendom som omfattar den
              avlidne makens giftorättsgods. Naturligtvis skulle det stå var
              och en fritt att genom testamente förordna att även den avlidnes
              enskilda egendom ska gå i arv till den efterlevande makan.
            </seg>
            <seg xml:id="i-8bc72c0bb6f77bdd-0">
              Genomför vi de av oss föreslagna förändringarna har vi fått en
              modern och ändamålsenlig lagstiftning på detta område. Det är
              beklagligt att majoriteten inte ens vill utreda dessa frågor.
              Våra förslag ligger också väl i linje med det arbete som pågår
              inom det nordiska lagstiftningsarbetet.
            </seg>
            <seg xml:id="i-3fe1e97c5182857c-0">
              Slutligen, herr talman, tänkte jag ta upp frågan om ersättning
              till vigsel- och registreringsförrättare. I denna fråga har, vad
              jag förstått, utskottet under lång tid varit ense om att det finns
              ett starkt behov av att öka ersättningen till vigsel- och registreringsförrättare.
              Vi har också under lång tid fått höra att regeringen överväger
              den här frågan och har därför kanske inte agerat kraftfullare.
              Nu får vi i dag reda på att regeringen tänker begrava den här
              frågan i den tilltänkta utredningen. Jag anser att detta är beklagligt
              och menar att det finns skäl och frågan är också av så pass enkel
              beskaffenhet att det vore möjligt att agera snabbare.
            </seg>
          </u>
          <note xml:id="i-9c099a02a35e8eda-0">
            Herr talman! Jag yrkar bifall till reservation 2 under punkt
            2.
          </note>
          <note type="speaker" xml:id="i-9bedaa5f446aa0da-0">
            Anf. 142 JAN ERTSBORN (fp):
          </note>
          <u who="jan_ertsborn_fe5963" xml:id="i-fb252a3a07decbd0-0">
            <seg xml:id="i-784898359109867f-0">
              Herr talman! I likhet med Bertil Kjellberg ska jag ta upp några
              andra frågor i betänkandet än den fråga som har debatterats mest
              här under ganska lång tid nu. Jag vill börja med frågan om reglerna
              om makars egendom. Här vill jag som inledning läsa upp lite grann
              ur en tidningsartikel, en intervju med ett nygift par, som jag
              fick i min hand häromdagen:
            </seg>
            <seg xml:id="i-f9125ec620be6509-0">
              Vi är väldigt frikostiga mot varandra. Det som är mitt är Erics
              och tvärtom. Jag hade med mig mest saker in i boet, bland annat
              arvegods från min farmor, med det känns inte mer mitt för det,
              säger Maria.
            </seg>
            <seg xml:id="i-50449ee35ba00e89-0">
              Det är självklart att dela allt. Ändå finns det saker som jag
              tycker är mer Marias, som porslinet hon har samlat genom åren,
              även om vi båda använder det. För min del skulle det möjligen
              vara datorn, skrattar Eric.
            </seg>
            <seg xml:id="i-ef903f8af026cbab-0">
              Det var i augusti förra året som Maria och Eric lovade att dela
              allt i lust och nöd. Det tar de fasta på. Att göra någon ägodel
              till enskild egendom har inte varit aktuellt.
            </seg>
            <seg xml:id="i-75c8998d46b02948-0">
              Just så här tror jag det är när man står inför att gifta sig,
              i dag liksom tidigare. Att gå till advokat, bankjurist eller någon
              annan sakkunnig och diskutera vad som gäller gör man bara inte.
              Man frågar inte efter vad som kan vara personlig egendom, giftorättsgods
              eller enskild egendom. Det är mycket sällan det skrivs äktenskapsförord
              i samband med äktenskapets ingående.
            </seg>
            <seg xml:id="i-f915a69d6ca8f06f-0">
              Vi vet att man numera i många fall dröjer lite med giftermålen.
              Man fyller både 25 och ibland 30 år innan man gifter sig. Vi vet
              också att många skiljer sig efter en tid och att detta i sin tur
              leder till att man gifter om sig. Detta får till följd att makarna
              oftast har en hel del tillgångar när de gifter sig.
            </seg>
            <seg xml:id="i-0b49641a75cfacbe-0">
              Vi ställer oss då frågan: Är det rimligt att den egendom som
              man har när man gifter sig ska ingå i en kommande bodelning? Det
              tycker inte vi i Folkpartiet.
            </seg>
            <seg xml:id="i-10638907c58850d4-0">
              Inte sällan förekommer det att en av makarna erhåller egendom,
              oftast kanske från sina föräldrar, genom arv eller gåva. Här finns
              en möjlighet att göra detta till enskild egendom, men det förutsätter
              skriftligt gåvobrev eller testamente. Detta förekommer inte särskilt
              ofta.
            </seg>
            <seg xml:id="i-337cc6714be1d78d-0">
              Den egendom som man erhåller i arv utan testamente med föreskrift
              om enskild egendom kommer att ingå i en bodelning. Det kan vara
              helt slumpartat. En situation kan till exempel vara att en av
              makarna har erhållit ett arv under äktenskapets bestånd medan
              den andre har sina föräldrar kvar i livet, kanske väl så förmögna
              som motsvarande det tidigare erhållna arvet som man alltså måste
              dela i en bodelning. Det är inte rimligt, enligt vår uppfattning,
              att man delar arv och gåva från föräldrarna.
            </seg>
            <seg xml:id="i-13fae260311aafed-0">
              Det är dags för oss som lagstiftare att överge den här strikta
              hälftendelningen och göra undantag för egendom man hade när man
              gifte sig och för egendom som man erhåller i arv och gåva. Vad
              vi vill göra är alltså att vända på lagstiftningen så att utgångspunkten
              är att det ska vara enskild egendom, men man ska naturligtvis
              ha rätt att göra det till giftorättsgods om man så vill.
            </seg>
            <seg xml:id="i-4ec59b706a274210-0">
              Om vi gjorde på det viset kom vi också i överensstämmelse med
              vad som för närvarande gäller i Norge och vad som har föreslagits
              av en grupp jurister som på uppdrag av Nordiska rådet har arbetat
              med familjerättsliga frågor.
            </seg>
            <seg xml:id="i-252976eb1fae92df-0">
              Tyvärr är det nämligen så att familjerättslagstiftningen i de
              nordiska länderna har gått åt väldigt olika håll under de senaste
              2030 åren. Detta leder till en hel del problem. Jag tror att de
              flesta medborgare i de nordiska länderna fortfarande utgår från
              att familjerätten är densamma.
            </seg>
            <seg xml:id="i-fa31f1a7ff41d4cf-0">
              När Öresundsbron öppnades och vi upptäckte att det flyttade folk
              från Köpenhamn till Malmö och vice versa uppstod ganska snabbt
              en diskussion om var man skulle betala skatt. Någon diskussion
              om vilka regler som gäller vid en skilsmässa eller ett dödsfall
              har jag över huvud taget inte hört, men jag skulle gärna vilja
              att detta kom upp på bordet. Beträffande familjerätten är det
              nämligen reglerna i landet där man är bosatt som gäller. Det innebär
              att ett svenskt par som flyttar över från Malmö till Köpenhamn
              efter en viss tid kommer att bli beroende av den danska lagstiftningen.
              Det här tror jag inte att folk känner till.
            </seg>
            <seg xml:id="i-872d26c85e65249a-0">
              Det finns en uppgift om att 250 000 personer i dag bor i ett
              annat nordiskt land än det där man är medborgare. Det gör att
              detta är en mycket angelägen fråga att lyfta upp på bordet. Vi
              vill att man fortsätter arbetet med att genomföra en nordisk lagharmonisering
              på familjerättens område.
            </seg>
            <seg xml:id="i-9bb61cb10ba39fb2-0">
              En annan sak som jag avslutningsvis vill lyfta fram är särkullbarnens
              rätt till sin laglott. Det gäller speciellt i den situation som
              har inträffat ett flertal gånger, nämligen att boet i huvudsak
              består av bostaden en bostadsrätt eller en villafastighet. Särkullbarnens
              rätt att få ut sin laglott kan mycket väl medföra att den efterlevande
              inte kan bo kvar utan blir tvungen att avyttra sin bostad för
              att kunna betala ut laglotten till särkullbarnet.
            </seg>
            <seg xml:id="i-666087060d8e36e9-0">
              Jag tycker att detta är en angelägen fråga som man måste titta
              över. Jag tycker inte att det är någon självklarhet att man ska
              ändra på reglerna så att särkullbarnen ska stå tillbaka, för vi
              måste också bevaka särkullbarnets rätt att verkligen få ut sitt
              arv efter den avlidne. Det behövs alltså en ordentlig utredning
              för att se vilka lösningar som ska kunna finnas på det området.
            </seg>
            <seg xml:id="i-fcb58e5279e5e26e-0">
              Herr talman! Jag står givetvis bakom samtliga reservationer som
              vi har från Folkpartiets sida i det här betänkandet. Men för tids
              vinnande nöjer jag mig med att yrka bifall till reservation nr
              9.
            </seg>
          </u>
          <note type="speaker" xml:id="i-03de54bb28f675aa-0">
            Anf. 143 VIVIANN GERDIN (c):
          </note>
          <u who="viviann_gerdin_9a9061" next="cont" xml:id="i-43f6a9263e062daf-0">
            <seg xml:id="i-f549b9a3ab04023e-0">
              Herr talman! Ledamöter och åhörare! Mitt inlägg i den här debatten
              gäller frågan om könsneutrala äktenskap. Jag tillhör den stora
              grupp i samhället som har tagit ställning för bevarande av äktenskapet
              som en institution, en förening mellan en man och en kvinna. Jag
              biträder därför inte majoritetsförslaget från lagutskottet om
              en utredning i syfte att införa könsneutrala äktenskap.
            </seg>
            <seg xml:id="i-1f9a7941cb791bab-0">
              Jag vill också understryka att jag i denna fråga inte uttalar
              mig för mitt parti, Centerpartiet. Detta är min personliga åsikt.
              Men eftersom vi har åsiktsfrihet i vårt land och vi har högt i
              taket inom mitt parti är det möjligt för mig att framföra min
              åsikt.
            </seg>
            <seg xml:id="i-447555f639579f56-0">
              Jag vill också redan nu framföra att jag delar Centerpartiets
              värderingar, och jag instämmer med Centerpartiets övriga ställningstaganden,
              men inte under punkt 1.
            </seg>
            <seg xml:id="i-272080a36eb7e7b0-0">
              Äktenskapet mellan en man och en kvinna är den dominerande samlevnadsformen
              i vårt land. Enbart under förra året ingicks ca 40 000 äktenskap,
              och totalt i landet finns ca 3 miljoner personer inregistrerade
              som gifta. Det visar att äktenskapet mellan en man och en kvinna
              fortfarande har stor betydelse i samhället.
            </seg>
          </u>
          <note xml:id="i-f07bdd8eafa71109-0">
            Sedan 1995 kan homosexuella ingå registrerat partnerskap. Under
            förra året registrerades 200 partnerskap, och sammanlagt i landet
            fanns förra året 1 743 män och 1 145 kvinnor registrerade för
            partnerskap.
          </note>
          <u who="viviann_gerdin_9a9061" prev="cont" xml:id="i-1e46d94d7822cff3-0">
            <seg xml:id="i-010c6e72b73286e8-0">
              Önskemål har de senast åren framförts från de homosexuella att
              även de ska erbjudas en kyrklig akt eller en ceremoni. Det är
              viktigt att kyrkan och samhället diskuterar detta och även kommer
              med förslag till hur partnerskapslagen kan kompletteras. Lika
              villkor är ett krav som ofta framförs av förespråkarna för en
              könsneutral äktenskapslag. Det har medfört att många tror att
              de homosexuella inte omfattas av samma juridiska skydd som heterosexuella.
              Det är därför viktigt att klargöra att äktenskapet och registrerat
              partnerskap ger samma juridiska skydd oavsett sexuell läggning.
            </seg>
            <seg xml:id="i-9dedd6bbe910a78c-0">
              Att kunna ingå äktenskap, är det en mänsklig rättighet? Det påstås
              vara diskriminering att homosexuella inte ges rätten att ingå
              äktenskap. Har människor inom varje område samma rättigheter,
              och är alla de i samhället som inte har samma rättigheter diskriminerade?
            </seg>
            <seg xml:id="i-ee8c959ea2ec3a83-0">
              Att bibehålla två olika beteckningar på samlevnadsformer, det
              vill säga äktenskap och partnerskap, är det diskriminering? Samlevnadsformerna
              ger ju samma juridiska skydd. Det är enbart beteckningen som skiljer
              dem åt.
            </seg>
            <seg xml:id="i-10a808f922f91a2d-0">
              I debatten om könsneutrala äktenskap har det också framförts
              att människor själva ska ha friheten att välja vem de vill gifta
              sig med. Ingen ska hindra dem om de vill gifta sig med en av motsatt
              kön, av samma kön eller med flera personer.
            </seg>
            <seg xml:id="i-cbc9b17a4f95eac0-0">
              Jag vill också ta upp lite grann angående vigselrätten. Åtskiljandet
              av staten och kyrkan för fyra år sedan anges även som ett skäl
              för att införa könsneutrala äktenskap. Det argumentet är inte
              förankrat hos svenska folket. I en nyligen gjord undersökning
              har 79 % av svenska folket uttalat att de vill att kyrkan ska
              behålla vigselrätten. Resultatet överraskar inte.
            </seg>
            <seg xml:id="i-730a312ef845773d-0">
              Att vigseln har en kyrklig historisk bakgrund är rätt. Men det
              finns bevisligen inte några kvarvarande rättsverkningar med religiös
              prägel i den nuvarande svenska äktenskapslagstiftningen. Det ligger
              ändå nära till hands att diskutera religionsfrihet eller frihet
              från religion. I Sverige har vi religionsfrihet. Det innebär att
              människor har frihet att välja. 80 % av svenska folket har valt
              att tillhöra Svenska kyrkan, 60 % av vigslarna ingås enligt Svenska
              kyrkans ordning.
            </seg>
            <seg xml:id="i-dbb2a887944c95ca-0">
              Men det är viktigt att kyrkan öppnar sig och mer deltar i samhällsutvecklingen.
              Jag välkomnar därför kyrkomötets inställning under hösten att
              öppna kyrkan och utforma en ceremoni för de homosexuella, alternativt
              en akt för ingående av partnerskap i kyrkan, kanske även med civilrättslig
              giltighet. Men detta kräver också en medverkan från riksdagen
              vid en förändring av partnerskapslagen.
            </seg>
            <seg xml:id="i-2d19f79f8851717e-0">
              Jag försvarar främst äktenskapet som en institution, en förening
              mellan en man och en kvinna. Äktenskapet i formell mening är inte
              allena avgörande för barnens bästa. Fasta förhållanden är bra,
              men de förutsätter att föräldrarna har en god relation. Det allra
              viktigaste för barnen är de vuxnas förmåga att ge omtanke och
              kärlek till sina barn, och det har mycket lite med formaliteterna
              att göra.
            </seg>
            <seg xml:id="i-2da4b9f2af952a57-0">
              Med hänvisning till äktenskapets betydelse i samhället och de
              biologiska skillnaderna kan inte en en- och tvåkönad samlevnad
              jämställas fullt ut, och jag anser att det inte råder diskriminering
              därför att hetero- och homosexuella har två olika beteckningar
              för sin samlevnad.
            </seg>
            <seg xml:id="i-6d17c9d38de47766-0">
              Kärleken är fri oavsett sexuell läggning. Men naturens lagar
              gör oss olika och ger oss också olika förutsättningar. De biologiska
              skillnaderna spelar roll. Några bidrar till barnafödande, andra
              inte. Men alla har vi samma värde i samhället. Att stadfästa sin
              kärlek till en annan genom en ceremoni som innebär lika villkor
              måste vara det primära.
            </seg>
            <seg xml:id="i-7f70c7fd9067231e-0">
              Jag vill därmed också klargöra att jag inte stöder majoritetens
              förslag under punkt 1. Men jag kan heller inte ställa mig bakom
              den reservation som har lämnats av Kristdemokraterna eftersom
              det i den reservationen finns många olika motioner med olika yrkanden.
              Därför har jag hamnat i det läget att jag känner att jag tvingas
              att avstå när vi har omröstningen i kammaren.
            </seg>
            <seg xml:id="i-c93d0d48b5e4949b-0">
              Herr talman! Välkommen till det gula hörnet om någon timme vid
              omröstningen.
            </seg>
            <seg xml:id="i-a5855ea3a573bc3d-0">
              Viviann Gerdin sade att vi tar ställning till en utredning för
              en könsneutral äktenskapslagstiftning. Men som jag ser det är
              det bara till hälften rätt. Utskottets ställningstagande handlar
              om en utredning som ska vara förutsättningslös. Men Viviann Gerdin
              har ändå till hälften rätt. Man kan läsa texten som så att den
              skulle vara i riktning för en könsneutral äktenskapslagstiftning.
              Det är därför som vi moderater kommer att rösta gult. Det finns
              de som läser texten så i och med att utskottet tillstyrker två
              motioner som har den inriktningen. Det går alltså att läsa detta
              på bägge sätt. Om man läser texten så som vi gjorde i första vändan
              när vi hade lagt fram vårt särskilda yttrande och röstade med
              utskottet, hade Viviann Gerdin med ett sådant ställningstagande
              också kunnat göra det?
            </seg>
          </u>
          <note xml:id="i-4324cbe3476289de-0">
            Anf. 144 INGER RENÉ (m) replik:
          </note>
          <note type="speaker" xml:id="i-aa90db999d527e1a-0">
            Anf. 145 VIVIANN GERDIN (c) replik:
          </note>
          <u who="viviann_gerdin_9a9061" next="cont" xml:id="i-43f6a9263e062daf-1">
            <seg xml:id="i-0a2ea25496d53b41-0">
              Herr talman! Även jag får instämma med tidigare talare som har
              lite svårt att se linjen i Moderaternas agerande. Jag ska inte
              styra över hur ni ska göra, men det hade varit enklare att förstå
              en motivreservation i stället för ett särskilt yttrande. Ni ställer
              er bakom en utredning, men samtidigt påpekar ni att ni inte är
              med på detta.
            </seg>
            <seg xml:id="i-352d60797725be22-0">
              Inger René säger att ni till hälften är för och att jag kanske
              också delar den uppfattningen. Eftersom jag också är ledamot i
              lagutskottet ser jag det som att detta är steget. Som någon nämnde
              tidigare är detta inte första steget. Med tanke på alla motioner
              som under alla år har väckts om könsneutralt äktenskap ser jag
              det som att det finns en stark målinriktning. Sedan har vi en
              beredning för att kunna lägga fram förslag om att införa könsneutrala
              äktenskap. Jag tycker att jag har bildat mig en bra bild av att
              detta är steget in i en lagstiftning. Därför kan jag inte biträda
              det. Jag lever med min övertygelse om att vi inte ska införa en
              könsneutral äktenskapslag. Jag vill gå den andra vägen, nämligen
              att komplettera partnerskapslagen och införa en ceremoni knuten
              till kyrkan.
            </seg>
          </u>
          <note xml:id="i-22058f12a49147d2-0">
            Anf. 146 INGER RENÉ (m) replik:
          </note>
          <u who="viviann_gerdin_9a9061" prev="cont" xml:id="i-1e46d94d7822cff3-1">
            <seg xml:id="i-00ab2656f07d5500-0">
              Herr talman! Jag är glad att jag får tillfälle att vara tydligare
              när det gäller vårt ställningstagande.
            </seg>
            <seg xml:id="i-284990ec18c414a5-0">
              Det var Maj-Lis Lööw som när partnerskapslagen diskuterades i
              kammaren för precis tio år sedan på fråga om det kommer att hända
              fler saker i denna härad sade: Nej. Det kommer det inte att göra.
              Detta är steget. Det kommer inte att hända något mer.
            </seg>
            <seg xml:id="i-fa17392550cf7fd2-0">
              Vårt ställningstagande grundar sig på att vi egentligen hade
              velat ha en motivreservation. Det var inte tekniskt möjligt därför
              att det sades att detta inte var en motivreservation. Vi fick
              inte lägga fram en sådan. Då blev det ett särskilt yttrande. När
              vi sedan har sett och förstått att det finns de som tyder utskottets
              ställningstagande så som om utskottet redan har tagit ställning
              för en könsneutral äktenskapslagstiftning, väljer vi att lägga
              ned våra röster.
            </seg>
          </u>
          <note type="speaker" xml:id="i-02f513dba7fe07a7-0">
            Anf. 147 VIVIANN GERDIN (c) replik:
          </note>
          <u who="viviann_gerdin_9a9061" xml:id="i-7a9e380fb6825e10-0">
            <seg xml:id="i-426c0c985029621c-0">
              Herr talman! Det var ett bra klargörande från Inger René och
              Moderaterna. Ert tidigare agerande och det särskilda yttrandet
              har ju skapat väldigt stor förvirring. Det har varit svårt att
              förstå hur ni har tänkt. För min egen del finner jag ingen annan
              väg att gå än att avstå, eftersom det ingår många motioner i Kristdemokraternas
              reservation. Tyvärr har jag inte en egen motion. Annars hade jag
              kunnat följa den linjen ut.
            </seg>
          </u>
          <note type="speaker" xml:id="i-df33c4d7f6ab143c-0">
            Anf. 148 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-5">
            <seg xml:id="i-4c7a78bcd808357d-0">
              Herr talman! Det är skönt att veta att Viviann Gerdin enbart
              talar för sig själv och inte för Centerpartiet. Det har hon klargjort
              själv.
            </seg>
            <seg xml:id="i-fa16f3bf5da25144-0">
              Viviann Gerdin har tagit upp i sitt anförande att äktenskapet
              enbart ska vara mellan en man och en kvinna. Viviann Gerdin, i
              likhet med både moderater och kristdemokrater tidigare, ifrågasätter
              diskrimineringen. De ifrågasätter att det över huvud taget är
              diskriminering att homosexuella inte får lov att ingå äktenskap.
              De hänvisas till partnerskapet. Som en av fördelarna lyfter Viviann
              Gerdin fram de biologiska skillnaderna och att vissa har möjlighet
              att föda barn.
            </seg>
            <seg xml:id="i-4b267302195f4d43-0">
              Ja, Viviann Gerdin. Jag ser det här som steget, nämligen steget
              för en utredning om könsneutralt äktenskap. Vi har olika övertygelser.
              Med anledning av våra olika övertygelser kan jag inte låta bli
              att fråga Viviann Gerdin. Jag tog tidigare upp ett exempel som
              innebär att vi ser samlevnadsformen som en buss. De som får ingå
              äktenskap får sitta längst fram i bussen, medan de som får ingå
              partnerskap får sitta längst bak i bussen. Det är precis som de
              svarta utsattes för i USA och även i Sydafrika under apartheidregimen.
            </seg>
            <seg xml:id="i-d89b5b125674468d-0">
              Jag vill sätta ett likhetstecken där. Det är just det som är
              diskriminerande, det vill säga att vi åker i samma buss men vi
              får inte lov att sitta på samma platser. Om Viviann Gerdin tycker
              att den ordningen som fanns i Sydafrika och i USA inte var diskriminerande
              kan jag förstå att hon inte heller kan se diskrimineringen för
              homosexuella i frågan om könsneutral äktenskapslagstiftning. Vad
              ser Viviann Gerdin egentligen kring diskriminering?
            </seg>
          </u>
          <note type="speaker" xml:id="i-685610ebb40096b0-0">
            Anf. 149 VIVIANN GERDIN (c) replik:
          </note>
          <u who="viviann_gerdin_9a9061" xml:id="i-7a9e380fb6825e10-1">
            <seg xml:id="i-6ac366198d66c33d-0">
              Herr talman! Det är en förenklad jämförelse Tasso Stafilidis
              gör när han jämför könsneutrala äktenskap med en buss. Den jämförelsen
              tilltalar inte mig.
            </seg>
            <seg xml:id="i-3476b7ce695c24f5-0">
              Vi har i dag juridiskt jämlika förhållanden mellan äktenskap
              och partnerskap. Det är tydligen så att det är beteckningen av
              samlevnadsformen som är stötestenen. Men om vi kompletterar partnerskapslagen
              och inför att även homosexuella får möjlighet att ha en ceremoni
              i kyrkan jämställs de fullt ut. Jag tycker fortfarande det är
              viktigt att man ska ha en ömsesidig respekt för varandras åsikter.
              Det finns många som knappt vågar göra sin röst hörd därför att
              någon känner sig diskriminerad.
            </seg>
            <seg xml:id="i-31dd761abe0f90bb-0">
              Det finns många olika områden i samhället där inte alla behandlas
              precis exakt lika det tog jag upp i mitt anförande utan att det
              över huvud taget benämns att de diskrimineras. Det är därför jag
              återigen vill återkomma till att jag inte anser att det är diskriminering
              att behålla äktenskapet som en institution för en man och en kvinna.
              Det viktiga är att innehållet i samlevnadsformen ger lika villkor
              oavsett vem man gifter sig med.
            </seg>
          </u>
          <note type="speaker" xml:id="i-79984eb3825c8538-0">
            Anf. 150 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-6">
            <seg xml:id="i-00062fa3362264d5-0">
              Herr talman! Jag tog exemplet med bussen bara för att tydliggöra
              frågan för Viviann Gerdin.
            </seg>
            <seg xml:id="i-e77434da49b45bd0-0">
              Jag behöver inte använda bussen. Jag kan ta exemplet rakt av.
              Om det här, Viviann Gerdin, hade handlat om svarta och vita, skulle
              Viviann Gerdin fortfarande påstå att svarta skulle få lov att
              ingå partnerskap medan vita skulle få lov att ingå äktenskap?
            </seg>
            <seg xml:id="i-0b9dcff6f5c4dc5d-0">
              Viviann Gerdin! Jag kan ta mig själv som exempel. Jag känner
              mig djupt diskriminerad över att jag inte får lov att ingå äktenskap
              med min sambo, men det verkar inte Viviann Gerdin alls ha någon
              förståelse för. Jag känner mig diskriminerad över att behöva tvingas
              till att ingå registrerat partnerskap för att få en juridisk status
              på min samlevnadsform. Jag känner mig diskriminerad av att samhället
              tvingar mig in detta om jag vill ha ett juridiskt och rättsligt
              förfarande tillsammans med min sambo. Det är väl om något diskriminering?
            </seg>
            <seg xml:id="i-59379055b7ef0dbc-0">
              Jag förstår inte det sätt på vilket Viviann Gerdin tar upp att
              det finns många andra olika områden där det inte är exakt samma
              rättvisa eller att allting inte gäller exakt lika för alla. Men
              var finns det?
            </seg>
            <seg xml:id="i-cf7789db0e101eda-0">
              Vi säger att lagen ska gälla lika för alla, och vi pratar om
              att vi juridiskt ska vara jämlika. Ja, men var finns då problemet
              i att vi i juridiken behandlar alla människor lika, att vi i lagtexten
              det handlar ju om lagtexten, och det är därför jag inte vill blanda
              in religionen och det som Viviann Gerdin var inne på strikt talar
              om vad som gäller och vad utifrån lagen som ska gälla lika för
              alla? Jo, det är att två personer får lov att ingå äktenskap.
              Ser inte Viviann Gerdin diskrimineringen på allvar?
            </seg>
          </u>
          <note type="speaker" xml:id="i-d0ab9a3415c0b7fd-0">
            Anf. 151 VIVIANN GERDIN (c) replik:
          </note>
          <u who="viviann_gerdin_9a9061" xml:id="i-7a9e380fb6825e10-2">
            <seg xml:id="i-348da88b3a40b3f1-0">
              Herr talman! Jag vill först lyfta upp det som Tasso Stafilidis
              säger om att det inte skulle vara juridisk status på att ingå
              partnerskap. Men juridiskt finns det inga skillnader. Det är kartlagt.
              Det rättsliga skyddet är lika för äktenskap och partnerskap. Där
              är ni ju redan likvärdiga. Det verkar i stället vara just den
              här kompletteringen, möjligheten att ha en ceremoni i kyrkan,
              som är det viktiga.
            </seg>
            <seg xml:id="i-fb16d3eb7126193d-0">
              Diskriminering jo, det finns många grupper som känner sig diskriminerade.
              Det gör den som inte har lika lön och som inte bor lika bra, men
              det upplevs inte på samma sätt. Jag kan inte förstå att man absolut
              ska känna sig diskriminerad om man inte har rätt att ingå äktenskap
              ett äktenskap som under mycket lång tid har varit förbehållet
              en relation mellan en man och en kvinna. Jag försvarar det fortfarande.
              Jag förstår inte att Tasso Stafilidis ska behöva känna sig kränkt
              av just det här, när han har ett juridiskt skydd genom att ingå
              partnerskap.
            </seg>
            <seg xml:id="i-684432b3ff32664e-0">
              När det gäller ordet registrera kan jag instämma i att man behöver
              se över den nuvarande partnerskapslagen, att både utvidga den
              och plocka bort ordet registrera.
            </seg>
          </u>
          <note type="speaker" xml:id="i-d2a768f35d249558-0">
            Anf. 152 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-d334e4ce1ed2e349-3">
            <seg xml:id="i-ab4e189d6788acd8-0">
              Herr talman! För att ta vid efter det förra replikskiftet: Viviann
              Gerdin har sagt att för hennes del är och förblir äktenskapet
              en samlevnadsform mellan man och kvinna. Ungefär så tror jag att
              det uttrycktes. Jag kan ha full respekt för att Viviann Gerdin
              personligen anser att hennes syn på äktenskapet är att det ingås
              mellan man och kvinna. Men frågan är vad Viviann Gerdin anser
              som lagstiftare. Det är som lagstiftare vi här ska agera, inte
              när det gäller vår personliga moraluppfattning.
            </seg>
            <seg xml:id="i-d1bf872cff27e2c5-0">
              Jag kan ta skilsmässor som exempel. Jag är övertygad om att det
              finns många här i kammaren som för sin personliga del tycker och
              hoppas att äktenskapet ska vara någonting livslångt men som för
              den skull absolut inte skulle vilja förbjuda företeelsen skilsmässa.
              Viviann Gerdin måste svara på frågan vad det är som gör att lagstiftningen
              ska bygga på just det här. Då måste man fråga sig om det handlar
              om synen på homosexuell och heterosexuell kärlek.
            </seg>
            <seg xml:id="i-fbb6195d25c3eb08-0">
              Jag måste för övrigt rätta Viviann Gerdin. Det är inte så att
              partnerskap och äktenskap ger samma juridiska villkor på alla
              punkter. En väldigt viktig skillnad, för att ta ett exempel, är
              de internationella konsekvenserna. Centern har den senaste tiden
              blivit mycket tydligare i sitt engagemang för EU, vilket är mycket
              positivt. Det är till exempel så att EU:s familjebegrepp bara
              erkänner äktenskap när det gäller människors möjligheter när man
              utnyttjar den fria rörligheten att ta med sig sina familjemedlemmar.
              Där ser vi en tydlig särbehandling mellan partnerskap och äktenskap,
              och där skulle ett införande av en gemensam äktenskapslagstiftning
              för alla par betyda en väsentligt ökad rättslig trygghet också
              för samkönade par.
            </seg>
          </u>
          <note type="speaker" xml:id="i-0cc65791d6583195-0">
            Anf. 153 VIVIANN GERDIN (c) replik:
          </note>
          <u who="viviann_gerdin_9a9061" xml:id="i-7a9e380fb6825e10-3">
            <seg xml:id="i-8e86c68abf7cf3ab-0">
              Herr talman! Först och främst vill jag svara Martin Andreasson
              när det gäller synen på kärlek. Det har ingenting att göra med
              att vara moralistisk. Jag har sagt att kärleken är fri. Jag har
              också under alla år här i riksdagen arbetat för att förbättra
              sambolagen för homosexuella, så att de kan likställas med heterosexuella.
              Jag har också varit med om att göra förbättringar lagstiftningsvägen
              då det gäller partnerskapsutvidgningen. Jag pläderar fortfarande
              för att vi ytterligare ska förenkla det hela och göra det bättre
              när det gäller de begränsningar som finns i partnerskapslagen.
            </seg>
            <seg xml:id="i-4fb28dd581ee28ed-0">
              Vi har ett samhälle som består av många olika samlevnadsformer,
              och varför skulle vi då smalna av begreppen och tillåta färre?
              Vi lever i ett pluralistiskt samhälle, och fler samlevnadsformer
              ser ut att kunna växa fram. Det är min fasta övertygelse att äktenskapet
              har en plats i vårt samhälle även i fortsättningen och att det
              också ska kunna vara förbehållet en man och en kvinna.
            </seg>
            <seg xml:id="i-d76a5a4804384709-0">
              Då det gäller EU och familjebegreppet pågår det harmoniseringar
              på många områden. Jag är fullständigt övertygad om att man kommer
              att komma fram till ett gemensamt familjebegrepp. Men det finns
              i dag ingen majoritet inom EU-länderna för könsneutrala äktenskap.
              Det måste vi också vara medvetna om.
            </seg>
          </u>
          <note type="speaker" xml:id="i-10fef09af7d7c4eb-0">
            Anf. 154 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-d334e4ce1ed2e349-4">
            <seg xml:id="i-5a399ff06442868d-0">
              Herr talman! Det där med att smalna av antalet samlevnadsformer
              måste jag erkänna att jag inte riktigt förstod. Om Viviann Gerdin
              tog det argumentet på allvar skulle det betyda att hon i första
              hand förespråkade den modell man har i Nederländerna. Där har
              man en äktenskapslagstiftning och en partnerskapslagstiftning
              sida vid sida, och båda är öppna för alla par. Det gör att det
              finns många heterosexuella par som av olika skäl väljer att ingå
              partnerskap, på samma sätt som det finns homosexuella par som
              av olika skäl velat ingå antingen äktenskap eller partnerskap.
            </seg>
            <seg xml:id="i-cff3bbaef23494bb-0">
              Det som Viviann Gerdin är ute efter är någonting annat. Det som
              hon har varit inne på i tidigare inlägg är att det handlar om
              de biologiska skillnaderna.
            </seg>
            <seg xml:id="i-73da135a327b0816-0">
              Men, herr talman, lagstiftningen måste ju bygga på individens
              lika värde och lika rättigheter. Jag kan ta bisexuella personer
              som exempel. Det finns många i vårt samhälle som kanske i ett
              skede i livet har levt med en person av motsatt kön. Då är det
              tydligen helt i sin ordning att kunna ingå äktenskap. Senare i
              livet kanske denna person väljer att ingå ett långvarigt förhållande
              med någon av samma kön. Då är tydligen personens situation helt
              plötsligt så fundamentalt annorlunda att det är mycket viktigt
              att den personen inte längre får leva i äktenskap.
            </seg>
            <seg xml:id="i-0ed11f6acc4f9d91-0">
              Jag förstår ärligt talat inte riktigt hur denna person kan vara
              så annorlunda vid olika tillfällen i livet att det är så viktigt
              för samhället att sortera in samlevnadsformerna under olika beteckningar.
            </seg>
            <seg xml:id="i-5b9cde930de5cc7f-0">
              Där vill jag be Viviann Gerdin att utveckla sitt resonemang,
              inte minst när det gäller jämförelsen med Nederländerna.
            </seg>
          </u>
          <note type="speaker" xml:id="i-b8edf14837476d71-0">
            Anf. 155 VIVIANN GERDIN (c) replik:
          </note>
          <u who="viviann_gerdin_9a9061" xml:id="i-7a9e380fb6825e10-4">
            <seg xml:id="i-16e6e958d4ada385-0">
              Herr talman! Den heterosexuella gemenskapen är unik. Den är unik
              genom den reproduktiva möjligheten. För den skull diskriminerar
              man inte dem som inte är reproduktiva. Men det är det som är de
              biologiska skillnaderna. Det kan vi aldrig bortse från. Det ligger
              i vår överlevnad. För den skull har jag inte lyft upp att barnen
              skulle vara allena avgörande för att bibehålla äktenskapet. Jag
              ser det främst som en institution för ett tvåkönat förhållande.
            </seg>
            <seg xml:id="i-1a8b44aa05f4c948-0">
              Jag nämnde det där med avsmalnat därför att jag tycker att det
              ska finnas olika möjligheter, att människor ska kunna göra olika
              val av samlevnadsformer, flera olika val av samlevnadsformer.
              Det kan också innebära att man försvarar äktenskapet. Men vi har
              partnerskapet som ett alternativ och samboförhållandet som ett
              annat.
            </seg>
            <seg xml:id="i-45a243e318373776-0">
              Vi förstår tydligen inte varandra på det här området. Jag känner
              i alla fall inte att man diskriminerar för att man försvarar äktenskapet.
              Det är min fasta övertygelse.
            </seg>
          </u>
          <note type="speaker" xml:id="i-edd1d333ef487f2a-0">
            Anf. 156 BÖRJE VESTLUND (s):
          </note>
          <u who="borje_vestlund_fc77bc" next="cont" xml:id="i-580c72eb0d53114a-0">
            <seg xml:id="i-3d3ca5bfd9d10c20-0">
              Herr talman! Jag är stolt, men jag är inte nöjd. Så hette det
              i vår valrörelse inom socialdemokratin.
            </seg>
            <seg xml:id="i-2935af892bf60d77-0">
              Jag är i dag väldigt stolt. Jag är väldigt stolt över att vi
              har kommit så här långt, så långt att vi faktiskt är beredda att
              se över lagstiftningen om partnerskap och lagstiftningen om äktenskap
              i ett och samma stycke. Det är faktiskt det som man egentligen
              föreslår från utskottets sida.
            </seg>
            <seg xml:id="i-350befd905875d93-0">
              Jag är naturligtvis också stolt över att man biträder en av de
              motioner som jag har varit med om att skriva under, men det är
              kanske en bisak i sammanhanget. Jag är framför allt stolt över
              att man gör det.
            </seg>
            <seg xml:id="i-56a84083bd528a34-0">
              Det har diskuterats mycket om det steg som man tog när man beslutade
              om partnerskapet. Jag vill säga att jag är glad över att Maj-Lis
              Lööw hade fel i det sammanhanget. Jag tror att vi ska ta steg
              för steg. Det har också visat sig att steg för steg är den rätta
              metoden att gå när det just gäller att få samma rättigheter för
              heterosexuella och för homosexuella.
            </seg>
            <seg xml:id="i-d31f55a9666f78ba-0">
              Det jag blir lite förvånad över är att man i den här debatten
              talar om äktenskapet precis som om det vore någon A-form för hur
              människor lever. Alla andra former, oaktat vad man kallar dem,
              är någon B-form av samlevnad. Jag har svårt att förstå den argumentationen
              från den här talarstolen. Jag har också svårt att förstå dem som
              menar att äktenskapet skulle vara förutsättningen för att man
              skulle kunna ta hand om sina barn på ett bra sätt. Jag tror att
              vi alla känner många som har klarat av att ta hand om sina barn
              under en lång tid utan att de har levt i något äktenskap. De har
              levt i andra former av relationer eller för den delen ensamma.
            </seg>
            <seg xml:id="i-ec3456e0e44a4ebe-0">
              Herr talman! Jag tycker att det är bra att vi har tagit det här
              steget. Jag hoppas att vi ska kunna ta det verkliga steget för
              att få en och samma lag för hela äktenskapet i framtiden.
            </seg>
          </u>
          <note xml:id="i-8bb69fe1d9403917-1">
            Föredrogs
          </note>
          <note xml:id="i-9b684fd73980cca5-0">
            Ajournering
          </note>
          <note xml:id="i-5ee9ccd82075a763-0">
            Kammaren beslutade kl. 15.52 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="borje_vestlund_fc77bc" prev="cont" xml:id="i-1249938d71f9004d-0">
            <seg xml:id="i-aebef561003b1e75-0">
              Återupptagna förhandlingar
            </seg>
          </u>
          <note xml:id="i-38d3e3f479efa950-0">
            Förhandlingarna återupptogs kl. 16.00.
          </note>
          <note xml:id="i-104b183d71c2a67f-0">
            8 § Beslut om ärende som slutdebatterats vid dagens sammanträde
          </note>
          <note xml:id="i-995056bc8d41ca64-1">
            Punkt 1
          </note>
          <note xml:id="i-81223b26fe56dcc2-0">
            Punkt 3
          </note>
          <note xml:id="i-105ce32edb9cf707-0">
            Punkt 6
          </note>
          <note xml:id="i-ed0dcd70bfd8b3ef-0">
            Punkt 8
          </note>
          <note xml:id="i-ff349b34516170bb-2">
            Övriga punkter
          </note>
          <note xml:id="i-1ea3246198f0a51c-0">
            9 § (forts. från 7 §) Äktenskap, partnerskap och samboende (forts.
            LU22)
          </note>
          <note type="speaker" xml:id="i-7f35c9e6afc814b1-0">
            Anf. 157 TUVE SKÅNBERG (kd):
          </note>
          <u who="tuve_skanberg_44348e" next="cont" xml:id="i-40ec42a5ff9f3629-0">
            <seg xml:id="i-b435f1859e4a3278-0">
              Herr talman! Efter en lång, men inte oväntat lång, debatt har
              vi kommit till det sista anförandet och de repliker som följer
              av det. Det skulle då möjligen ankomma på mig som motionerande
              i den här frågan att summera så som den ser det som inte sitter
              med i lagutskottet men ändå är berörd av frågan.
            </seg>
            <seg xml:id="i-78b7297f4a55bd2b-0">
              Debatten har berört: Vad debatterar vi? Är det verkligen en förutsättningslös
              utredning? Är det akademisk nyfikenhet, ett slags grundforskning,
              som lagutskottet har beställt? Är det därför att vi funderar på
              hur det skulle kunna vara om vi genomför en sådan här utredning
              och belyser frågan?
            </seg>
            <seg xml:id="i-9907bb515ba23565-0">
              Nej, naturligtvis inte. Man har en utredning för att man av politiska
              skäl vill att utvecklingen ska gå i den här riktningen. Man säger
              också för att vara riktigt ärlig att tiden nu kan anses mogen.
              Det är alltså en process som kommer från ett förstockat konservativt
              tänkande som går framåt mot det liberala radikala tänkandet. Det
              är det som är underförstått i texten. Nu kan tiden anses mogen.
            </seg>
            <seg xml:id="i-bd9775190880bd62-0">
              Det är självklart att det här anger en inriktning mot att alla
              förhållanden är likvärdiga. Något annat är nog svårt att tänka
              sig.
            </seg>
            <seg xml:id="i-e73bdf8bb91dfab1-0">
              Martin Andreasson lyckades inte läsa rätt innantill. Det står
              ordagrant på s. 15, sista meningen: Utskottet utgår från att regeringen
              i samband med utarbetandet av direktiven till utredningen kommer
              att beakta vad som anförs i dessa motioner i tillämpliga delar.
            </seg>
            <seg xml:id="i-aa78436324716708-0">
              Så står det faktiskt. Det är sant att det finns en motion som
              bland annat jag har undertecknat, men den stora majoriteten vill
              något helt annat. Om man lägger samman detta med att tiden kan
              anses mogen kan vi nog leda i bevis att detta är en inriktning
              och inte bara en neutral förutsättningslös utredning.
            </seg>
            <seg xml:id="i-f72ae3e2ecd3a15b-0">
              Inger René citerade, och det har upprepats flera gånger i debatten,
              Maj-Lis Lööws ord för tio år sedan: Detta är inte ett steg. Det
              är steget. Hon sade att man verkligen kan läsa texten så som jag
              tolkar den, att det inte är en förutsättningslös utredning.
            </seg>
            <seg xml:id="i-49f523e12f49bea5-0">
              Det kan vara själva utgångspunkten.
            </seg>
            <seg xml:id="i-c24192cd2a9499d5-0">
              Den andra frågan jag vill ta upp är att homosexuella äktenskap
              är okända som institution i världen i alla tider, i alla kulturer,
              i alla religioner. Holland och Belgien har gjort något absolut
              unikt i världshistorien och öppnat äktenskapslagstiftningen för
              homosexuella äktenskap.
            </seg>
            <seg xml:id="i-85f8895ae665324a-0">
              I alla kulturer över hela världen också ateistiska regimer som
              Kina, Vietnam och gamla Sovjet var detta fullständigt okänt. Som
              historiker har jag försökt leta i den klassiska kulturen och har
              hittat ett exempel. Kejsar Nero vigdes på 60-talet vid en slav.
              Även för den tidens mycket liberala sätt att se på det var det
              fullständigt enastående och fördömdes med kraft.
            </seg>
            <seg xml:id="i-15776679dc368752-0">
              Nu 2 000 år senare står utskottet berett att rekommendera Sveriges
              riksdag att tillsätta en utredning i syfte att det som Nero gjorde
              ska bli svensk praxis ett fullskaleförsök. Naturligtvis blir man
              oerhört uppskakad och illa berörd.
            </seg>
            <seg xml:id="i-1c30731946838b5e-0">
              Vi har sedan årtionden tillbaka haft en förhärskande neutralitetsdoktrin
              i samlevnadsfrågor. Vare sig vi har tyckt om det eller inte har
              det varit common sense i Sverige att lagstiftningen lämnar åt
              den enskilde att själv välja vilken samlevnadsform eller vilket
              sätt att leva man vill ha så länge man inte kränker någon annan.
              Därför, menar man, ska homosexuella nu ha tillgång till äktenskap
              i neutralitetens namn.
            </seg>
            <seg xml:id="i-8b275a7870219efc-0">
              Men man vill inte praktisera ett slags neutralitet när det gäller
              äktenskapslagstiftningen. Det vi talar om är ju en mindre utvidgning
              av äktenskapsbalken. Det är inte en neutralitet. Den är till exempel
              inte antalsneutral. Ingen här har yrkat på att det ska vara något
              annat än ett par man och kvinna, man och man eller kvinna och
              kvinna.
            </seg>
            <seg xml:id="i-43ad6e5bcbe476be-0">
              Ingen har sagt att man ska kunna gifta sig med sig själv. Det
              var faktiskt en kvinna för inte så länge sedan som ville göra
              det. Ingen har heller sagt: Varför är det en sådan diskriminering
              att jag inte kan få gifta mig med två män så att vi blir tre,
              eller varför inte två män och en kvinna, eller tre kvinnor eller
              fyra eller varför inte en hel grupp så att man har något slags
              gemenskap kring gruppen?
            </seg>
            <seg xml:id="i-1d1c4578279b6a9a-0">
              Det är sant att SSU i Bohuslän för ungefär en månad sedan beslöt
              att man ville göra äktenskapsbalken också antalsneutral. När det
              gäller om det är ett steg eller steget kan vi med stor sannolikhet
              säga: Det här är inte steget. Det kommer fler steg i den här riktningen.
            </seg>
            <seg xml:id="i-7d59ae175b49989c-0">
              Det kommer också anspråk på en antalsneutralitet. Varför skulle
              det inte det? Om vi omdefinierar äktenskapet från det som det
              har varit i alla tider, i alla kulturer, i alla religioner, i
              alla länder, nämligen att gälla man och kvinna, har vi det sluttande
              planet för att det kan omdefinieras till precis vad som helst.
              Varför inte också antalsneutralt? Det finns ju kulturer som har
              haft och har det. Det gäller till exempel den muslimska.
            </seg>
            <seg xml:id="i-33d148fd12896ba6-0">
              Jag sade att det inte var neutralt. Det är heller inte artneutralt.
              Man får inte gifta sig med någon annan art än människa. Det finns
              människor som skulle vilja.
            </seg>
            <seg xml:id="i-6c424d4d30739eb0-0">
              Det är heller inte åldersneutralt. Det är bara för vuxna. Också
              här vet vi att det finns människor som skulle vilja gifta sig
              tidigare. Det tillåter inte vår lagstiftning. Det har inte heller
              i debatten rests några förslag om det.
            </seg>
            <seg xml:id="i-cf36687a6318d683-0">
              Det är heller inte släktskapsneutralt. Man får inte gifta sig
              med sin bror, sin syster, sin mor eller sin far. Frågan har ännu
              inte rests i den här debatten. Det kanske kommer. Det har diskuterats
              i denna riksdag på 1970-talet. Det var ganska långt kommet i slutet
              av 70-talet att legalisera incest. Så blev det inte.
            </seg>
            <seg xml:id="i-f730827e5fdae2a3-0">
              Det finns alltså inte någon konflikt så att det är en diskriminering,
              även om det har sagts flera gånger i debatten.
            </seg>
            <seg xml:id="i-1ab5925eb03745df-0">
              Jag vill citera vad HomO har sagt i en skrivelse till justitieminister
              Thomas Bodström och regeringen. Han säger i sin skrivelse till
              regeringen den 25 november 2003 på s. 15: Lagstiftaren är fri
              att definiera äktenskapet som den finner lämpligt.
            </seg>
            <seg xml:id="i-c04a9648da76f58d-0">
              Detta är vad HomO anser. HomO ger inte något stöd för det som
              vi har hört upprepas, att det skulle vara en diskriminering. Han
              om någon skulle väl ta vara på det argumentet om det fanns.
            </seg>
            <seg xml:id="i-eaca35ef0c4f03fa-0">
              De internationella konventionerna har också diskuterats. Enligt
              internationella konventioner är äktenskapet tvåkönat. Rätten att
              gifta sig och bilda familj är en av de grundläggande mänskliga
              rättigheterna enligt FN:s allmänna förklaring om de mänskliga
              rättigheterna.
            </seg>
          </u>
          <note xml:id="i-bc53d8b93581db4f-0">
            Artikel 16 stadgar:
          </note>
          <u who="tuve_skanberg_44348e" prev="cont" xml:id="i-089f5322c6b8ec39-0">
            <seg xml:id="i-1e618c397ff0a96b-0">
              Fullvuxna män och kvinnor har rätt att utan någon inskränkning
              på grund av sin ras, nationalitet eller religion ingå äktenskap
              och bilda familj.
            </seg>
            <seg xml:id="i-157a9dcd58c7f19d-0">
              Där står också:
            </seg>
            <seg xml:id="i-8bcf2b5d189a5042-0">
              Familjen är den naturliga och grundläggande enheten i samhället
              och äger rätt till skydd från samhället och staten.
            </seg>
            <seg xml:id="i-ea65dd1b380625d3-0">
              Lagutskottet har i sitt betänkande Äktenskap, partnerskap och
              samboende märkligt nog missat att artikel 16 i FN-konventionen
              endast talar om äktenskapet mellan man och kvinna, och Europakonventionen
              redovisas inte alls.
            </seg>
            <seg xml:id="i-18b7de5042040d03-0">
              Alltså: Inga internationella konventioner tvingar på något sätt
              Sverige att ändra det nuvarande äktenskapsbegreppet. Tvärtom utgår
              de centrala internationella konventionerna om mänskliga rättigheter
              från just det som jag här talar om man och kvinna.
            </seg>
            <seg xml:id="i-d357c35f9ec47259-0">
              Herr talman! Jag måste få avsluta och säga följande. Om 20 eller
              30 år är sannolikt ingen av oss kvar här. Om någon finns kvar
              här som ledamot är det anmärkningsvärt. Vad ska vi svara dem som
              kommer att fråga: Hur kunde ni rösta och beröva mig min möjlighet
              att ta reda på vem min far var, min möjlighet att leva tillsammans
              med mina båda föräldrar och behålla en kontakt med dem?
            </seg>
            <seg xml:id="i-f3adaab3a0d74fbe-0">
              I det som vi nu beslutar om insemination av lesbiska ligger det
              också inbyggt att man omöjliggör för ett barn att ha en kontakt
              med båda sina föräldrar. Det är ett oerhört ansvar som ni i lagutskottet
              har tagit på er när ni har satt era namn under detta utan att
              reservera er. Det är ett oerhört ansvar för oss i riksdagen när
              vi röstar om detta. Jag vill be både lagutskottet och riksdagens
              ledamöter att betänka detta.
            </seg>
          </u>
          <note xml:id="i-5ebd8b8746df8bd9-0">
            Den europeiska konventionen om skydd för de mänskliga rättigheterna
            och de grundläggande friheterna stadgar följande i artikel 12:
          </note>
          <note xml:id="i-52567b170275ac71-0">
            Giftasvuxna män och kvinnor har rätt att ingå äktenskap och bilda
            familj i enlighet med de nationella lagar som reglerar utövandet
            av denna rättighet.
          </note>
          <note type="speaker" xml:id="i-7fd72cc50758bbcf-0">
            Anf. 158 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-d334e4ce1ed2e349-5">
            <seg xml:id="i-0a0ab5d82e68c1d0-0">
              Herr talman! Tuve Skånberg beskriver detta som en process som
              går fram mot ett liberalt tänkande. Jag tänker inte säga emot
              honom på den punkten. Men när han beskriver den historiska bakgrunden
              blir jag betänksam. När han konstaterar att det inte tidigare
              i historien har funnits länder som har erkänt äktenskap mellan
              två personer av samma kön är det fullkomligt sant. Men han använder
              det som argument för att det ska vara så också i fortsättningen.
              Då hänvisar han tillbaka till en historia, en mångsekelgammal
              historia, där vi som älskar någon av samma kön kastats i fängelse,
              avrättats, fördömts av staten, av den förhärskande religionen
              och av samhället i övrigt.
            </seg>
            <seg xml:id="i-efeb0f999e1b3f72-0">
              I dag har vi en lagstiftning som till stor del är likartad. Men
              Tuve Skånberg vill att man ska knyta an till historiska rötter
              och bevara dem. Då vill jag fråga: Var någonstans i historien
              anser Tuve Skånberg att lagstiftningen då i så fall var ändamålsenlig?
              Är den ändamålsenlig i dag? Var den ändamålsenlig 1990, det vill
              säga att vi borde avskaffa partnerskapslagen? Var den ändamålsenlig
              1980, det vill säga att vi ska avskaffa också sambolagstiftningen
              för homosexuella? Eller var någonstans var i så fall lagstiftningen
              ändamålsenlig?
            </seg>
            <seg xml:id="i-a84dd87e24956dd2-0">
              Jag måste också, herr talman, konstatera att Tuve Skånberg, när
              han talar om homosexuell samlevnad, drar paralleller inte bara
              till månggifte utan också till incest, pedofili och tidelag. Jag
              tänker inte kommentera detta. Men jag tror att den som kommer
              att läsa denna debatt om 2030 år kommer att veta vem han skulle
              vilja ställa frågor till.
            </seg>
          </u>
          <note type="speaker" xml:id="i-647a5280bf33b4a6-0">
            Anf. 159 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-0">
            <seg xml:id="i-3d4d3637f03cb975-0">
              Herr talman! Jag ska besvara den sista frågan först. Tidelag
              nämnde jag inte, men när Martin Andreasson nu behagar att dra
              in det må det vara hänt. Vem är då Martin Andreasson som värderar
              olika val av samlevnad? Det var det som var poängen med mitt tal
              att jag inte gjorde det.
            </seg>
            <seg xml:id="i-aa0cbb4ff601c163-0">
              Sedan talade Martin Andreasson om detta som en process, inte
              ett steg utan flera steg. Var inte Martin Andreasson RFSL:s förre
              ordförande, och är detta verkligen inte en process där han driver
              den här frågan framåt? Och vad kommer sedan? Är det inte på det
              viset att partnerskap bara var ett steg av många steg framåt?
            </seg>
            <seg xml:id="i-ebca7007f6302c31-0">
              Och när det handlar om historien, är det inte så att den som
              vill göra en brytning med vad alla kulturer i alla tider, alla
              religioner, alla regimer tidigare har gjort har bevisbördan? Är
              det inte i stället så att Martin Andreasson och hans meningsgelikar
              har bevisbördan när de vill förändra till något så radikalt annorlunda?
            </seg>
          </u>
          <note type="speaker" xml:id="i-531a7bbae0ea3903-0">
            Anf. 160 MARTIN ANDREASSON (fp) replik:
          </note>
          <u who="martin_andreasson_4972ea" xml:id="i-d334e4ce1ed2e349-6">
            <seg xml:id="i-2c442302600af7d6-0">
              Herr talman! Tuve Skånberg förde i sitt huvudanförande resonemang
              om att äktenskapslagen minsann inte är artneutral. Jag vill göra
              kammaren uppmärksam på detta.
            </seg>
            <seg xml:id="i-fa58aa33b5deecd2-0">
              Sedan gör Tuve Skånberg ett nummer av vilken bakgrund en person
              har innan man har kommit in i denna kammare. Självklart har vi
              alla här i kammaren engagemang i till exempel trossamfund, ideella
              organisationer, idéburna organisationer av olika slag det är jag
              fullständigt övertygad om tillsammans med vårt politiska engagemang.
              Men det är i den här debatten ganska ointressant, därför att jag
              står inte här som privatperson, utan jag står här som företrädare
              för Folkpartiet liberalerna, vars politik i den här frågan är
              fastlagd genom ett enigt beslut på vårt landsmöte grundat på ett
              enigt beslut i vår partistyrelse.
            </seg>
            <seg xml:id="i-5defc78ed2d6f2db-0">
              Men, Tuve Skånberg, jag är nyfiken på att höra svaret på frågan
              som jag ställde i min förra replik. Om utvecklingen i dag inte
              ska gå vidare, var någonstans i utvecklingen ska vi då sätta stopp?
              Ska vi tycka att det är bra att partnerskapslagen finns? Är det
              så att den borde avskaffas? Är det så att vi borde gå tillbaka
              och avskaffa sambolagstiftningen också? Eller ska vi gå ännu längre
              tillbaka? Det är Tuve Skånberg och inte jag själv som använder
              historien som stöd för den lagstiftning som han vill ska vara
              rådande i samhället i dag.
            </seg>
          </u>
          <note type="speaker" xml:id="i-2fcb8a8c88d4bf2a-0">
            Anf. 161 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-1">
            <seg xml:id="i-a8e43b5975c68f9b-0">
              Herr talman! Martin Andreasson gör sig till tolk för en syn att
              historien går framåt och att det som bestäms av en lagstiftande
              församling med nödvändighet är bättre än det som fanns dessförinnan.
              Inte sant? Det är ju tvärtom. Vissa saker är skapelsegivna. Och
              vare sig vi tycker om det eller inte är det, som så ofta har upprepats
              i den här debatten, bara en man och en kvinna som kan få barn.
              Det går inte i någon utveckling att få någon annan syn på detta.
              Det gör att själva naturen sätter stopp för den progressivitet
              och den utveckling som Martin Andreasson efterlyser. Jag menar
              att man går utöver vad som är givet av skapelsen och av utvecklingen
              när man begär en lagstiftning som legitimerar som äktenskap det
              som vi uppenbarligen inte har skapats för.
            </seg>
          </u>
          <note type="speaker" xml:id="i-9ce807cd09c00cd4-0">
            Anf. 162 ANNIKA QARLSSON (c) replik:
          </note>
          <u who="annika_qarlsson_6d41d7" next="cont" xml:id="i-35521461a8954eee-0"/>
          <note xml:id="i-2ec85495100065aa-0">
            Herr talman! Tuve Skånberg hade rätt i sin gissning att det blev
            lite repliker.
          </note>
          <u who="annika_qarlsson_6d41d7" prev="cont" xml:id="i-09abfc77033c0769-0">
            <seg xml:id="i-8a0552872b677ab5-0">
              Jag funderar på vad jag ska börja med. Tuve Skånberg sade att
              det finns vissa saker som är skapelsegivna. En mängd av de saker
              som han hänvisar till i sitt anförande handlar om historia. Och
              all historia är inte fakta. Den historia som vi läser och känner
              och som vi många gånger tar för fakta är någons tolkning av vad
              som har hänt.
            </seg>
            <seg xml:id="i-67f8cccac8ca5b4f-0">
              Tittar vi tillbaka på när olika saker har tolkats måste vi läsa
              in det i den tid då det har tolkats. Att omsätta det till dagens
              samhälle är sällan relevant, så någonstans måste man ta till sig
              och göra tolkningar utifrån hur situationen i dag ser ut. Där
              tror jag att vi har lite olika uppfattningar. Vi kommer nog inte
              att enas om någon ståndpunkt här i dag varken du eller jag.
            </seg>
            <seg xml:id="i-0a290aaa0049c10f-0">
              Martin Andreasson släppte lite grann det här med vad du jämförde
              äktenskap mellan homosexuella med. Men jag kan faktiskt inte släppa
              det, för jag tycker att det var otroligt allvarligt. Du jämför
              alltså äktenskap mellan två män eller mellan två kvinnor med äktenskap
              med djur, äktenskap med barn eller äktenskap med mor eller far.
              Uppfattade jag dig rätt i ditt anförande?
            </seg>
          </u>
          <note type="speaker" xml:id="i-6dfad40ca3ccb8d6-0">
            Anf. 163 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-2">
            <seg xml:id="i-0cb18b81149386a5-0">
              Herr talman! Jag tar först frågan om att all historia inte är
              fakta. Det jag påstår, och det jag påstod i anförandet, är att
              det inte i någon kultur, inte i något tidsskeende och inte i någon
              religion eller regim har funnits institutionaliserade äktenskap
              mellan män eller mellan kvinnor. Detta är ett faktum.
            </seg>
            <seg xml:id="i-a1278321bd0e2472-0">
              Om jag kan få belägg för motsatsen av Annika Qarlsson ska jag
              naturligtvis backa där. Det enda enstaka tillfälle som jag har
              funnit är det med kejsar Nero.
            </seg>
            <seg xml:id="i-7e8ee95ba695ff09-0">
              Den andra frågan var om jag likställer alla de här olika formerna
              av samlevnad. Det gör jag naturligtvis inte. Men jag säger att
              det inte är så att vi har en neutral äktenskapslagstiftning. Vi
              kommer inte heller genom dagens beslut eller genom vad en utredning
              kan tänkas komma fram till att få en neutral äktenskapslagstiftning,
              inte i de avseenden som jag räknade upp alltså antal, ålder, arter
              eller incest. Alla de sakerna kommer att finnas kvar. Det går
              inte att få en neutral äktenskapslagstiftning. I så fall har man
              helt tömt den på innehåll.
            </seg>
          </u>
          <note type="speaker" xml:id="i-99eb344da97ca875-0">
            Anf. 164 ANNIKA QARLSSON (c) replik:
          </note>
          <u who="annika_qarlsson_6d41d7" xml:id="i-cbd0120f021f2d6a-7">
            <seg xml:id="i-cf68c2a77eb71134-0">
              Herr talman! Nej, men min poäng i det här med historien handlar
              om vem det är som har makten, vem det är som formulerar historien.
              Vi kan ju jämföra talen, jämföra antalet homosexuella som har
              registrerat partnerskap med antalet äktenskap. Vi ser att det
              är fråga om en minoritet. Självklart har det varit så även under
              historiens gång. Tidigare har man aldrig fått en möjlighet eftersom
              man sällan levt i den typ av demokrati där de här tankegångarna
              har kunnat utvecklas.
            </seg>
            <seg xml:id="i-2abb65715ddc6582-0">
              Vi kan också se att inte heller kvinnors historia existerar.
              Den finns över huvud taget inte. Det är män som har formulerat.
              På samma sätt är det i de här frågorna det är exakt samma sak.
            </seg>
            <seg xml:id="i-d8d7f56734d83588-0">
              Neutral är inte ordet i lagutskottets betänkande, utan det handlar
              om könsneutral äktenskapslagstiftning. Självklart kommer lagstiftningen
              inte att vara neutral när det gäller djur, barn, mor eller far.
            </seg>
            <seg xml:id="i-416dbfb5c9345be3-0">
              Vad det handlar om och det som jag tycker att man någonstans
              missar från dem som är emot detta är följande: Det vi säger om
              vi är öppna för en könsneutral äktenskapslagstiftning är att myndiga
              vuxna människor har utan att skada någon annan genom fria val
              rätten att ingå äktenskap. Ingen annan kommer att tvinga Tuve
              Skånberg att ingå äktenskap med en annan man. Inte heller är det
              väl någon som kommer att tvinga mig att ingå äktenskap med en
              annan kvinna. Men för dem som gör det valet finns den möjligheten.
            </seg>
            <seg xml:id="i-d52c73a676404c2c-0">
              I ditt förslag begränsar du andras tillvaro. Det är detta som
              är den stora skillnaden. Du vill begränsa. Du vill tala om att
              du vet bäst. Jag vill öppna för möjligheten, för fria människors
              val utan att skada andra.
            </seg>
          </u>
          <note type="speaker" xml:id="i-4ea4ff74199b13ea-0">
            Anf. 165 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-3">
            <seg xml:id="i-33aa7af79b020a2f-0">
              Herr talman! Annika Qarlsson bevisade just att hon visst vill
              begränsa vuxna människors möjlighet att ingå olika former av samlevnad.
              Hon talade mot incest och mot månggifte.
            </seg>
          </u>
          <note type="speaker" xml:id="i-a4ef6badceb0ba02-0">
            (ANNIKA QARLSSON (c):
          </note>
          <u who="annika_qarlsson_6d41d7" xml:id="i-cbd0120f021f2d6a-8">
            <seg xml:id="i-214721282a5d8d65-0">
              Det är fråga om vuxna myndiga människor.)
            </seg>
            <seg xml:id="i-63c941f80412be6a-0">
              Det är självklart att också myndiga människor skulle kunna resa
              det berättigade kravet att få ingå månggifte. Men det försvarar
              inte Annika Qarlsson.
            </seg>
            <seg xml:id="i-deccfb2e528c9c1e-0">
              Nej, anledningen till att vi kristdemokrater inte kan acceptera
              det här är inte att vi vill diskriminera de homosexuella. Partnerskapslagen
              finns ju faktiskt med en lagstiftning som skyddar den som väljer
              att gå in i partnerskap. Vi vill hålla äktenskapet för man och
              kvinna, för barnens skull. Det är det som är själva poängen.
            </seg>
          </u>
          <note type="speaker" xml:id="i-d474dea68f12f71c-0">
            Anf. 166 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-7">
            <seg xml:id="i-06789fe3c3c7c514-0">
              Herr talman! Ibland känns det nästan bäst att inte begära replik
              för att slippa höra mer. Jag har ändå valt att begära replik.
            </seg>
            <seg xml:id="i-613a40bd5d376bbe-0">
              Jag måste fråga Tuve Skånberg vad riksdagsledamoten Tuve Skånbergs
              syfte är. Jag är inte intresserad av Tuve Skånberg som historiker
              eller som någonting annat, utan jag undrar över riksdagsledamoten
              Tuve Skånbergs syfte med att i det här avseendet i den här debatten
              och i den här frågan lyfta fram detta med att gifta sig med sig
              själv, att äktenskapslagen skulle vara artneutral när det gäller
              att gifta sig med någon av en annan art, att gifta sig med minderåriga,
              att gifta sig med någon i sin familj och att tillåta incest. Det
              verkar vara åsikter som står Tuve Skånberg väldigt nära eftersom
              Tuve Skånberg väljer att lyfta fram dem. Om det är på det viset
              är det, tycker jag, mycket anmärkningsvärt.
            </seg>
            <seg xml:id="i-90fa23f9740e5ced-0">
              Tuve Skånberg har stått här i talarstolen och talat om att han
              inte vill se några begränsningar och att vi andra som genom att
              säga att vi vill ha ett könsneutralt äktenskap begränsar. Jag
              tycker att det är mycket främmande och kan inte låta bli att se
              kopplingarna. Varenda gång, herr talman, vi lyfter fram frågan
              om homosexuellas rättigheter är det vissa personer som alltid
              och gång på gång lyfter fram frågan om att hela världens och hela
              samhällets värderingar kommer att lösas upp och att vi kommer
              att hamna i undergång. Tuve Skånberg, vad är alltså ditt syfte
              när du lyfter fram det här?
            </seg>
            <seg xml:id="i-d55c1acebb6a6821-0">
              I nästa replik återkommer jag till ditt citat ur vår myndighets,
              Homoombudsmannens, krav till regeringen.
            </seg>
          </u>
          <note type="speaker" xml:id="i-299311272630000d-0">
            Anf. 167 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-4">
            <seg xml:id="i-ead99cd511ac92ec-0">
              Herr talman! Syftet är ett enda: att bevisa att bevisbördan ligger
              hos er som vill förändra det som funnits i alla tider. Det har
              ingen hittills lyckats med. Det är ett politiskt tyckande, men
              bevisbördan har man inte på något sätt kunnat möta. Syftet är
              också att visa att det inte finns någon neutralitet.
            </seg>
            <seg xml:id="i-4f9013cb152608d9-0">
              Jag önskar ingen neutralitet, utan jag önskar att äktenskapet
              får förbli just vad det i dag är. Men när det gäller den process
              som det talades om med Martin Andreasson där man går från steg
              till steg pekade jag på att det finns krav på alla de saker som
              jag nämnt om.
            </seg>
            <seg xml:id="i-247ec6a02e2c8367-0">
              När Tasso Stafilidis tidigare talade om registrerade partner
              glömde han en liten sak. När det gäller det begreppet var det
              ju ni som för tio år sedan drev igenom lagen. Det var därför mycket
              oväntat och ovälkommet att man nu känner sig diskriminerad av
              just den benämning och den lagstiftning som man med ganska stor
              möda drev igenom för tio år sedan. Det har jag alltså mycket svårt
              att förstå.
            </seg>
          </u>
          <note type="speaker" xml:id="i-2ba86d42149a0ad4-0">
            Anf. 168 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-8">
            <seg xml:id="i-0a0584fc6e171c4b-0">
              Herr talman! Jag har förståelse för att Tuve Skånberg har mycket
              svårt att förstå att vi vill ha bort parnerskapslagen och i stället
              ha ett könsneutralt äktenskap. Tuve Skånberg har ju ända från
              början varit motståndare till införandet av en partnerskapslag.
            </seg>
            <seg xml:id="i-b10aa4fc1f4d1d91-0">
              Jag går tillbaka till det som Tuve Skånberg förklarar, att det
              är vi som driver frågan om könsneutralt äktenskap som har bevisbördan.
              Tidigare tog Tuve Skånberg även upp, och hänvisade till, att det
              är inte det som kommer utan att det ibland är det som varit som
              kan vara mycket bättre. Då förutsätter jag att Tuve Skånberg tycker
              att det var okej på den tiden då äktenskapet innebar att det var
              mannen i familjen som ansvarade för allt. Han fick slå sin kvinna,
              aga barnen och så vidare. Är det de värderingarna som Tuve Skånberg
              försöker lyfta in här?
            </seg>
            <seg xml:id="i-d7da5ca59b0fb06a-0">
              Sedan vill jag säga några ord om myndigheten Homoombudsmannens
              framlagda förslag till regeringen. Homoombudsmannen har där faktiskt,
              herr talman, fått i uppdrag från både regering och riksdag att
              till regeringen lägga fram förslag om hur man ska få bort diskriminering.
            </seg>
            <seg xml:id="i-1d4174ec317f9d7d-0">
              På s. 12 finns ett särskilt stycke om principen om icke-diskriminering.
              Där lyfter Homoombudsmannen upp att den här frågan är diskriminerande.
              Homoombudsmannen föreslår att man ska införa en könsneutral äktenskapslagstiftning,
              med den motiveringen att det inte finns några som helst sakliga
              argument och skäl för att bibehålla den nuvarande ordningen. Jag
              förstår inte på vilket sätt Tuve Skånberg rycker ut citat ur det
              förslag som ombudsmannen har lämnat till regeringen. Men en sak
              är säker: Ombudsmannen är helt övertygad om att det förekommer
              diskriminering, och det är hans uppgift att föreslå regering och
              riksdag att vi ska ta bort denna diskriminering.
            </seg>
          </u>
          <note type="speaker" xml:id="i-5d86317e5d7f4dc2-0">
            Anf. 169 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-5">
            <seg xml:id="i-6b88dad65c37e86c-0">
              Herr talman! Likväl är det så att jag citerade ordagrant. Han
              sade: Lagstiftaren är fri att definiera äktenskapet som den finner
              det lämpligt. Det är ordagrant från s. 15.
            </seg>
            <seg xml:id="i-729353ef91aff28d-0">
              Går inte Tasso Stafilidis aningen utanför vad en anständig debatt
              skulle innebära när han talar om att slå sin kvinna? Det jag sade
              var att vi kristdemokrater vill behålla nuvarande lagstiftning
              om att äktenskap ingås mellan en man och en kvinna. Att förhållandena
              runt äktenskapet har ändrats från tid till annan klädsel, ingående
              av äktenskapet, kontrakt, skilsmässor och så vidare är en helt
              annan sak. Men grundläggande för alla kulturer och alla tider,
              alla regimer och religioner är att det bara är en man och en kvinna
              som har kunnat ingå äktenskap. Så hoppas jag att det ska få förbli.
            </seg>
          </u>
          <note type="speaker" xml:id="i-4fd3b5662ea7aab8-0">
            Anf. 170 MARIANNE CARLSTRÖM (s) replik:
          </note>
          <u who="marianne_carlstrom_89ea35" xml:id="i-75ae856523b9b300-5">
            <seg xml:id="i-64b026932d0f2081-0">
              Herr talman! Även jag är lite tveksam till om man ska ta replik
              eller inte. Det känns lite svårt att veta vilken tråd man ska
              börja i och vem det egentligen är som står för det politiska tyckandet.
              Det är jag inte heller säker på.
            </seg>
            <seg xml:id="i-95f65918afef67b3-0">
              Varför pratar Tuve Skånberg om neutralt äktenskap? Det är ingen
              annan som har gjort det. Vad vi talar om i betänkandet är ett
              könsneutralt äktenskap, inget annat.
            </seg>
            <seg xml:id="i-a309e0b1202fa722-0">
              Beställningsverk jag har bara väntat på den frågan hela tiden.
              Jag tänkte att den kommer säkert, men jag kan inte förstå det
              riktigt. Vi har inte ens diskuterat den här frågan i vårt parti.
              Vi har bestämt oss för en utredning. Ändå är det redan klart vad
              det ska bli. Jag tycker att det är märkligt.
            </seg>
            <seg xml:id="i-1514317f393bd431-0">
              Så det här med Maj-Lis Lööw och steget. Själv anser jag att man
              aldrig ska uttala sig över vad som kommer i framtiden, för det
              vet vi ingenting om. Jag var inte med i debatten då, så det får
              stå för dem, men man ska akta sig för att prata om vad som händer
              i framtiden.
            </seg>
            <seg xml:id="i-8a9d9233f730346d-0">
              Jag har en fråga till Tuve Skånberg. Om det nu skulle bli en
              könsneutral äktenskapslagstiftning, vad är det man i så fall tar
              ifrån heterosexuella? Vad är det som förändras för heterosexuella
              om det skulle bli okej för homosexuella att gifta sig? Vad är
              det som är så stort med frågan? Det skulle jag gärna vilja veta.
            </seg>
          </u>
          <note type="speaker" xml:id="i-5b55b93ba0a8a955-0">
            Anf. 171 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-6">
            <seg xml:id="i-21dac33852b78d40-0">
              Herr talman! Förvisso är det så att vi i dag bara talar om det
              könsneutrala. Det jag drog in var doktrinen om att samlevnad ska
              man förhålla sig neutral till. Var och en som är vuxen ska få
              välja som man vill så länge man inte skadar någon annan. Det håller
              inte.
            </seg>
            <seg xml:id="i-ed35d18a37776f02-0">
              Det andra är att Socialdemokraterna inte har diskuterat frågan.
              Nej, något kongressbeslut har ni inte om det, men en tendens,
              en utveckling är inte svår att skönja. Jag ska väldigt gärna bli
              förvånad och upptäcka att Socialdemokraterna väljer en annan inställning.
              Det välkomnar jag i så fall. Men jag befarar, det ligger i farans
              riktning, att vi kommer att fortsätta med den här utvecklingen
              i riktning mot ett homoäktenskap.
            </seg>
            <seg xml:id="i-ded983dd550b5454-0">
              Marianne Carlström var inte med och talade då, men vi som var
              med för tio år sedan var med om det beslutet. Maj-Lis Lööw var
              talesman för Socialdemokraterna. Man kan i efterhand kritisera
              henne för vad hon sade, men hon sade det faktiskt, och det var
              fel.
            </seg>
            <seg xml:id="i-3ffe97fe9fc70268-0">
              Den sista frågan: Vad tar vi ifrån de heterosexuella om vi skulle
              acceptera ett homoäktenskap? Man tar framför allt ifrån barnen
              någonting som är alldeles oerhört viktigt. Man tar ifrån barnen
              deras självklara rätt att få leva, känna och ha kontakt med både
              mamma och pappa. Det finns inbyggt i homoäktenskapet bland annat
              att faderskapspresumptionen inte gäller. Det finns nämligen ingen
              far i ett lesbiskt förhållande, utan man kommer att ange att ett
              barn har två mödrar, vilket omöjliggör en relation till fadern.
            </seg>
            <seg xml:id="i-df5c869681997009-0">
              Det man vidare tar ifrån är själva det unika med äktenskapet.
              Vi menar att äktenskapet uttunnas av den lagstiftning som föreslås
              i flera motioner. Det kommer att bli fler saker som kommer att
              föreslås för att uttunna det ännu mer. Det är inte steget. Det
              här är ett av många steg.
            </seg>
          </u>
          <note type="speaker" xml:id="i-511aad97155fe5aa-0">
            Anf. 172 MARIANNE CARLSTRÖM (s) replik:
          </note>
          <u who="marianne_carlstrom_89ea35" xml:id="i-75ae856523b9b300-6">
            <seg xml:id="i-1e4c522c38bd2ee2-0">
              Herr talman! Kan jag tolka det som så att om det blir en könsneutral
              äktenskapslagstiftning i framtiden, om ett eller två år, då är
              det ett beställningsverk men om det inte blir en könsneutral äktenskapslagstiftning
              är det inget beställningsverk? Så måste jag tolka det, om jag
              förstod Tuve Skånberg rätt.
            </seg>
            <seg xml:id="i-7cab39c5b1cc616e-0">
              Sedan har jag lite svårt för det här med barn och att man ska
              lära känna sina föräldrar. Vi har ju varit överens i huvuddebatten
              om att vi alla slår vakt om barnen och att det är viktigt med
              föräldrar. Men föräldrarna finns inte alltid. Vi har alla dessa
              barn som lever i splittrade familjer och så vidare. Undersökningar
              visar att man kan må väldigt bra ändå om man har bra vuxenkontakter.
            </seg>
            <seg xml:id="i-2778e0f0f563d7b9-0">
              För många år sedan stiftade vi en lag om insemination. Man har
              rätt att eftersöka sina föräldrar; det finns antecknat. Det finns
              även i heterosexuella förhållanden. Det är massor av barn som
              lever utan sina föräldrar och som inte känner till dem men som
              ändå mår bra. Bryr sig inte Tuve Skånberg om de barnen alls? Är
              de inte viktiga?
            </seg>
          </u>
          <note type="speaker" xml:id="i-e2716c9e9af55be1-0">
            Anf. 173 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-7">
            <seg xml:id="i-5c682ee0f7ee43e6-0">
              Herr talman! Det är just de barnen som jag bryr mig om, de barn
              som från tidiga barnaår inte har vetat vem som är deras far. Det
              är sant att de med svensk lagstiftning i vuxen ålder skulle kunna
              efterforska det. Men då har hela deras barndom och ungdom gått.
            </seg>
            <seg xml:id="i-854bee83d871770e-0">
              I frågan om vilka som mår bra sade Marianne Carlström: Det spelar
              ingen roll hur familjen ser ut. Jag tror att jag antecknade ordagrant
              vad Marianne Carlström sade, och så åberopade hon en artikel i
              Svenska Dagbladet. Men detta är en mycket löslig grund. Det är
              faktiskt fritt tyckande. Hon erkände också att det saknade vetenskaplig
              grund. Det är i stället så att en mängd undersökningar visar motsatsen,
              att barn behöver både en mor och en far och att det är bäst när
              det är så. När de berövas en mor eller en far går de miste om
              någonting som är väsentligt.
            </seg>
            <seg xml:id="i-9b603e0fbfb87d52-0">
              Jag tror att Marianne Carlström hade mer önsketänkande än välgrundat
              antagande.
            </seg>
          </u>
          <note type="speaker" xml:id="i-466038030c95ecfc-0">
            Anf. 174 BÖRJE VESTLUND (s) replik:
          </note>
          <u who="borje_vestlund_fc77bc" xml:id="i-fbdc88a52aeb0d63-0">
            <seg xml:id="i-41443b202570d185-0">
              Herr talman! Som så många andra som gått upp i replik hade jag
              tänkt säga: Egentligen borde man inte ha gått upp och tagit replik,
              för hela situationen är mest pinsam när den kristna högern får
              orera som den vill från riksdagens talarstol.
            </seg>
            <seg xml:id="i-5303934791b48047-0">
              Nästan alla argument är uttömda i denna situation, men jag skulle
              vilja säga en sak i sammanhanget. Det är ingen som har talat om
              en neutral äktenskapslagstiftning. Äktenskapet i sig och samlevnad
              mellan två personer kan aldrig bli någonting neutralt. Det är
              därför vi sitter här och fattar beslut. Vi tycker att det finns
              vissa normer som ska finnas i det. Det vi från båda håll har talat
              om är ett könsneutralt äktenskap, både de som vill införa ett
              könsneutralt äktenskap på direkten och de som vill avvakta en
              utredning.
            </seg>
            <seg xml:id="i-c8730571e079f204-0">
              I sådana här debatter, varje gång som man tar upp det som man
              kan kalla för moralfrågor eller etikfrågor och så fort man kommer
              till området homosexuella måste Kristdemokraterna i allmänhet
              och Tuve Skånberg i synnerhet alltid komma till den slutsatsen
              att homosexuellas rätt till samlevnad eller rätt att finnas i
              vårt samhälle är någonting som är fel och som Kristdemokraterna
              vänder sig emot.
            </seg>
            <seg xml:id="i-d2dcddf3c8e4a85d-0">
              Jag följde debatten om partnerskap från läktaren. Jag hörde Tuve
              Skånberg då, och det var för tio år sedan. Argumenten är exakt
              desamma nu, att homosexuell samlevnad är mindre viktig än heterosexuell
              samlevnad. Där har Tuve Skånberg inte ändrat sig, och därmed har
              historien inte ändrat sig ett dugg.
            </seg>
          </u>
          <note type="speaker" xml:id="i-5b7085a62faf72c6-0">
            Anf. 175 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-8">
            <seg xml:id="i-f060fc1aee851cdd-0">
              Herr talman! Det sista först: Börje Vestlund har faktiskt fel.
              Kristdemokraterna har visst arbetat för att homosexuella ska ha
              samma skydd till exempel när det gäller hetslagstiftningen eller
              på arbetsmarknaden. Det är inte sant att vi inte skulle stå upp
              för alla människors lika värde.
            </seg>
            <seg xml:id="i-922e2eda9edf5a71-0">
              Men för barnens skull kan vi inte låta det utsträcka sig till
              att den rätt som Börje Vestlund eller vilken vuxen som helst anser
              sig ha ska gå ut över barnen. Vi, många med oss och barnexpertis
              anser att det inte skulle vara till barnens bästa.
            </seg>
            <seg xml:id="i-bc6c5c5f84f40359-0">
              Det luktar väldigt mycket av detta med svaga argument, höj rösten
              när Börje Vestlund tar till epitetet kristen höger. Såvitt jag
              vet har en kristdemokrat aldrig någonsin kallat sig för det. Jag
              vet inte om det finns någon gruppering i Sverige över huvud taget
              som kallar sig för detta. När Annika Qarlsson använder samma epitet
              blir jag obehagligt berörd.
            </seg>
            <seg xml:id="i-02449bf60be25982-0">
              Vi kristdemokrater står inte för någonting som kan kallas för
              kristen höger.
            </seg>
          </u>
          <note type="speaker" xml:id="i-c8cd122299714127-0">
            Anf. 176 BÖRJE VESTLUND (s) replik:
          </note>
          <u who="borje_vestlund_fc77bc" xml:id="i-fbdc88a52aeb0d63-1">
            <seg xml:id="i-1cdca762cd93bc81-0">
              Herr talman! Jag använde det uttrycket därför att ni har samma
              argument som den kristna högern i både USA och Europa brukar anföra
              i den här typen av debatter. Därför anser jag att det rätt att
              använda det. Vi har fått det förmedlat till oss på olika sätt,
              inte minst via e-post.
            </seg>
            <seg xml:id="i-b6327dd85d25629b-0">
              Återigen till detta med barnen: Alla partier i den här kammaren
              har sagt att vi ska slå vakt om barnen. Men jag har lite svårt
              att förstå argumentationen att äktenskapet är förutsättningen
              för att man ska kunna ge barnen en trygg uppväxt. För att ta mig
              själv som exempel kan jag berätta att min manliga förebild i livet
              är min fosterfar som var en fantastisk man på många sätt. Men
              jag växte inte upp i ett kärnäktenskap, och det har jag förhoppningsvis
              mått bra av.
            </seg>
            <seg xml:id="i-6767c08b323269cf-0">
              Hela tiden är det äktenskapet som är normen. Allt annat är lite
              mindre värt eller också ska det inte accepteras alls. Det är detta
              som inte går ihop. Det blir fel när man alltid kommer till slutsatsen
              att homosexuell samlevnad är mindre värd än en samlevnad mellan
              två personer av olika kön.
            </seg>
            <seg xml:id="i-0bc36fccc13726fb-0">
              Slutligen vill jag kommentera den motion som Tuve Skånberg har
              skrivit om detta med artneutral äktenskapslagstiftning. Jag tror
              inte att det är någon som på fullt allvar tänker gifta sig vare
              sig med ett får eller en myra. Det kan möjligen finnas i Tuve
              Skånbergs fantasi. Jag har inte hört det att man anfört det i
              någon form av debatt, i alla fall inte i någon av de debatter
              som jag har deltagit i.
            </seg>
          </u>
          <note type="speaker" xml:id="i-f9ebe2206bd91641-0">
            Anf. 177 TUVE SKÅNBERG (kd) replik:
          </note>
          <u who="tuve_skanberg_44348e" xml:id="i-f6af9306129166e5-9">
            <seg xml:id="i-dd64f889c6daf6ae-0">
              Herr talman! Jag kan ju inte veta vilka debatter Börje Vestlund
              har deltagit i.
            </seg>
            <seg xml:id="i-2ad9943ed91099c1-0">
              Beträffande kristna högern och USA vill jag säga följande. Även
              om det finns en majoritet här i kammaren i Sverige och tydligen
              också i Holland och Belgien är åsikten att män ska kunna gifta
              sig med män och kvinnor med kvinnor något fullständigt unikt.
              Det har aldrig förekommit under några tider.
            </seg>
            <seg xml:id="i-ed9d75b85a173675-0">
              Att säga att alla dessa miljarder som inte håller med Börje Vestlund
              tillhör den kristna högern är möjligen att ge den kristna högern
              i USA väl mycket credit . Så inflytelserik är man inte.
            </seg>
            <seg xml:id="i-5ef2365040d488cf-0">
              Det här är mittfåran. Det som Börje Vestlund har gjort sig till
              tolk för är en liten marginell företeelse i historien. Jag hoppas
              att det inte kommer att leda till att vi ändrar äktenskapslagstiftningen.
            </seg>
            <seg xml:id="i-86ce61f73fd76d7c-0">
              När det handlar om vad äktenskapet har för fördelar för barnen
              är det enkla svaret att det är stabilt. Enligt all statistik skiljer
              sig de som har ingått äktenskap mindre än sambor eller vilken
              annan samlevnadsform man nu skulle kunna tänka sig.
            </seg>
            <seg xml:id="i-399477d4306232fc-0">
              Det är för barnens skull och det får bli det sista i det här
              replikskiftet som vi står upp, inte för att fördöma homosexuella.
              Det är inte för att se ned på deras fria val. Vi har inga åsikter
              i den vägen. Det är för att ge framtida generationer möjlighet
              till det som vi tror är bästa uppväxten med en mamma och en pappa.
              Ingenting av det som Börje Vestlund har sagt övertygar mig om
              motsatsen.
            </seg>
          </u>
          <note xml:id="i-554ebd4fd93a5ce9-1">
            Överläggningen var härmed avslutad.
          </note>
          <note xml:id="i-2f1cede3ef4fdcf0-0">
            10 § Insolvensrättsliga frågor, m.m.
          </note>
          <note type="speaker" xml:id="i-72c4695bd2d25bc1-0">
            Anf. 178 ANNELI SÄRNBLAD STOORS (s):
          </note>
          <u who="anneli_sarnblad_323d22" next="cont" xml:id="i-96843edc913020da-0"/>
          <note xml:id="i-55d225722d07e7fb-0">
            Herr talman! Då går vi över betänkande nr 23 om insolvensrättsliga
            frågor. I betänkandet behandlar utskottet sju motionsyrkanden
            från den allmänna motionstiden på insolvensrättens område. Motionsyrkandena
            gäller frågor om skuldsanering, preskriptionstid, dröjsmålsränta,
            förmånsrätt, lönegaranti och herrelösa fastigheter. Därutöver
            behandlas två motionsyrkanden om skydd av skeppsvrak.
          </note>
          <note xml:id="i-e19db6d37cdccd3a-0">
            Utskottet föreslår att riksdagen avslår samtliga motionsyrkanden
            i huvudsak med hänvisning till tidigare ställningstaganden från
            riksdagens sida och pågående arbete.
          </note>
          <note xml:id="i-085d7d484bc60c09-0">
            Herr talman! I betänkandet återfinns reservationer mot utskottets
            förslag till beslut att avslå motionsyrkanden om en utredning
            om definitiv preskription och ändrad beräkning av dröjsmålsränta
            samt lagändring för skydd av skeppsvrak.
          </note>
          <u who="anneli_sarnblad_323d22" prev="cont" xml:id="i-2a33d7a5c369ff8e-0">
            <seg xml:id="i-3354d5817a025bd1-0">
              Utskottets förslag i dessa delar och reservationerna kommer nu
              att debatteras, varför jag inte kommenterar dem närmare.
            </seg>
            <seg xml:id="i-20615e1d5e89421f-0">
              Herr talman! Det jag ska kommentera lite grann är de delar där
              utskottet är enigt.
            </seg>
            <seg xml:id="i-cd40725ad696ad42-0">
              Utskottet föreslår att riksdagen bör avslå ett motionsyrkande
              om utökade möjligheter för näringsidkare att få skuldsanering
              för skulder som uppkommit i näringsverksamheten utan att den ska
              behöva avvecklas.
            </seg>
            <seg xml:id="i-b5f0c0e2d7e0e419-0">
              Utskottet hänvisar till riksdagens tidigare ställningstagande
              och vill inte se en sammanblandning av skuldsaneringen å ena sidan
              och konkurslagstiftningen å andra sidan. Fysiska personer kan
              ansöka om skuldsanering. Näringsidkare kan ansöka om konkurs eller
              företagsrekonstruktion. Detta bör inte blandas ihop.
            </seg>
            <seg xml:id="i-dcd2512f528e0e8f-0">
              Herr talman! Utskottet föreslår också i enighet att riksdagen
              bör avstyrka en motion om åtgärder för att förebygga eventuella
              brister i kreditförsörjningen på landsbygden, i och med riksdagens
              beslut om nya förmånsrättsliga regler. Utskottet har inte någon
              annan uppfattning än motionären när det gäller vikten av att noga
              följa och utvärdera ändringarna i de förmånsrättsliga reglerna.
              Utskottet understryker vikten av att den utvärdering som regeringen
              har aviserat i propositionen kommer till stånd omgående. I det
              sammanhanget anför utskottet att det är särskilt angeläget att
              effekterna för små och medelstora företag kontinuerligt blir föremål
              för särskild uppmärksamhet och att även effekterna i olika delar
              av landet, särskilt i glesbygdsområden, analyseras.
            </seg>
            <seg xml:id="i-00e4366e30608318-0">
              Herr talman! Utskottet framhåller det angelägna i att regeringen
              förbereder ytterligare åtgärder för att underlätta mindre företags
              kapitalförsörjning, om konsekvensanalyserna skulle visa att förändringen
              av företagshypotek haft negativa effekter i detta avseende.
            </seg>
            <seg xml:id="i-8141f1e3340c245b-0">
              Mot bakgrund av detta är det enligt ett enigt utskotts mening
              inte nu påkallat med något tillkännagivande från riksdagens sida.
              Utskottet förutsätter liksom tidigare att frågorna följs upp och
              utvärderas snarast möjligt.
            </seg>
            <seg xml:id="i-5847f136af832ec7-0">
              Till sist föreslår utskottet också i enighet att riksdagen bör
              avslå en motion om lagändringar för att komma till rätta med så
              kallade herrelösa fastigheter.
            </seg>
            <seg xml:id="i-140ac9d0c471fa47-0">
              Med detta, herr talman, tackar jag för ordet.
            </seg>
          </u>
          <note type="speaker" xml:id="i-cdbdfa20a16cd5e6-0">
            Anf. 179 BERTIL KJELLBERG (m):
          </note>
          <u who="bertil_kjellberg_40bafe" xml:id="i-5d805e1ff8b5f4a2-1">
            <seg xml:id="i-4e45dafea0758e2f-0">
              Herr talman! Inledningsvis tänker jag ta tillfället i akt att
              beröra frågan om den nya förmånsrätten, även om vi inte har någon
              reservation. Men Kenth Högström har aktualiserat frågan i en motion.
            </seg>
            <seg xml:id="i-e82ed264739b537a-0">
              De farhågor som han beskriver i motionen när det gäller kapitalförsörjning
              för små och medelstora företag belyste vi redan när vi behandlade
              frågan om den nya förmånsrättslagen. Tyvärr kan jag påstå att
              farhågorna i hög grad har besannats. När jag är ute och rör mig
              bland företagare och kreditgivare i de norra delarna av Sverige
              får jag beskrivet hur mycket svårare det blivit att få kredit
              när man inte har tillräckliga säkerheter. Jag tror inte att vi
              har sett de fulla effekterna av detta. Det pågår ju under året
              en omstöpning av de gamla företagshypoteken till företagsinteckningar,
              och jag tror att vi kommer att se en konkursvåg framåt höstkanten.
            </seg>
            <seg xml:id="i-778a002829642c63-0">
              Från PRV har jag fått reda på att ansökningarna om företagsinteckningar
              har minskat med ca 25 %. Det indikerar en tydlig förändring när
              det gäller att använda företagsinteckningar som säkerhet vid kreditgivning.
              Men eftersom det har gått bara fyra månader sedan vi fick den
              nya lagstiftningen, inser jag att det inte är möjligt att nu kräva
              en utvärdering av reformen. Jag utgår från att en sådan utvärdering
              kommer till stånd så snart det blir praktiskt möjligt att se effekterna
              av förändringarna. Men det som jag har sett hittills förskräcker.
              Vi efterlyser nu att regeringen omgående, på bred front angriper
              problemet med kapitalförsörjning för små och medelstora företag.
            </seg>
            <seg xml:id="i-0901ff42f2ebc4d3-0">
              Inom ramen för lagutskottets beredningsområde kan vi efterlysa
              den insolvensutredning som skulle bli steg nummer två i reformeringen
              av insolvensrätten, som regeringen påbörjade med den nya förmånsrättslagen.
              Det är ytterst viktigt att regeringen omgående tillsätter den
              efterfrågade utredningen så att vi får en helhetslösning på det
              här området.
            </seg>
            <seg xml:id="i-1f1fa93096aaf7c3-0">
              Herr talman! Vi ställer oss bakom den motion som kräver en utredning
              om definitiv preskription. Men eftersom jag vet att Jan Ertsborn
              närmare kommer att utveckla grunderna till motionen, avstår jag
              från att utveckla vårt ställningstagande vidare.
            </seg>
          </u>
          <note xml:id="i-94f5fd5cbb31c035-0">
            Slutligen, herr talman, yrkar jag bifall till den gemensamma
            reservationen nr 1 under punkt 2.
          </note>
          <note type="speaker" xml:id="i-5f1e11b859a02ff4-0">
            Anf. 180 JAN ERTSBORN (fp):
          </note>
          <u who="jan_ertsborn_fe5963" xml:id="i-fb252a3a07decbd0-1">
            <seg xml:id="i-938e25e600f99dc3-0">
              Herr talman! Hos våra kronofogdemyndigheter finns det tyvärr
              alldeles för många personer registrerade för skulder. Den senaste
              uppgiften som jag har fått fram är att det är över 450 000 personer
              som är registrerade. Av dem är det en hel del som har mycket stora
              problem. Vi talar om överskuldsättning, och vi talar om evighetsgäldenärer.
              Båda begreppen visar klart att det är stora problem, som de flesta
              av oss känner mycket väl till.
            </seg>
            <seg xml:id="i-d8246278b4ce86e8-0">
              Det är olika slags skulder. Jag ska räkna upp några av de mer
              frekventa: skatter, TV-avgifter, underhållsbidrag, underhållsstöd,
              böter, lån i banker och finansbolag, studiemedel, felparkeringar,
              rättshjälpskostnader, rättegångskostnader och läkemedel, som har
              kommit till under senare tid, och så vidare.
            </seg>
            <seg xml:id="i-13042fd67675c636-0">
              Vi känner väl till problemet, och vi fick i juni månad förra
              året en mycket bra rapport från Konsumentverket som heter just
              Överskuldsättning . Den är en bra kartläggning, och där finns
              många bra förslag att arbeta vidare med. Till detta kommer att
              Skuldsaneringsutredningen under denna sommar kommer med ett betänkande
              som förhoppningsvis innebär en hel del förenklingar och möjligheter
              att använda skuldsaneringen i fortsättningen.
            </seg>
            <seg xml:id="i-d892339ef5c58633-0">
              Vad vi vill med reservationen är att ta fram frågorna kring preskription
              och få en större översyn av reglerna kring preskription.
            </seg>
            <seg xml:id="i-17dfeaa3c9b52354-0">
              I dag har vi beträffande skatter, underhållsbidrag och böter
              en definitiv preskriptionstid på fem år. Efter fem år går det
              alltså inte att verkställa något indrivningsarbete, utan skulderna
              faller bort.
            </seg>
            <seg xml:id="i-a5972ed9ac48955a-0">
              I andra fall är preskriptionsreglerna för konsumentfordringar
              tre år och för övriga fordringar tio år. Men skillnaden mellan
              dessa fordringar eller skulder och skatter och underhållsbidrag
              är att det inte är någon definitiv preskription, utan man kan
              avbryta preskriptionen genom att fordringsägaren ställer nya krav
              på betalning. På så vis kan man avbryta preskriptionen inom varje
              treårsperiod eller tioårsperiod och hålla fordringarna levande
              i princip så länge som gäldenären är i livet. Det här är i dagens
              läge inte några som helst bekymmer med den datateknik som finns.
            </seg>
            <seg xml:id="i-e44d51f5b334497f-0">
              Jag fick nyligen två brev från inkassobyråer i min hand. Det
              ena är från en inkassobyrå som avslutat ett uppdrag och som meddelade
              sin uppdragsgivare detta. Den orsak man angav till att man avslutat
              uppdraget var att gäldenären var avliden. Det var alltså inget
              mer man kunde göra då, självfallet.
            </seg>
            <seg xml:id="i-62eb3d0792af5fa0-0">
              Det andra brevet handlar om en kapitalskuld på 12 000 kr, där
              räntan i dag är uppe i 20 000 kr. Jag vill faktiskt ta tiden i
              anspråk till att läsa upp det som inkassobyrån skriver till konsumenten,
              för det här är en konsumentfordran. Jag citerar: Vi har fått i
              uppdrag att inkassera rubricerade fordran. Därför kan vi nu ge
              Er möjlighet att få avbetala Er skuld utan att någon ytterligare
              ränta tillkommer. Det enda du behöver göra är att inbetala önskat
              månadsbelopp till oss dock minst 300:- eller 5 % av fordran, eller
              kontakta din handläggare och föreslå hur du önskar betala. Skulden
              kommer således aldrig att avskrivas om inte en överenskommelse
              träffas med oss som reglerar Er skuld.
            </seg>
            <seg xml:id="i-6c5a2a67555e85f5-0">
              Detta är ett tydligt bevis på att det här är fråga om livsvariga
              skulder. Vi menar att detta inte är ett rimligt förhållande. Dessa
              personer, som ofta lever under ganska små ekonomiska omständigheter,
              måste någon gång få bli fria från sina skulder. Vi tror att ett
              lämpligt sätt är att lagstifta om att även dessa vanliga civilrättsliga
              konsumentfordringar får ett definitivt slut genom att man inför
              en definitiv preskriptionstid.
            </seg>
            <seg xml:id="i-8184577bffba8185-0">
              Det är möjligt att ett alternativ är att göra som i Finland,
              där man nyligen har infört en tidsgräns efter vilkens utlöpande
              kronofogdemyndigheterna inte medverkar med något ytterligare indrivningsarbete.
              Det är i praktiken ett slags preskription, trots att fordringen
              formellt sett lever vidare.
            </seg>
            <seg xml:id="i-71c50e48b7cf15bf-0">
              Vi är medvetna om att en ändring av preskriptionsreglerna påverkar
              kreditlivet. Det kan påverka på många punkter i samhället, och
              en sådan måste därför göras först efter en mycket noggrann utredning.
              Jag tror också att man måste ta i betraktande många olika preskriptionsregler
              i lagstiftningen som jag här över huvud taget inte har berört.
            </seg>
            <seg xml:id="i-657e191587a52e14-0">
              Vi vill nu att man gör en utredning om möjligheterna att införa
              en definitiv preskription så att de människor som i dag lever
              som evighetsgäldenärer hos kronofogdemyndigheterna ska få en chans
              att komma bort från sina skulder.
            </seg>
          </u>
          <note xml:id="i-5148d5979dbd16bd-0">
            Herr talman! Jag yrkar bifall till reservation nr 1.
          </note>
          <note type="speaker" xml:id="i-2153184025a698dc-0">
            Anf. 181 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-5268ab28bced27cf-0">
            <seg xml:id="i-d741324ccf5c547e-0">
              Herr talman! I långa stycken delar Kristdemokraterna majoritetens
              syn i det här lilla betänkandet om insolvensrättsliga frågor.
              Vi står dock tillsammans med Moderaterna och Folkpartiet bakom
              en av de tre reservationerna. Den handlar om preskription. Föregående
              talare har redan nämnt en hel del som jag kan instämma i. Jag
              ska därför göra mitt anförande extra kort.
            </seg>
            <seg xml:id="i-bec6f2e58f58ce23-0">
              En fordran preskriberas, som vi har hört, tio år efter dess tillkomst,
              om inte preskriptionen avbryts dessförinnan. För fordran gentemot
              en konsument är preskriptionstiden i regel tre år. Preskriptionen
              kan avbrytas av fordringsägaren, vilket får till följd att preskriptionstiden
              förlängs med ytterligare tio respektive tre år. Eftersom avbrytanden
              kan ske om och om igen kan resultatet bli att det i praktiken
              aldrig inträder någon preskription.
            </seg>
            <seg xml:id="i-565bbf9b4c31920c-0">
              Dylika förhållanden, herr talman, stämmer dåligt överens med
              det faktum att utsatta personer i vissa fall ska kunna få hjälp
              med skuldsanering för att ur ekonomisk synvinkel kunna börja ett
              nytt liv. Därför bör, som vi förespråkar i vår reservation, definitiva
              preskriptionstider införas i lagstiftningen efter det att regeringen
              noggrant utrett frågan. Ett system med definitiva preskriptionstider
              skulle avsevärt förbättra dagens skuldsaneringsmöjligheter.
            </seg>
            <seg xml:id="i-af0ae7f3021fddbf-0">
              Föga överraskande avstyrker utskottets majoritet Moderaternas,
              Folkpartiets och Kristdemokraternas yrkande om införande av regler
              om definitiv preskription. Man gör det mot bakgrund av att regeringen
              bereder en promemoria från Konsumentverket som handlar om omfattning,
              orsaker och förslag till åtgärder när det gäller överskuldsättning.
              Det förekommer dock inga uppgifter om vad beredningsarbetet ska
              utmynna i. Inte heller lär någon uttalad ambition gällande tidsaspekten
              ha redovisats från Regeringskansliet.
            </seg>
            <seg xml:id="i-dffabbccaea91f49-0">
              Besked lär väl komma vad det lider. Förhoppningsvis blir det
              ingen repris på den remarkabelt långa handläggningstid som översynen
              av fastighetsmäklarlagen har fastnat i och som utskottet debatterade
              för en dryg månad sedan.
            </seg>
          </u>
          <note xml:id="i-56ec8d9c2e660ace-0">
            Herr talman! Avslutningsvis yrkar jag bifall till reservation
            nr 1.
          </note>
          <note type="speaker" xml:id="i-4219df2b4a178d5b-0">
            Anf. 182 TASSO STAFILIDIS (v):
          </note>
          <u who="tasso_stafilidis_d5b859" next="cont" xml:id="i-5ac5a6ce221b37ca-0">
            <seg xml:id="i-84a5dca095f1ea5c-0">
              Herr talman! Först vill jag bara konstatera att frågan om förmånsrättslagen
              och de nya regler som riksdagen beslutat om kommer att bli föremål
              för både uppföljning och utvärdering, och det är någonting som
              utskottet är väldigt enigt om. Jag vill därför bara påpeka att
              detta är en angelägen fråga och att hela utskottet har enats om
              hur viktigt uppföljnings- och utvärderingsarbetet är. Det råder
              alltså ingen tvekan om detta.
            </seg>
            <seg xml:id="i-a012b5f34968d118-0">
              Herr talman! Också i frågan om preskription står jag bakom utskottets
              betänkande vad gäller det arbete som pågår. Annars tycker jag
              att det självklart finns en poäng i det som reservanterna här
              lyfter fram om en fast preskriptionstid. Vi vill ändå vänta på
              det resultat som kommer ut av det beredningsarbete som pågår.
            </seg>
          </u>
          <note xml:id="i-a1a43d4fa830e110-0">
            Herr talman! Vänsterpartiet har avgivit två reservationer vid
            det här betänkandet. Den ena är reservation nr 2 om dröjsmålsränta
            och den andra är reservation nr 3, som handlar om skeppsvrak.
          </note>
          <u who="tasso_stafilidis_d5b859" prev="cont" xml:id="i-016592d6225c7d73-0">
            <seg xml:id="i-ebf367adfb69e650-0">
              För en normalkonsument har avdragseffekten förändrats från ca
              70 % till 30 %, och det betyder att dröjsmålsräntan som påtryckningsmedel
              har fått en helt annan tyngd. Detsamma gäller för juridiska personer,
              som tidigare beskattades till runt 50 % och i dag beskattas till
              28 %. Det är i princip endast enskilda näringsidkare och i vissa
              fall handelsbolag som har en skattesituation som i det här avseendet
              är någorlunda oförändrad. Den dröjsmålsränta som gäller i dag
              medför att det är klart lönsamt för kreditgivare, frivilligt eller
              ofrivilligt, att en skuld löper med dröjsmålsränta.
            </seg>
            <seg xml:id="i-4fd38aa113f561e3-0">
              Herr talman! Det handlar här om att det är orättvist framför
              allt för dem som har mindre i plånboken. Av den anledningen vill
              vi från Vänsterpartiet att regeringen ska lägga fram förslag till
              riksdagen om ändring av den här dröjsmålsräntan. Enligt vår uppfattning
              framstår det som uppenbart att dröjsmålsräntan i dag är för hög.
              Med anledning av detta yrkar jag bifall till reservation nr 2.
            </seg>
            <seg xml:id="i-2c501032230cf6d3-0">
              Avslutningsvis vill jag bara, för att vara kortfattad i den här
              debatten, tala om att den reservation som gäller frågan om skeppsvrak
              går ut på att det i andra länder finns lagstiftning som vi inte
              har här i Sverige och som innebär att man där betraktar alla övergivna
              eller ägarlösa vrak som tillhörande staten. Det är en åtgärd bland
              annat för att förhindra plundring av dem. Ett införande av en
              sådan lagstiftning i Sverige skulle ge möjlighet att från Riksantikvarieämbetets
              sida argumentera för vrakens kulturhistoriska värde, trots att
              de har förlist för mindre än 100 år sedan.
            </seg>
            <seg xml:id="i-ee9cd761d8c20aa0-0">
              Herr talman! Reservationen går ut på att stödja en motion från
              Miljöpartiet. Jag står självklart bakom reservationen men yrkar
              inte bifall till den. I övrigt står jag bakom förslagen i betänkandet.
            </seg>
          </u>
          <note type="speaker" xml:id="i-1b1a39a8c40d3af6-0">
            Anf. 183 NICLAS LINDBERG (s):
          </note>
          <u who="unknown" xml:id="i-3681faef1ba6d747-0">
            <seg xml:id="i-7f44bea5adac1bab-0">
              Herr talman! Tack för ordet! Det känns alltid lika uppmuntrande
              och inspirerande att få ta till orda här från talarstolen, både
              med tanke på allt det kloka som redan är sagt och kanske ännu
              mer med någon bäring på det småtokiga som kanske också har sagts.
              Jag tackar alltså mina värderade kolleger för den inspirationsdosen.
            </seg>
            <seg xml:id="i-77610c311bb371ba-0">
              Jag ska nu orda något om det som utskottet inte är helt enigt
              om och säga något om varför majoriteten i utskottet har gjort
              det ställningstagande som har skett.
            </seg>
            <seg xml:id="i-252fcd292c7a9607-0">
              Jan Ertsborn har själv talat om sin motion, där han föreslår
              att man som ett alternativ till skuldsaneringslagen ska införa
              ett system med så kallad definitiv preskription och att den frågan
              bör utredas. Utskottet har inte biträtt motionärens förslag av
              bland annat följande skäl.
            </seg>
            <seg xml:id="i-23b015fc2b2790bd-0">
              Precis som Jan själv var inne på har en promemoria från Konsumentverket
              remissbehandlats, och den bereds för närvarande inom Regeringskansliet.
              Riksdagen behöver således inte ta initiativ till en utredning
              då arbetet redan pågår.
            </seg>
            <seg xml:id="i-412eda8ba813dd57-0">
              I promemorian kommer man från Konsumentverket in på frågan om
              just definitiv preskription. Man skriver själv att man menar att
              det är en drastisk åtgärd och resonerar också kring en alternativ
              modell som går ut på att man i stället skulle kunna införa en
              tidsgräns efter vilken staten inte längre bistår borgenärerna
              med att driva in sina fordringar. Enligt Konsumentverket skulle
              ett sådant system innebära ett mindre ingrepp i borgenärernas
              rätt att få behålla sin giltiga fordran, men skulle på samma sätt
              som definitiv preskription skapa incitament för att borgenärerna
              på ett tidigare stadium kommer fram till frivilliga överenskommelser
              med dem som är skuldsatta. Till yttermera visso skulle jag vilja
              poängtera att det pågår en utvärdering av skuldsaneringslagen.
            </seg>
            <seg xml:id="i-a157ab54b891d4de-0">
              Vad Konsumentverket framför och vad utvärderingen av skuldsaneringslagen
              ger vid handen måste beaktas innan riksdagen uttalar sig för en
              utredning om definitiv preskription som ett alternativ till skuldsaneringslagen.
              I dagsläget ser jag en kraftfull skuldsaneringslag där man genom
              aktiva åtgärder kan hjälpa överskuldsatta personer hellre än en
              passiv regel om definitiv preskription som gör att människor ska
              sitta och vänta på att skulderna avskrivs.
            </seg>
            <seg xml:id="i-394d301cc946dd0a-0">
              Herr talman! Tasso Stafilidis vill att regeringen ska återkomma
              med förslag om anpassning av dröjsmålsräntan. Där skulle jag vilja
              säga att dröjsmålsräntan fyller en viktig funktion, nämligen att
              avskräcka från att hamna i dröjsmål med betalning. Av det följer
              sannolikt att dröjsmålsräntan måste vara högre än det allmänna
              ränteläget så att det inte blir fördelaktigare att dröja med sin
              betalning än det skulle vara att ta ett lån. En sänkning av dröjsmålsräntan
              skulle kunna få till effekt att betalningsmoralen urholkas och
              att företag som säljer varor eller tjänster mot faktura kan riskera
              cash flow - och likviditetsproblem. Sverige behöver fler och växande
              sunda företag. En försämring av dröjsmålsräntan och en därpå eventuellt
              sviktande betalningsmoral riskerar att försvåra för företagen,
              och det är inte vi beredda att medverka till.
            </seg>
            <seg xml:id="i-1d280c9b69245afe-0">
              Herr talman! Tasso Stafilidis vill också att regeringen ska återkomma
              till riksdagen med ett förslag om att övergivna eller ägarlösa
              skeppsvrak ska tillfalla staten genom en ändring i lagen om ensamrätt
              till bärgning. Skälen man framför hänger uteslutande samman med
              kulturhistoriska överväganden, och det finns inte några transportsrättsliga
              argument för varför lagen ska ändras. Sanningen är ju den att
              man redan har försökt få det här förslaget bifallet hos kulturutskottet,
              men misslyckats. Därför försöker man nu igen, hos oss, med en
              annan lagändring utan att redovisa några nya skäl. Kulturutskottet
              har vid flera tillfällen behandlat motioner om skydd för skeppsvrak,
              och utskottet har funnit att Riksantikvarieämbetet är den myndighet
              som borde bedöma om hundraårsgränsen borde bibehållas eller om
              lagskyddet för skeppsvrak bör vidgas. Sådana diskussioner har
              också enligt uppgift inletts.
            </seg>
            <seg xml:id="i-bd87ec9a10a83cc4-0">
              Låt oss låta kulturutskottet göra vad som på dem ankommer, så
              gör vi vårt. Talesättet skomakare, bliv vid din läst känns inte
              helt avigt i det här sammanhanget.
            </seg>
            <seg xml:id="i-aa29579104c37a5a-0">
              Bertil Kjellberg med flera har varit inne och pratat om förmånsrättsreglerna,
              och jag vill ta tillfället i akt och påminna lite om varför vi
              införde dem. I dagsläget sätts ungefär 98,5 % av företag på obestånd
              i konkurs. Endast 1,5 % räddas genom rekonstruktion. Något borde
              uppenbarligen göras så att rekonstruktion framstår som mer önskvärd
              än konkurs. Det var därför riksdagen fattade beslut om nya förmånsrättsregler
              och en ändring av företagshypoteket.
            </seg>
            <seg xml:id="i-31df946b7fb0c423-0">
              Näringsutskottet och lagutskottet har framhållit att det är angeläget
              att regeringen redan nu förbereder åtgärder för att underlätta
              mindre företags kapitalförsörjning om konsekvensanalyserna skulle
              visa att förändringen av företagshypoteket haft negativa effekter.
              För det fall utvärderingen visar att reformen medfört negativa
              effekter förutsätter utskotten att regeringen inom ett år återkommer
              med förslag på åtgärder. Jag ser det här som en positiv möjlighet
              att få ökat fokus på hela riskkapitalförsörjningen och en möjlighet
              att snabba på nödvändiga förbättringar runtom i landet.
            </seg>
            <seg xml:id="i-c21cb41887308a22-0">
              Herr talman! Socialdemokraterna vill genom en aktiv skuldsaneringslag
              se till att överskuldsatta människor får hjälp att ta sig ur skuldfällan.
              Vi vill ha ett starkt näringsliv i utveckling som ger sysselsättning
              och nya innovationer, ett näringsliv som ska känna att man inom
              rimliga gränser har rätt till sina fordringar och som genom en
              effektiv dröjsmålsränta får betalt i tid. Och vi tycker att kulturutskottet
              ska få bli vid sin läst och hantera frågan om skydd för skeppsvrak.
            </seg>
          </u>
          <note xml:id="i-201b11c33b304fc6-0">
            Herr talman! Jag yrkar bifall till förslaget i utskottets betänkande.
          </note>
          <note type="speaker" xml:id="i-c59b20df2b8c9967-0">
            Anf. 184 ULF HOLM (mp):
          </note>
          <u who="ulf_holm_a45651" xml:id="i-2774a74f8ac6b1bb-16">
            <seg xml:id="i-c6024ddb3f4e023b-0">
              Herr talman! Jag vill börja med frågan om preskription enligt
              en motion från Folkpartiet som jag tycker är väldigt bra och tar
              upp viktiga frågor som bör behandlas och som redan behandlas.
              Det är därför jag ställer mig bakom utskottets skrivning. Vi kan
              inte bifalla den motionen i dag, därför att det pågår redan ett
              seriöst och omfattande arbete just om de här frågorna, och det
              är väldigt mycket svåra frågor, precis som Jan Ertsborn själv
              sade i sitt anförande. Jag tror att du nämnde att 400 000 personer
              har skulder i dag, och en del av dem har ju också problem med
              överskuldsättning. Jag kan alltså dela din uppfattning, men jag
              ställer mig ändå bakom utskottets förslag om att vi avvaktar det
              arbete som sker i Regeringskansliet med utgångspunkt i Konsumentverkets
              remiss.
            </seg>
            <seg xml:id="i-7d8648bdd459dd56-0">
              Det jag vill koncentrera mig på i det här anförandet gäller naturligtvis
              den motion om skeppsvrak som jag har varit med och skrivit från
              Miljöpartiets sida och som Tasso Stafilidis har reserverat sig
              till förmån för på den punkten. Där är det väldigt viktigt att
              framhålla just att värna det kulturarv som finns i de svenska
              vattnen. Den vrakplundring som nu äger rum är mycket oroande och
              oroväckande ur kulturhistorisk synvinkel. De vrak som är särskilt
              utsatta är ofta förlista för mindre än hundra år sedan, vilket
              innebär att de saknar skydd enligt kulturminneslagen i dag. Därmed
              står också lagen om ensamrätt till bärgning i direkt motsats till
              möjligheten att bevara och skydda ett vrak.
            </seg>
            <seg xml:id="i-90ba5f5f643914d3-0">
              I andra länder finns denna lagstiftning som innebär att alla
              vrak som kan betraktas som övergivna och ägarlösa tillhör staten,
              detta för att förhindra plundring av dessa vrak. Därför tror jag
              att det är väldigt viktigt att vi inför en sådan lagstiftning
              i Sverige också för att ge möjlighet att från antikvariatssidan
              argumentera för det kulturhistoriska värdet i vraken, trots att
              de förlist för mindre än hundra år sedan.
            </seg>
            <seg xml:id="i-2268b2fc83d6507c-0">
              Lagutskottets majoritet anför som svar på denna motion att det
              inte anförs något i motionen som nu påkallar någon åtgärd från
              riksdagens sida. Jag delar inte alls den åsikten. Riksdagen skulle
              mycket väl kunna uttrycka en politisk vilja att förhindra vrakplundring
              och därmed förändra lagstiftningen i Sverige.
            </seg>
            <seg xml:id="i-ecabbcdfe5b84b9e-0">
              Slutligen, Niclas Lindberg: Bara för att man har förlorat en
              omröstning i riksdagen betyder det inte att man aldrig någonsin
              ska återkomma. Vi hävdar fortfarande att vi utifrån ett kulturhistoriskt
              perspektiv tycker att den här lagen ska förändras, och vi kommer
              förmodligen att lägga fram den här motionen igen, även om majoriteten
              i dagsläget verkar vilja avstyrka den. För tids vinnande yrkar
              jag dock inte bifall till reservationen, utan jag håller mig till
              mitt anförande.
            </seg>
          </u>
          <note type="speaker" xml:id="i-fe1a097b2e308eba-0">
            Anf. 185 KENTH HÖGSTRÖM (s):
          </note>
          <u who="tomas_hogstrom_cefc40" xml:id="i-569e276b9de6cccd-0">
            <seg xml:id="i-c741604ba626de4a-0">
              Herr talman! I det här utskottsbetänkandet behandlar utskottet
              sju motioner från allmänna motionstiden som alla kretsar kring
              insolvensfrågor. En av dem har jag själv skrivit, och den handlar
              om den nya förmånsrättslagen och Basel 2-reglerna.
            </seg>
            <seg xml:id="i-daa9ed9eca4d9f1c-0">
              Det är två riskmoment som jag nu upplever som mycket tydligt
              skönjbara på den svenska kreditmarknaden, som kan drabba nyföretagsamhet
              och som kan drabba företag, framför allt verksamma i glesbygd
              och på mindre orter.
            </seg>
            <seg xml:id="i-d0633835d1d3bd23-0">
              Det ena av de två riskmomenten har utskottet behandlat på ett
              mycket vederhäftigt sätt genom att man själv pekar på att fjolårets
              beslut om ny förmånsrättslag kan komma att innebära sådana risker
              för kapitalförsörjning och annat att det krävs en mycket tidig
              och grundlig utvärdering. Det säger utskottet. Det är alldeles
              utomordentligt. Det är på grundval av det som jag en gång för
              ungefär ett år sedan sade ja till att ändå tillstyrka den nya
              förmånsrättslagen trots att så många varningsflaggor har rests.
            </seg>
            <seg xml:id="i-88afc6565ef75c40-0">
              Det gjorde jag trots att rader av konkursförvaltare med stor
              erfarenhet säger att det inte automatiskt leder till bättre rekonstruktionsmöjligheter,
              trots att revisorer av skilda slag har varnat för att det kan
              leda till ett kapitaldränage för väldigt många företag och trots
              att banksektorn själv varnade för att den nya förmånsrättslagen
              skulle skapa mindre riskbenägenhet från bankens sida att låna
              ut pengar och högre kapitaltäckningskrav och större säkerhetsmassa.
            </seg>
            <seg xml:id="i-4ee7a750083bf39e-0">
              Eftersom erfarenheterna från Finland var så övertydliga åtminstone
              om jag har förstått det hela rätt i de samtal jag haft både med
              utskottets företrädare och med justitieministern själv kan det
              vara värt att pröva. Så resonerade jag då. Jag är för den skull
              inte helt övertygad. Därför är det bra att utskottet säger att
              det nu krävs en mycket tidig och grundlig prövning, en utvärdering
              och ett analysarbete. Det har också justitieministern stått här
              och sagt alldeles nyligen i talarstolen.
            </seg>
            <seg xml:id="i-7545745ae7c79ce2-0">
              Det jag är förvånad över är att utskottet inte med ett ord berör
              det andra hotet, nämligen de så kallade Basel 2-reglerna. Jag
              måste ställa en fråga till utskottet, oavsett vem det nu är som
              ska svara på den frågan. Varför har man över huvud taget tagit
              upp motionen om man inte väger in den andra stora riskfaktorn?
            </seg>
            <seg xml:id="i-578dadb3d996bffd-0">
              Basel 2-reglerna ersätter nu Basel 1-reglerna. Det är den finansiella
              sektorns egna regler för hur man ska betrakta krediter och förlustrisker.
              Man har genomlevt den stora ekonomiska krisen i de allra flesta
              västliga länder i Europa och i världen på slutet av 80-talet och
              början av 90-talet, där inte minst nuvarande tjänstgörande talman
              satt i regeringen och fick slita en hel del, såvitt jag kommer
              ihåg. Nu har man ändå sanerat sina egna balansräkningar så pass
              att man menat att man kan sänka förlustavsättningskvoten för utlåning
              från 8 % till 6 %.
            </seg>
            <seg xml:id="i-df3b2e529c3dc310-0">
              Men då kräver man i stället högre säkerheter och högre egeninsatser
              från den lånande parten, med de risker som finns för svensk företagsamhet
              som generellt sett är ganska lågt kapitaliserad. Vi har en mindre
              sparkvot i Sverige och i de skandinaviska länderna än vad man
              har i vår omvärld på grund av att vi har ett annat skattesystem.
              Vi har valt att fördela vår välfärd på ett helt annat sätt. Därför
              krävs det nu endera en mycket bred analys av de nya förslagen
              eller också kräver i varje fall jag att staten ser över sina verktyg
              för hur kapitalförsörjning ska kunna säkerställas för de ickeväxande
              bygderna i Sverige.
            </seg>
            <seg xml:id="i-f43a120fea22d00e-0">
              Herr talman! Jag har tagit del av två av varandra oberoende affärsbankers
              interna säljmaterial till sin personal. Jag ska inte nämna vilka
              banker det är. Men båda talar entydigt i samma riktning. Det ska
              vara fokus på lönsamma och säkra segment, dit förresten privatpersoner
              hör snarare än företag. Det ska vara fokus på tillväxtområden.
              Det är klart att Helsingfors är det stora tillväxtområdet, men
              det gäller även universitetsorter. Det ska vara fokus på förmögna
              privatpersoner, om ni nu känner någon sådan. Det ska vara fokus
              på de företag som kan prestera ökande ägarinsatser eller ikläda
              sig särskilda säkerhetsavtal. Det sista vill jag varna för. De
              särskilda säkerhetsavtalen är ofta förknippade med personlig borgen
              från företagarens sida.
            </seg>
            <seg xml:id="i-03dfa54636012638-0">
              Om två av varandra oberoende stora affärsbanker, varav den ena
              har ett ganska brett folkligt stöd i sparrörelsen, talar samma
              språk i samma läge i samma tid på grund av ny förmånsrättslag
              och Basel 2-regler tycker jag att det är tillräckligt allvarligt
              för att inte utnyttja den här platsen i kammaren för att varna
              för det som kan komma.
            </seg>
            <seg xml:id="i-0f9b31f82a015f4f-0">
              Därför, mina vänner i utskottet, önskar jag att ni skärper skrivningarna
              till justitieministerns kommitté eller utvärdering så att även
              den här dimensionen av riskscenariot kommer med. Det här tror
              jag kan komma att bli något av det mest allvarliga som svensk
              småföretagsamhet varit ställd inför.
            </seg>
          </u>
          <note type="speaker" xml:id="i-dc5222141a72fbaa-0">
            Anf. 186 NICLAS LINDBERG (s) replik:
          </note>
          <u who="unknown" xml:id="i-3681faef1ba6d747-1">
            <seg xml:id="i-3d2c627baad7ddfc-0">
              Herr talman! Jag ser inget motsatsförhållande i den utvärdering
              som utskottet talar om som en effekt av beslutet om nya förmånsrättsregler
              och det nya hot som Kenth Högström beskriver och talar om.
            </seg>
            <seg xml:id="i-fa3842c38196e220-0">
              Det utskottet har sagt i sitt betänkande om de nya förmånsrättsreglerna
              är att vi vill att regeringen ska återkomma med en utvärdering
              för att se om kreditförsörjningen för små och medelstora företag
              i glesbygdsområden har påverkats negativt av förmånsrättsreglerna.
            </seg>
            <seg xml:id="i-0f028157b3d8ab9a-0">
              Om det har dykt upp nya faktorer eller hotbilder under resans
              gång kommer också de att kunna fångas upp i det utvärderings-
              och analysarbete som pågår. Jag förutsätter att regeringen också
              i de fallen återkommer med förslag till åtgärder.
            </seg>
            <seg xml:id="i-81a84fe739e55589-0">
              Jag ska gärna ta med mig det som Kenth Högström har sagt om den
              andra hotbilden och se till att vi bevakar även de frågorna när
              vi diskuterar utvärderings- och analysarbetet vidare.
            </seg>
          </u>
          <note type="speaker" xml:id="i-12ad4b9fa542703d-0">
            Anf. 187 KENTH HÖGSTRÖM (s) replik:
          </note>
          <u who="tomas_hogstrom_cefc40" xml:id="i-569e276b9de6cccd-1">
            <seg xml:id="i-1bb577cf65bc7278-0">
              Herr talman! Jag är inte ute efter att finna en motsättning här.
              Jag är ute efter att finna ett svar på frågan varför den delen
              av en motion som ni ändå tagit er mödan att behandla inte kommenterades
              med ett ord. Det var det, herr talman, som jag tog upp.
            </seg>
            <seg xml:id="i-ff452e8bf0018a8b-0">
              Det är alldeles utomordentligt att kamraterna i utskottet bär
              med sig även det andra riskscenariot till justitieministern. Jag
              ska belysa det riskscenariot en gång till. Jag belyste bara den
              ena sidan av saken.
            </seg>
            <seg xml:id="i-0acd38df9f164f19-0">
              Med en lägre förlustavsättning för bankerna vid kreditgivning
              kräver man högre egeninsatser och högre solvensgrad. Det är ganska
              naturligt. Pendangerna ska ju balansera. Vad värre är har finansmarknaderna
              i världen själva kommit överens om en högre konsolideringsgrad,
              en högre kapitaltäckningsgrad för de egna företagen.
            </seg>
            <seg xml:id="i-004ac875c904681d-0">
              Det leder med obönhörlig kraft till att en lång rad mindre brandstodsbolag,
              mindre länsförsäkringsbolag, mindre försäkringsbolag av alla möjliga
              slag och mindre banker kanske inte klarar sig utan måste fusionera.
              Jag säger inte att det är fel. Jag säger bara att detta leder
              till en koncentration. Jag är inte säker på att den koncentrationen
              gynnar svensk landsbygd. Det är den dimensionen jag vill ha fram.
            </seg>
            <seg xml:id="i-44e8205fe0a7244e-0">
              Det finns två riskmoment i Basel 2-reglerna som jag betraktar
              som nästan mer äventyrliga än den nya förmånsrättslagen. Nya förmånsrättslagen
              har ändå satts i sjön nästan på prov, interimistiskt, som jag
              upplever det. Det är hängslen, livrem och allt vad det nu kan
              vara. Men Basel 2-reglerna som inte är beslutade i den här kammaren
              och bara kommer som en osynlig järnhand i den finansiella sektorn
              är av allvarligare natur.
            </seg>
          </u>
          <note type="speaker" xml:id="i-0e74a5afba79a56b-0">
            Anf. 188 NICLAS LINDBERG (s) replik:
          </note>
          <u who="unknown" xml:id="i-3681faef1ba6d747-2">
            <seg xml:id="i-439ae54c9ba3ea5e-0">
              Herr talman! Vi har haft uppe information i utskottet om Basel
              2-regeln vid något enstaka tillfälle, vill jag dra mig till minnes.
              Såvitt jag förstod vid den tidpunkten är Basel 2 en möjlighet
              eller en frivillig överenskommelse inom finansmarknaden. Det finns
              inte någonting helt klart i dagsläget, och det finns inte några
              färdigformulerade förslag, dokument eller åtgärder. Den tidsplan
              man arbetar med för att få fram de slutliga ställningstagandena
              och vad de skulle kunna innehålla säger att det ska vara färdigt
              till 2007.
            </seg>
            <seg xml:id="i-575a85b062c0c9a1-0">
              Det finns en risk för att det blir skärpta krav på låntagare,
              precis som Kenth Högström är inne på. Det där kunde naturligtvis
              ha funnits med som information i utskottets betänkande. En möjlig
              förklaring till att vi inte har tagit upp det är att frågan är
              i det närmaste en finansmarknadsfråga. Som sådan sorterar den
              under statsrådet Gunnar Lund, och det hela har inte helt naturligt
              fallit oss i minnet när vi har behandlat frågan i utskottet.
            </seg>
          </u>
          <note type="speaker" xml:id="i-9608e86df1e4ee02-0">
            Anf. 189 KENTH HÖGSTRÖM (s) replik:
          </note>
          <u who="tomas_hogstrom_cefc40" xml:id="i-569e276b9de6cccd-2">
            <seg xml:id="i-66fec04091e147f3-0">
              Herr talman! Jag tackar för den förklaringen. Jag misstänkte
              nästan att det var någon sådan tingens ordning som hade spökat
              för er. Men detta är ju ännu märkligare om ni har haft en föredragning
              inför utskottet om de nya Basel 2-reglerna, som de facto ingår
              i säljmaterialet för personal i dag i nästan alla banker och försäkringsbolag.
              Inte minst statens eget SBAB lär ut vad det här innebär.
            </seg>
            <seg xml:id="i-3f66f8afdc94c54b-0">
              Om det då är så att ni har haft en föredragning och ni vet att
              rättsverkan fullt ut kommer 2007 och ni inte har hört någon från
              den svenska finansiella marknaden, i alla fall inte än, som har
              protesterat mot processen och de har redan påbörjat insäljningen
              så är jag lite fundersam över varför ni inte har tagit upp detta
              i texten. Betänkandetexten ska ju ändå, vad jag förstår, förstärka
              justitieministerns försök att komma åt själva utvärderingsfrågan,
              så det hade varit bra om ni hade gjort det.
            </seg>
            <seg xml:id="i-58581d039147eecd-0">
              Jag har förstått att lagutskottet inte gärna vill trampa in i
              finansutskottets hägn alltför mycket. Men ni har de facto gjort
              det genom att ni erkänner att ni har haft en föredragning. Det
              tycker jag att ni ska fortsätta med att ha, för det är ni som
              har ansvaret för förmånsrättslagen, för insolvensfrågorna, för
              en rad immateriella frågor och för hela konkursförfarandet. Det
              är hos er i ert utskott och inget annat, vad jag förstår, som
              det ska finnas ett tydligt ansvar.
            </seg>
          </u>
          <note type="speaker" xml:id="i-6bb200f815c702e9-0">
            Anf. 190 VIVIANN GERDIN (c):
          </note>
          <u who="viviann_gerdin_9a9061" xml:id="i-7a9e380fb6825e10-5">
            <seg xml:id="i-7aae6c4e2b570502-0">
              Herr talman! Jag har efteranmält mig i ärendet om insolvensrättsliga
              frågor. Det finns en sak som jag vill ta upp, och det är förmånsrätten.
            </seg>
            <seg xml:id="i-a9e1d5bffb040726-0">
              Jag tycker att Kenth Högström har tagit upp en viktig sak i sin
              motion. Jag representerar Centerpartiet. Vi var det parti som
              gick emot förändringen av den nya förmånsrättslagen. Det gjorde
              vi främst av det skälet att vi ansåg att företagshypoteken blev
              så försämrade att det skulle utgöra en risk för kreditförsörjningen.
            </seg>
            <seg xml:id="i-4ed59dc5ba1a829e-0">
              Med det som har hänt därefter kan jag precis som någon tidigare
              talare säga att farhågorna har besannats. Senast i lördags deltog
              jag i Företagarförbundets årskongress här i Helsingfors. Jag fick
              från flera deltagare där framfört till mig att det har blivit
              svårare att låna. Man har snabbt, redan efter två tre månader
              in på det nya året, begärt omförhandlingar av lån tagna i höstas
              miljonlån. Jag har också från olika branschorganisationer när
              jag har varit ute och rest i landet, främst i Norrland, fått samma
              bild. Många kreditgivare vill ompröva lånen. Lån som tecknades
              under augusti september på tre fyra miljoner vill man omförhandla.
            </seg>
            <seg xml:id="i-63ccd68b31f48854-0">
              Detta sätter låntagaren i en svår situation. Med tanke på företagshypotekens
              förändringar begär man när man omförhandlar in ökade säkerheter
              i privata fastigheter och dylikt. Det är sådant som långivarna
              vill att personerna ska ha som säkerhet för lånen.
            </seg>
            <seg xml:id="i-a81ee14fe3f16bfe-0">
              Det är intressant att höra Niclas Lindbergs resonemang här: Regeringen
              ska återkomma. Det svåra i den här situationen är händelserna
              efter riksdagens beslut. De har medfört hot om en försämrad kreditförsörjning,
              och den snöbollen har redan rullat i gång. Vi här i riksdagen
              kan inte stoppa den händelseutveckling som har påbörjats genom
              att säga att vi ska följa upp och utvärdera det här eftersom det
              har blivit förändrade attityder hos långivarna.
            </seg>
            <seg xml:id="i-1afc1638287ecaff-0">
              I debatten har det också framkommit att vi här i Sverige tittar
              och sneglar på hur man har det i Finland. Men enligt de kontakter
              som vi har haft i Finland kan man inte jämföra svensk och finsk
              kreditförsörjning. I Finland har man ett helt annat statligt kreditförsörjningssystem.
            </seg>
            <seg xml:id="i-4fbe2de4311baf53-0">
              Frågan om information i lagutskottet vad gäller Basel 2-reglerna
              har också varit uppe. Jag är ordinarie i lagutskottet. Jag har
              visserligen inte tjänstgjort vid varje möte, men jag kan inte
              erinra mig att vi har fått någon information i lagutskottet. Jag
              ber om ursäkt om jag har fel det kan ha skett när jag inte har
              varit där. Men det är viktigt för oss att markera det här i debatten,
              eftersom vi inte har någon reservation här. Vi kommer att återkomma
              när det gäller de försämrade förmånsrättsreglerna, och det är
              viktigt att det kommer till protokollet. I dag nöjer jag mig med
              det inlägg som jag har gjort för partiet. För övrigt har jag ingenting
              att tillägga, utan jag kan ställa mig bakom lagutskottets förslag.
            </seg>
          </u>
          <note xml:id="i-8bb69fe1d9403917-2">
            Föredrogs
          </note>
          <note xml:id="i-554ebd4fd93a5ce9-2">
            Överläggningen var härmed avslutad.
          </note>
          <note xml:id="i-cea7eed2117536bc-0">
            11 § Skadeståndsrättsliga frågor
          </note>
          <note type="speaker" xml:id="i-7ac100cfd7f63c32-0">
            Anf. 191 MARIA HASSAN (s):
          </note>
          <u who="maria_hassan_1c6f8d" next="cont" xml:id="i-999aa7f6b6345fe4-0">
            <seg xml:id="i-e562e16c0663311e-0">
              Herr talman! Nu går vi till lagutskottets sista ärende i dag.
              I lagutskottets betänkande LU24, som vi kommer att debattera strax,
              behandlas sju motioner från den allmänna motionstiden 2003 i olika
              skadeståndsrättsliga frågor. I motionerna föreslås att man inför
              en rätt till ersättning för sorg och saknad vid en nära anhörigs
              död, det allmännas skadeståndsansvar, skadeståndsansvar för atomskador
              och oljeskador till sjöss samt multinationella företags skadeståndsansvar.
            </seg>
            <seg xml:id="i-83b815763138063d-0">
              Utskottet har behandlat dessa motioner tidigare, och avslagit
              dem. Även i dagens betänkande föreslås avslag på motionerna med
              hänvisning dels till tidigare ställningstagande, dels till pågående
              arbete på nationell och internationell nivå. Med detta korta anförande
              lämnar jag över ordet till debattörerna.
            </seg>
          </u>
          <note xml:id="i-9a05678d062a93eb-0">
            Anf. 192 MIA FRANZÉN (fp):
          </note>
          <u who="maria_hassan_1c6f8d" prev="cont" xml:id="i-c4f212bca9e3d4e5-0">
            <seg xml:id="i-c87c4d313d0b4836-0">
              Herr talman! Kära kolleger i lagutskottet och åhörare! Jag börjar
              med att yrka bifall till Folkpartiets reservation nr 1 i lagutskottets
              betänkande LU24. Jag står givetvis bakom också Folkpartiets andra
              reservation, men jag yrkar inte bifall till den.
            </seg>
            <seg xml:id="i-d0ab64ed4c93f596-0">
              Folkpartiet har föreslagit att en särskild ersättningspost för
              sorg och saknad ska införas i skadeståndslagen. Vi menar att det
              nu är dags att lyfta ut och markera just sorg och saknad. Sorg
              och saknad är något som typiskt sett uppkommer när en nära anhörig
              bringas om livet. Men vi menar att denna del ska utgå med ett
              schablonbelopp och inte behöva vare sig bevisas eller ens motiveras.
              Det upplevs nämligen av många som kränkande att behöva bevisa
              och motivera att man faktiskt skadats psykiskt när någon bragts
              om livet, att man ska behöva ange att man har varit sömnlös ett
              antal nätter, att man kanske blivit djupt deprimerad eller att
              man tillfälligt inte kunnat arbeta.
            </seg>
            <seg xml:id="i-1c4e306e2d8fd48f-0">
              Vid till exempel mord bör vi i stället skärpa skadeståndsansvaret
              för mördaren oavsett den numera generösa praxis som utbildats
              på området enligt betänkandet. Att samhället skarpt markerar konsekvenserna
              för omgivningen, de nära anhöriga, ligger helt i linje med strävandena
              att offren, de lidande, ska synliggöras, inte minst för brottslingen.
              Att mista en anhörig på grund av någons brottsliga gärning borde
              tillmätas ett större värde än i dag. Risken att någon överkompenseras
              eller skor sig är minimal. Att ens jämföra, som sker i betänkandet,
              med det ideella värdet vid förlusten av ägodelar som brinner upp
              känns inte riktigt i det här sammanhanget.
            </seg>
            <seg xml:id="i-f238183c34ddac53-0">
              I betänkandet skrivs vidare att det kan ifrågasättas om skadeståndsrätten
              är ett ändamålsenligt instrument för att ge ersättning för känslor
              som sorg och saknad. Jag vill hävda att det är det mest rimliga
              eftersom den enskilde sörjande och samhället annars får bära den
              personliga och ekonomiska kostnaden för dessa känslor. Därmed
              vill jag också påminna kammaren om att den psykiska ohälsan ökar
              och kostar samhället stora summor. Känslors vara eller inte vara
              får faktiskt konkreta ekonomiska konsekvenser. Det är något som
              vi tidigare inte tänkt så mycket på och som vi inte tillmätt så
              stor betydelse, men som nu får oss att sömndrucket vakna upp och
              känna efter hur vi ska hantera denna växande sjukskrivningsfaktor.
            </seg>
            <seg xml:id="i-e0432566b83af7ad-0">
              Vidare till den första reservationen som vi har. Jag vill hävda
              att det är absolut nödvändigt att vi gör en översyn av skadeståndsdelen
              när det gäller det offentligas, myndigheternas, ansvar. I dag
              upplever många människor att de är helt maktlösa mot ett flertal
              myndigheter vars makt över individens liv sträcker sig från vaggan
              till graven, det vill säga över hela lagutskottets beredningsområde.
            </seg>
            <seg xml:id="i-343ad7c789bcfaca-0">
              Tyvärr verkar det vara så att hot om skadestånd är det mest verkningsfulla
              för att bryta myndigheternas maktfullkomlighet i förhållande till
              den lilla medborgaren, för något konsumentskydd vill regeringen
              inte låta invånarna åtnjuta i den offentliga servicen.
            </seg>
            <seg xml:id="i-eec18537c4d29cd1-0">
              Skadeståndshotet och krav på skärpning, liksom större hänsyn
              till den utsatta eleven, har mycket riktigt fungerat väl på skolområdet.
              När kommunpolitiker började inse att skadeståndskraven skulle
              öka lavinartat om man inte tog bättre hand om mobbningssituationen
              på skolorna blev det fart i maskinerierna. Nu jobbar de flesta
              skolor aktivt med denna viktiga fråga, till skillnad från tidigare
              då eleverna var helt rättslösa och i händerna på myndigheten,
              skolan och kommunen.
            </seg>
            <seg xml:id="i-26e6f1111c2831b1-0">
              Vi vill faktiskt se en liknande utveckling när det gäller övriga
              områden där myndigheter ansvarar. Socialkontoret är en av dessa
              där myndighetsutövningen kan äventyra en människas hela tillvaro.
              När till exempel bostadsbidrag och socialbidrag utbetalas för
              sent kan en person och dennes familj både mista sin bostad och
              få betalningsanmärkningar. När en person får för lite i bostadsbidrag
              ges inte ens ränta på beloppet från myndigheten när felet upptäcks
              och åtgärdas.
            </seg>
            <seg xml:id="i-27171a47bc814b62-0">
              Skattemyndigheten kan vidare knäcka både privatpersoner och småföretagare
              när anstånd med betalning inte beviljas under en överklagandetid.
            </seg>
            <seg xml:id="i-aa353a845d9cfb4d-0">
              Ett annat mörkrets exempel som vi i lagutskottet nyligen fått
              föredraget för oss är de skuldsatta barnen. Skulder som utkrävts
              länge av kronofogdemyndigheten på uppdrag av ytterligare myndigheter
              som till exempel Skattemyndigheten och Vägverket visar sig vila
              på en osäker rättsgrund. Barn kan nämligen enligt lag inte äga
              något som medför en kostnad, såsom ett fordon eller en telefon,
              utan att en vuxen har betalningsansvaret för detta. På detta område
              menar myndigheterna att man avvaktar en rättslig prövning. Till
              dess fortsätter barnen skuldsättas. Detta är om något ett område
              för en omfattande självsanering.
            </seg>
            <seg xml:id="i-0d56c8a1d242a31c-0">
              Att sitta still i ett skenande lastfartyg duger inte om myndigheterna
              riskerar omfattande skadeståndsansvar när människor i dess väg
              råkat illa ut. Jag vill därför återigen säga att för att bryta
              människors maktlöshet kontra myndigheternas maktfullkomlighet
              borde enskildas möjlighet att hävda sina rättigheter omgående
              stärkas. Jag yrkar bifall till reservation nr 1.
            </seg>
          </u>
          <note type="speaker" xml:id="i-45e40831326efcde-0">
            Anf. 193 TASSO STAFILIDIS (v):
          </note>
          <u who="tasso_stafilidis_d5b859" xml:id="i-9b3ea7e49fb813bf-9">
            <seg xml:id="i-c30aa82569007cb4-0">
              Herr talman! Det är inte så väldigt många motionsyrkanden som
              behandlas i det här betänkandet. Vänsterpartiet har inte ett enda
              motionsyrkande som behandlas, men vi har dock en reservation och
              ett särskilt yttrande.
            </seg>
            <seg xml:id="i-eb63cbc44dd0f8f8-0">
              Reservationen handlar om en motion som Birgitta Ohlsson från
              Folkpartiet har skrivit. Vi stöder den eftersom det är vänsterpartipolitik.
              Det är reservation nr 3, som jag härmed också yrkar bifall till.
              Jag delar helt enkelt de synpunkter som förs fram i Birgitta Ohlssons
              motion om vikten av att det finns tydliga regler till skydd för
              den svagare parten när parter från olika länder samarbetar och
              dessa länder befinner sig på olika nivåer när det gäller välstånd,
              demokrati och utveckling. Bestämmelser om skadestånd är en del
              i detta.
            </seg>
            <seg xml:id="i-689d68e62eabb40e-0">
              Vänsterpartiet vill ha tydligare regler för transnationella företags
              skadeståndsansvar. Vi kräver bland annat att de företag som åsamkar
              skador i ett annat land än där moderbolaget finns inte ska komma
              undan genom att föra över tillgångarna till moderbolaget i hemlandet.
              Moderbolaget ska inte kunna komma undan genom att man konkurssätter
              dotterbolaget i stället.
            </seg>
            <seg xml:id="i-e8a3aa1629dd6951-0">
              Herr talman! Denna fråga är viktig av principiella skäl. Då det
              många gånger finns bristfälliga regelverk i fattiga utvecklingsländer
              anser många transnationella företag från exempelvis västvärlden
              att man faktiskt kan offra ett dotterbolag i ett annat land till
              förmån för ett moderbolag. Detta innebär bland annat att transnationella
              företag tycker sig ha fog för att bryta mot mänskliga rättigheter,
              avtal om internationell arbetsrätt eller bedriva svårartad miljöskadlig
              verksamhet utan straffåtgärder.
            </seg>
            <seg xml:id="i-67704101e47fc260-0">
              Herr talman! Frågan om social rättvisa och respekt för mänskliga
              rättigheter måste omfatta alla länder, och framför allt all form
              av företagande var än företagen uppstår i världen. Med detta vill
              jag än en gång yrka bifall till reservation nr 3 om det var någon
              som missade det.
            </seg>
            <seg xml:id="i-e8c2f509df10e2b0-0">
              Sedan måste jag kommentera en fråga som har varit uppe många
              gånger i utskottet. Det handlar om Folkpartiets reservation nr
              1 som tar upp frågan om ersättning för sorg och saknad. Utskottet
              har tidigare sagt och det sade vi också när frågan behandlades
              i en proposition som för övrigt var en samarbetsproposition med
              Vänsterpartiet under den förra mandatperioden att det i praktiken
              inte är någon större skillnad mellan rätten till ersättning för
              psykiska besvär som normalt inte behöver styrkas med läkarintyg
              eller liknande utredning och en rätt till ersättning för sorg
              och saknad.
            </seg>
            <seg xml:id="i-8019483e9d3ab96a-0">
              Jag förstår inte riktigt vad det är som Folkpartiet vill ha fram.
              Är det just uttrycket sorg och saknad eller vad vill man egentligen
              ha fram? De människor som råkar ut för detta har faktiskt rätt
              till ersättning. Om man lyssnar på Folkpartiet kan man kanske
              helt felaktigt få för sig att det inte utgår någon skadeståndsersättning
              till de här personerna. Det krävs faktiskt inget läkarintyg eller
              någon utredning i de flesta fallen för att få den här ersättningen.
            </seg>
            <seg xml:id="i-fd69cbe7df49e302-0">
              Sedan har jag avslutningsvis även ett särskilt yttrande som tar
              upp det obegränsade skadeståndsansvaret för innehavare av atomanläggningar.
              Där pekar utskottet på att det finns ett förslag, en internationell
              konvention, där man föreslår att det ska vara ett obegränsat skadeståndsansvar.
              Frågan håller på att behandlas av regeringen. Jag vill ändå trycka
              på och påpeka att för Vänsterpartiets räkning är det ingen tvekan
              om att det ska vara ett obegränsat skadeståndsansvar för innehavare
              av atomanläggningar. Men med anledning av det pågående arbetet
              har jag inte reserverat mig utan skrivit det här särskilda yttrandet.
            </seg>
            <seg xml:id="i-e725076d6e27a1c1-0">
              Så jag står alltså bakom Vänsterpartiets reservation och särskilda
              yttrande, men i övrigt bifaller jag förslaget i utskottets betänkande.
            </seg>
            <seg xml:id="i-a5ba6bf31fd34004-0">
              Anf. 194 MIA FRANZÉN (fp) replik:
            </seg>
            <seg xml:id="i-5839cff1ae71f0ef-0">
              Herr talman! Det var väl inte särskilt förvånande att jag begärde
              replik.
            </seg>
            <seg xml:id="i-f17b8d56aa4c9624-0">
              Först och främst vill jag bara tala om för Tasso Stafilidis att
              det också är folkpartipolitik att arbeta internationellt med just
              sådana frågor som gäller multinationella företags ansvar. Men
              det är också vad som står i betänkandet. Hela utskottet står egentligen
              bakom Birgitta Ohlssons motion. Däremot är det ju inte så att
              vi följer den fullt ut. Men vi tycker ändå att det är positivt.
              De skrivningar som finns kring det här samarbetet och hur den
              svenska regeringen arbetar med globalt ansvar och så vidare går
              i väldigt positiv riktning. Jag tycker i och för sig inte att
              det är fel att Tasso Stafilidis väljer att ändå trycka på lite
              extra. Men vi står också bakom ett utvidgat internationellt samarbete
              på området.
            </seg>
            <seg xml:id="i-55fb115ea1462041-0">
              Sedan gällde det detta med sorg och saknad. Varför vill vi lyfta
              det? Det är ju en väldigt normal reaktion att man sörjer och saknar
              någon som har bragts om livet. Det är ändå en väldigt plötslig
              händelse, och helt onödig, när någon dödas. Det har också ett
              visst symboliskt värde att man lyfter sorg och saknad. Man har
              en ersättning för sveda och värk. Det är där sorg och saknad nu
              ingår. Men varken sveda eller värk för ju tankarna till det psykiska
              lidande som man faktiskt utsätts för som offer i de här fallen.
            </seg>
          </u>
          <note type="speaker" xml:id="i-a7662e2e2b8720d7-0">
            Anf. 195 TASSO STAFILIDIS (v) replik:
          </note>
          <u who="tasso_stafilidis_d5b859" next="cont" xml:id="i-5ac5a6ce221b37ca-1">
            <seg xml:id="i-31c57ff9af44731d-0">
              Herr talman! Då förstår jag att det egentligen är en symbolfråga
              eftersom man fortfarande enligt i dag gällande rätt har möjlighet
              att få ersättning för de psykiska besvär som man har åsamkats.
              Det finns så att säga ingen motsats. Det är en allvarlig fråga,
              och en fråga av stor vikt, att kunna få den här ersättningen.
              Utskottet har ingen annan synpunkt än att man ska kunna få det
              och att det redan ingår i den reglering som finns. Så då förstår
              jag att det just är fråga om symbolik att kalla det för sorg och
              saknad.
            </seg>
          </u>
          <note xml:id="i-224b2f5be1b2c74f-0">
            Anf. 196 MIA FRANZÉN (fp) replik:
          </note>
          <u who="tasso_stafilidis_d5b859" prev="cont" xml:id="i-016592d6225c7d73-1">
            <seg xml:id="i-87c092ab3c841e75-0">
              Herr talman! Det är inte riktigt bara en symbolfråga heller.
              Vi har ju fall, bland annat ett fall där en pojke trillade ur
              ett tåg. Då fick föräldrarna ersättning för begravningskostnader,
              det vill säga den rena, faktiska kostnaden, men ingen ersättning
              för det psykiska lidandet för att de förlorat sin son. Sorg och
              saknad som begrepp i skadeståndsrätten är förstås nytt, det är
              det. Jag tycker inte att det är helt oviktigt heller. Det är inte
              bara en symbolfråga utan detta har ett värde i sig. I fråga om
              personskador är den ideella skadebiten sorg och saknad normal
              och borde inte behöva bevisas eller motiveras. Det borde utgå
              ett schablonbelopp. Det är vår synpunkt.
            </seg>
          </u>
          <note type="speaker" xml:id="i-300048402ebff58f-0">
            Anf. 197 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-10">
            <seg xml:id="i-46e4e55cc2212990-0">
              Herr talman! Nu känner jag inte till det enskilda fall som Mia
              Franzén tar upp, men enligt det jag känner till av regelverket
              ska det delas ut ersättning för de psykiska besvär som åsamkas
              dessa personer. Det är möjligt att det fortfarande sker fel. Behövs
              det ett förtydligande i frågan bör det komma till stånd. Jag har
              inte kunnat se något sådant behov.
            </seg>
            <seg xml:id="i-58c7bc55464ae5ca-0">
              Anledningen till att vi från början hade en diskussion där vi
              inte ville ha in begreppet sorg och saknad i lagstiftningen, när
              vi avslog det under den förra mandatperioden i samband med den
              proposition som lyfte upp de skadeståndsrättsliga frågorna, var
              ju mycket hur fel begreppet sorg och saknad kan leda. Vi tyckte
              att de problem som uppstår vid sorg och saknad handlar om de psykiska
              besvär som man råkar ut för. Och det redogörs väldigt tydligt
              i betänkandet för den frågan. Det råder ju ingen tvekan om att
              utskottet är tydligt om att psykiska besvär är något som man får
              ersättning för utan att visa upp läkarintyg eller att det ska
              ställas krav på några utredningar och så.
            </seg>
          </u>
          <note type="speaker" xml:id="i-c50df5f7ad9aaf02-0">
            Anf. 198 ANNELI SÄRNBLAD STOORS (s):
          </note>
          <u who="anneli_sarnblad_323d22" xml:id="i-b8eeba3ab2de1fe6-0">
            <seg xml:id="i-a91c8fd3f2132f11-0">
              Herr talman! Jag vill börja med att yrka bifall till förslaget
              i betänkandet och avslag på samtliga reservationer.
            </seg>
            <seg xml:id="i-291ba56cd8e19397-0">
              Herr talman! När någon avlider genom skadeståndsgrundande handling
              kommer dödsfallet i regel mycket plötsligt och oväntat och ibland
              på ett våldsamt sätt. Den sorg och saknad, den fruktansvärda tomhet
              man känner finns det nog inga ord i världen som kan beskriva.
              Det är helt naturligt att man drabbas av psykiskt lidande, och
              behovet av att få hjälp och stöd är stort och enormt viktigt.
              Den efterlevande ska normalt inte behöva styrka sina psykiska
              besvär, sitt psykiska lidande, med läkarintyg eller annan bevisföring.
              Det är bara om de psykiska besvären blir särskilt omfattande som
              särskild bevisning kan behövas.
            </seg>
            <seg xml:id="i-08172241fe34d754-0">
              Herr talman! När det gäller bevisproblem erinrar utskottet om
              att Högsta domstolen genom en dom hösten 2000 kan sägas ha infört
              en bevislättnad för psykiska besvär som tillfogats på grund av
              att en nära anhörig har avlidit genom uppsåtlig och därmed jämförlig
              handling.
            </seg>
            <seg xml:id="i-85ec13730a1402a9-0">
              Herr talman! Ersättning tillkommer den som stått den avlidne
              särskilt nära. Där preciserar inte lagen exakt vem, men det är
              naturligtvis främst make, maka, registrerad partner, sambo, barn
              och föräldrar. Det föreligger en lagreglerad rätt till skadestånd
              oavsett om dödsfallet har skett uppsåtligt, av grov oaktsamhet,
              av oaktsamhet som inte är att betrakta som grov eller när den
              skadeståndsskyldige har strikt skadeståndsansvar. Ersättningen
              omfattar kostnader, inkomstförluster och ideella förluster till
              följd av skadan. De ideella förlusterna ersätts som fysiskt och
              psykiskt lidande av övergående natur som sveda och verk, skada
              av bestående art eller annat stadigvarande men.
            </seg>
            <seg xml:id="i-014e8391c320e387-0">
              Herr talman! Det Mia Franzén belyste handlade, som hon själv
              nämnde, om psykiskt lidande. Jag tror att lagstiftningen som den
              ser ut i dag innehåller precis det. Man får i dag ersättning för
              psykiskt lidande.
            </seg>
            <seg xml:id="i-34c361a127233fe6-0">
              Jag övergår nu till reservationen om det allmännas skadeståndsansvar.
              Här hänvisar vi socialdemokrater till 3 kap. i skadeståndslagen
              från 1972, där det finns särskilda bestämmelser om skadeståndsansvar
              för arbetsgivare och det allmänna.
            </seg>
            <seg xml:id="i-a5b3559810fc694e-0">
              En arbetsgivare är ansvarig för person- eller sakskada som vållas
              av arbetstagaren genom fel eller försummelse i tjänsten och för
              ren förmögenhetsskada om arbetstagaren vållar skadan genom brott.
            </seg>
            <seg xml:id="i-734af5f3f00bc810-0">
              Om en skada inträffat vid myndighetsutövning hos stat och kommun
              sträcker sig ansvaret längre. När fel eller försummelse har begåtts
              vid myndighetsutövning svarar det allmänna inte bara för personskada
              utan också för ren förmögenhetsskada.
            </seg>
            <seg xml:id="i-b088a8c099e59f65-0">
              Herr talman! Staten eller en kommun ska också ersätta ren förmögenhetsskada
              som orsakats av en myndighet genom fel eller försummelse, om man
              lämnat felaktiga upplysningar eller felaktiga råd om det med hänsyn
              till omständigheterna finns särskilda skäl.
            </seg>
            <seg xml:id="i-6e0ea695635c6497-0">
              När det gäller kränkningar i skolans värld, som många ungdomar
              tyvärr utsätts för i dag, det vill säga mobbningen, tillsatte
              regeringen en särskild utredare 2003. Häromdagen redovisade utredaren
              Bertil Bengtsson sina förslag i ett delbetänkande till utbildningsminister
              Thomas Östros. Han föreslår en ny lag som innebär förbud mot kränkande
              behandling. Det omfattar barn från ett års ålder i förskolan till
              vuxenelever.
            </seg>
            <seg xml:id="i-9ec758bff396b327-0">
              Enligt det förslag som utredaren föreslår ska fallen drivas som
              vanliga skadeståndsprocesser i tingsrätten. Han föreslår även
              att yngre barn och deras föräldrar ska kunna vända sig till Barnombudsmannen
              för att få råd och hjälp.
            </seg>
            <seg xml:id="i-7bb06ba40df81371-0">
              Om riksdagen framöver beslutar enligt de förslag som utredaren
              har lagt blir det en diskrimineringslagstiftning och en omvänd
              bevisbörda som i arbetsrätten. Det ställer krav på kommuner och
              skolor att bevisa att man har gjort vad man har kunnat.
            </seg>
            <seg xml:id="i-bc25a1361431d409-0">
              Detta, herr talman, kommer vi att debattera vidare i framtiden.
            </seg>
            <seg xml:id="i-2d86346a1a3ae65f-0">
              När det gäller reservationen om skadeståndsansvar för multinationella
              företag från Vänsterpartiet och Tasso Stafilidis säger Socialdemokraterna
              att det är mycket viktigt att vi deltar aktivt i det internationella
              arbete som rör dessa frågor.
            </seg>
            <seg xml:id="i-b3dc98fd6973ae83-0">
              År 1976 förhandlade medlemsländerna inom OECD fram riktlinjer
              för multinationella företag som innehåller gemensamma rekommendationer
              till företagen från medlemsländernas regeringar. Dessa har omförhandlats
              flera gånger, senast år 2000. Vid den senaste revideringen breddades
              riktlinjerna till att gälla företagens verksamhet i alla länder
              och att även omfatta företagens arbete med miljö och mot korruption.
            </seg>
            <seg xml:id="i-8c4a4c8820fd7c61-0">
              År 1999 uppmanade FN:s generalsekreterare Kofi Annan näringslivet
              att ta globalt ansvar. Det ledde till bildandet av The Global
              Compact som innefattar principer kring mänskliga rättigheter,
              arbetsrättsliga frågor och miljö riktade till företag.
            </seg>
            <seg xml:id="i-003c1d351c2acac0-0">
              I de principer som avser miljörisker, att ta initiativ för att
              främja större miljömässigt ansvarstagande och att uppmuntra utveckling
              och spridning av miljövänlig teknik har regeringen från svensk
              sida tagit initiativ till globalt ansvar. Huvudansvaret ligger
              hos Utrikesdepartementet i samverkan med Näringsdepartementet
              och Miljödepartementet.
            </seg>
            <seg xml:id="i-f8408d7ae24c4829-0">
              Regeringen eftersträvar samarbete med näringslivet i strävan
              efter en human globalisering.
            </seg>
            <seg xml:id="i-dff31430cba98af1-0">
              Mot bakgrund av det jag har framställt pågår arbetet med dessa
              frågor. Därav Socialdemokraternas ställningstagande.
            </seg>
            <seg xml:id="i-1c92148304707764-0">
              När det gäller skadeståndsansvar i fråga om atomskador hänvisar
              vi precis som Tasso Stafilidis var inne på till en utredare som
              vi förhoppningsvis får se tillsättas snart.
            </seg>
            <seg xml:id="i-40b441ed0b1c50bb-0">
              Det finns även en motion från Miljöpartiet som jag vill säga
              något om. Det gäller oljetransporter till sjöss. Det är en promemoria
              på gång. Vid en diplomatkonferens i den internationella sjöfartsorganisationen
              i maj 2003 antogs 2003 års protokoll till 1992 års internationella
              konvention om upprättandet av en internationell fond för ersättning
              av skada orsakad av förorening genom olja. Genom protokollet upprättas
              2003 års kompletterande oljeskadefond. Den ska tillhandahålla
              ersättning när den ersättning som betalas av fartygsägaren och
              1992 års oljeskadefond inte räcker till full täckning av skadorna.
            </seg>
            <seg xml:id="i-a5e3e81c3535febb-0">
              Sammanlagt kommer det att bli tre steg. Detta är också något
              vi kommer att debattera i utskottet framöver.
            </seg>
            <seg xml:id="i-3e59689fea780f40-0">
              Herr talman! Härmed tackar jag för ordet.
            </seg>
            <seg xml:id="i-7c242e080b75ddfb-0">
              Anf. 199 MIA FRANZÉN (fp) replik:
            </seg>
            <seg xml:id="i-855aa2305a865a46-0">
              Herr talman! Jag återkommer till frågan om sorg och saknad. I
              utskottet skrivs det egentligen oerhört bra om sorg och saknad:
              När någon dödats genom en skadeståndsgrundande handling kommer
              dödsfallet som regel plötsligt och oväntat, inte sällan på ett
              våldsamt sätt. Det ligger i sakens natur att de efterlevande då
              drabbas av ett psykiskt lidande utöver den allmänna sorgen och
              saknaden av den närstående.
            </seg>
            <seg xml:id="i-43176144e2d7dd6f-0">
              Även den allmänna sorgen och saknaden har ju ett värde. Dessutom
              måste personskadan, det psykiska lidandet, vara medicinskt påvisbart.
              Även om man inte kräver ett läkarutlåtande kräver man att den
              här personen ska sitta där och säga: Förutom att jag sörjer och
              saknar min anhöriga som helt onödigt har tagits ifrån mig, kan
              jag inte sova. Jag mår illa på morgnarna. Jag har svårt att ta
              mig till jobbet. Jag upplever stumhet. Jag kan inte tala med mina
              anhöriga. Jag är avskärmad socialt och så vidare. Det här är någonting
              man begär av de anhöriga. Man begär att de ska tala om precis
              hur de mår utöver sorg och saknad. Borde det inte kunna vara tillräckligt
              att bara ange att man sörjer och saknar och att man säger att
              min anhöriga har tagits ifrån mig alldeles för tidigt, helt i
              onödan? Borde man inte ha rätt till ersättning för sorg och saknad,
              Anneli Särnblad?
            </seg>
          </u>
          <note type="speaker" xml:id="i-79eef85d67c5771b-0">
            Anf. 200 ANNELI SÄRNBLAD STOORS (s) replik:
          </note>
          <u who="anneli_sarnblad_323d22" next="cont" xml:id="i-96843edc913020da-1">
            <seg xml:id="i-5bd103314f3f390d-0">
              Herr talman! Jag tycker att du var tydlig i ditt anförande när
              du pratade om psykiskt lidande. Om man genomgår en sorg och saknad
              blir det ett psykiskt lidande i det inre. Mår du dåligt i själen
              blir du psykiskt lidande. Där tyckte jag att du var tydlig i ditt
              anförande. Det har vi i dag ersättning för.
            </seg>
            <seg xml:id="i-bff6621799e0fcd7-0">
              Du säger sedan att man måste prata med någon om sin sorg och
              saknad. Många av dem jag har träffat som går igenom denna fruktansvärda
              sorg och saknad säger: Anneli, den lagstiftning vi har i dag håller,
              men det som ibland kan vara kämpigt är att man inte har någon
              att prata med.
            </seg>
            <seg xml:id="i-2f2e394ab6fe177e-0">
              Det tror jag är det absolut viktigaste när man går igenom denna
              fruktansvärda sorg och saknad. Man får ersättning för psykiskt
              lidande, står det väldigt tydligt, om det inte blir långvarigt.
              Vid långvarigt psykiskt lidande hoppas jag verkligen att människor
              verkligen får hjälp och får prata och att man går igenom varför
              man inte har gått vidare i sin sorg.
            </seg>
          </u>
          <note xml:id="i-05e13a0b57b015ef-0">
            Anf. 201 MIA FRANZÉN (fp) replik:
          </note>
          <u who="anneli_sarnblad_323d22" prev="cont" xml:id="i-2a33d7a5c369ff8e-1">
            <seg xml:id="i-95c8cc064f8e8346-0">
              Herr talman! Självklart är det också viktigt med andra åtgärder
              kring en person som har mist sin anhöriga. Vi ser samtidigt att
              det vore ett värde i sig att lyfta ut detta. Tack vare praxis
              och tack vare att lagstiftningen i dag tillämpas mer generöst
              får man faktiskt ersättning för psykiskt lidande, men bara om
              man kan bevisa det. Det är ändå viktigt.
            </seg>
            <seg xml:id="i-32faa2bf99ecddc4-0">
              Det gäller att kunna bevisa det eller anföra rätt formuleringar
              i rätten. Du måste säga att du har haft sömnsvårigheter och sådana
              saker som klassas som psykiskt lidande enligt mallen. Vad är psykiskt
              lidande? Det är inte sorg och det är inte saknad, för det anses
              normalt.
            </seg>
            <seg xml:id="i-7b7367317273044e-0">
              Det är det som är utöver det normala som anses som psykiskt lidande,
              det vill säga sömnsvårigheter, huvudvärk, talsvårigheter, ätstörningar
              och så vidare. Det är utöver det normala.
            </seg>
            <seg xml:id="i-1463973c0f394a1b-0">
              Vi menar att man borde kunna få en ersättning även för den normala
              sorgen och saknaden när någon helt i onödan har bragts om livet.
              Det är Folkpartiets inställning till detta.
            </seg>
          </u>
          <note type="speaker" xml:id="i-b66ffa49083e13a3-0">
            Anf. 202 ANNELI SÄRNBLAD STOORS (s) replik:
          </note>
          <u who="anneli_sarnblad_323d22" xml:id="i-b8eeba3ab2de1fe6-1">
            <seg xml:id="i-21eb54fc9f661d3d-0">
              Herr talman! Socialdemokraternas inställning i denna fråga är
              att detta finns i dag. Du får ersättning för psykiskt lidande,
              Mia.
            </seg>
            <seg xml:id="i-7a0f6202909854b0-0">
              Jag har funderat och läst och jag har diskuterat med människor
              som har drabbats. Jag undrar: Vad är egentligen problemet för
              Folkpartiet i den här frågan? Vad är sorg och saknad?
            </seg>
            <seg xml:id="i-641af31eaaa50c59-0">
              Här har du en kapital sorg och saknad. Bort med det. Du har fått
              för din sorg och saknad, och då slipper vi dig. Jag hoppas, och
              vet att Mia Franzén inte menar så. Vad är problemet? Är det själva
              ordet psykiskt lidande? Det har jag också funderat på. Jag hoppas
              att det inte är så. I vårt samhälle har ju det ordet tidigare
              varit väldigt laddat. I dag kan vi tack och lov se en stor förändring
              till detta. Att må dåligt i själen och att känna sorg och saknad
              är i dag accepterat på ett annat sätt.
            </seg>
            <seg xml:id="i-fe6c75730e4fcadf-0">
              Som sagt, i dag finns det möjligheter att få ersättning för psykiskt
              lidande.
            </seg>
          </u>
          <note type="speaker" xml:id="i-fca4fe7fdcca0f6e-0">
            Anf. 203 ULF HOLM (mp):
          </note>
          <u who="ulf_holm_a45651" xml:id="i-2774a74f8ac6b1bb-17">
            <seg xml:id="i-be72f5bee87c2ef3-0">
              Herr talman! Jag ska beröra två områden. Det första handlar om
              skadeståndsansvar för atomskador där vi från Miljöpartiet har
              skrivit en motion. Reglerna kring detta behandlas i atomansvarighetslagen
              från 1968 som bygger på två konventioner, Pariskonventionen och
              Brysselkonventionen, som är ett tillägg till Pariskonventionen.
            </seg>
            <seg xml:id="i-85fc078d5e0b7675-0">
              Enligt de nuvarande reglerna är innehavaren av en atomanläggning
              ersättningsansvarig upp till ett visst belopp. Därutöver är det
              staten som ska gå in och komplettera ersättningarna. Detta anser
              vi från Miljöpartiet vara helt fel.
            </seg>
            <seg xml:id="i-abab35964cb92731-0">
              Det pågår ett arbete om detta. Frågan har tagits upp i en proposition
              för ett antal år sedan, och Socialdemokraterna instämde då i denna
              eventuella förändring längre fram. Men frågan ska beredas i god
              svensk ordning, och där ligger nu frågan ett antal år framöver.
            </seg>
            <seg xml:id="i-3e820182f60032ab-0">
              Nu har Pariskonventionen reviderats, och det finns nu möjlighet
              att införa ett obegränsat ansvar för atomskador. Därför är det
              också hög tid att vi inför detta i Sverige. Vi jobbar inom till
              exempel inom transportsektorn för att transporterna ska betala
              sina egna miljökostnader. Därför är det också rimligt att energibolagen
              står för de kostnader som det kan innebära, i detta fall vid en
              atomskada, om det blir utsläpp och så vidare. Då är det rimligt
              att kärnkraftsbolagen får betala dessa kostnader själva. Staten
              ska inte gå in och betala detta.
            </seg>
            <seg xml:id="i-111de25c8e2411b6-0">
              Det innebär i praktiken samma system som man har i USA, vilket
              också innebär att det inte är ekonomiskt lönsamt med kärnkraftverk
              i USA därför att försäkringsbolagen kräver så höga försäkringspremier
              att kärnkraften blir olönsam. Det är naturligtvis helt riktigt.
              Kärnkraften ska betala sina kostnader.
            </seg>
            <seg xml:id="i-f2a4daa956b92d8a-0">
              Vi har också skrivit en annan motion som handlar om oljeskador
              till sjöss där vi kräver att det vid oljetransporter alltid ska
              framgå vem som äger oljan och vem som äger fartyget.
            </seg>
            <seg xml:id="i-d9e94116e4f093ea-0">
              Det har tyvärr under de senaste åren varit alltför många olyckor
              med olja till sjöss där man inte har kunnat ta reda på vem som
              är ägare till oljan och därför inte har kunnat utkräva något skadestånd
              för de miljöskador som har vållats.
            </seg>
            <seg xml:id="i-0131168fec773b33-0">
              Nu pågår tydligen ett arbete inom Regeringskansliet, och vi får
              hoppas att det blir ett bra förslag i enlighet med Miljöpartiets
              motionsyrkande.
            </seg>
            <seg xml:id="i-e70483af276f3470-0">
              För tids vinnande yrkar jag inte bifall till våra motioner, utan
              jag nöjer mig med att framföra detta i talarstolen.
            </seg>
          </u>
          <note xml:id="i-8bb69fe1d9403917-3">
            Föredrogs
          </note>
          <note xml:id="i-554ebd4fd93a5ce9-3">
            Överläggningen var härmed avslutad.
          </note>
          <note xml:id="i-0a39a2ae35982811-0">
            12 § Beskattning av viss privatinförsel av tobaksvaror, m.m.
          </note>
          <note xml:id="i-8bb69fe1d9403917-4">
            Föredrogs
          </note>
          <note xml:id="i-971d40cd64913c7b-0">
            Förste vice talmannen konstaterade att ingen talare var anmäld.
          </note>
          <note xml:id="i-948f4909640e4049-0">
            13 § Teater, dans och musik
          </note>
          <note type="speaker" xml:id="i-8cb28e8a5d05eb81-0">
            Anf. 204 NIKOS PAPADOPOULOS (s):
          </note>
          <u who="nikos_papadopoulos_36a834" xml:id="i-70bb4e4c9ff514f0-0">
            <seg xml:id="i-b0659094dd966351-0">
              Herr talman! Vi ska i dag behandla motioner om teater, dans och
              musik som har väckts under allmänna motionstiden under 2003/04
              års riksmöte.
            </seg>
            <seg xml:id="i-0e0d6bd872071f43-0">
              Några förslag har övergripande karaktär och handlar om en översyn
              av relationen mellan verksamhets- och projektbidrag, särskilt
              turnéstöd och internationellt kulturutbyte.
            </seg>
            <seg xml:id="i-6d90d410bf6052c7-0">
              Inom respektive sakområde handlar det bland annat om Riksteaterns
              uppdrag, en nationell scen för barnteater, musikens betydelse,
              handlingsprogram för den professionella dansen med mera.
            </seg>
            <seg xml:id="i-6cdddd1fb7297e63-0">
              Sverige är i dag ett land präglat av etnisk och kulturell mångfald.
              Det demokratiska synsättet, som betonar alla människors lika värde,
              inbegriper också tanken att kulturen är till för alla.
            </seg>
            <seg xml:id="i-5f53bc9b8e48522f-0">
              Av statistiken framgår att det aldrig någonsin funnits så mycket
              kultur i Sverige som i dag och att fler människor än någonsin
              tidigare har tagit del av detta kulturliv.
            </seg>
            <seg xml:id="i-0cf7ff86002afe4d-0">
              Samtidigt vet vi att många människor fortfarande känner utanförskap
              eller främlingskap inför kulturlivets innehåll. Ibland kan det
              förklaras i termer av klass, kön, etnicitet, bostadsort eller
              funktionshinder ibland inte.
            </seg>
            <seg xml:id="i-b75d5af7505a785b-0">
              Låt mig nämna några av de motioner som tas upp till behandling
              i dag. I några motioner behandlas övergripande teaterfrågor av
              allmän karaktär. Bland annat syftar yrkandena till att anslaget
              till de fria teatergrupperna ska ökas samt att arrangörer och
              regionbaserade teatrar bör samverka i större utsträckning.
            </seg>
            <seg xml:id="i-a63530a9b4a9c72d-0">
              De fria grupperna har stor betydelse för förnyelsearbetet inom
              teaterområdet och verksamheten riktad till barn och ungdomar.
              Det är önskvärt att teaterverksamheten ges möjlighet att täcka
              hela landet. Det är av stort värde att en ökad regional samverkan
              kan komma till stånd på det sätt som föreslås i motionerna.
            </seg>
            <seg xml:id="i-172e8d537177a790-0">
              I motioner inom dansområdet föreslås bland annat att Dansens
              Hus ska få i uppdrag att bilda ett dansnätverk i landet samt att
              ett antal regionalt placerade danskompanier ska inrättas.
            </seg>
            <seg xml:id="i-5961abfac0175dcd-0">
              Målet för Dansnät Sverige är att sprida danskonst av hög kvalitet
              i landet. Alla, inte bara de som bor i stora städer, ska ha möjlighet
              att se och arrangera all slags dans, både svenska och internationella
              gästspel.
            </seg>
            <seg xml:id="i-0daa619d5c3de082-0">
              I ett antal motioner tas också musikens betydelse upp. Motionärerna
              exemplifierar bland annat med den betydelse som musiken har vid
              sjukdomsbehandling och rehabilitering och inom förskolans och
              skolans verksamhet.
            </seg>
            <seg xml:id="i-7797411f4d3773c5-0">
              Den statliga musikpolitiken syftar till att alla ska få del av
              ett varierat musikutbud av hög kvalitet och möjlighet till eget
              musicerande.
            </seg>
            <seg xml:id="i-9e1d3a671a2626d8-0">
              Herr talman! Statens insatser handlar också om att utveckla samspelet
              mellan de statliga, regionala och kommunala instanserna i syfte
              att slå vakt om den nationella kulturpolitiken.
            </seg>
          </u>
          <note type="speaker" xml:id="i-20fe51c597bbafdd-0">
            Anf. 205 KENT OLSSON (m):
          </note>
          <u who="kent_olsson_8e1b7d" xml:id="i-c18423554880d26b-0">
            <seg xml:id="i-ca149b1fb0c7f9f3-0">
              Herr talman! Teater är viktigt. Teater ger upplevelser av nutid
              och historia. Teater kan vara tragisk. Teater kan vara komisk.
              Teater kan vara psykologiserande, spegla samtid och ta upp aktuella
              problem. Teater uppstår i mötet mellan de agerande och publiken.
            </seg>
            <seg xml:id="i-eb72f71c292dc817-0">
              För ett kulturland är det viktigt att teatern spelas på de stora
              scenerna som Dramaten, Göteborgs Stadsteater och så vidare. Dessa
              behöver statligt stöd för sin verksamhet. Men det är också viktigt
              med de fria teatergrupperna som komplement till olika former av
              institutionsteatrar.
            </seg>
            <seg xml:id="i-ed5475509fb38667-0">
              Mycket av den förnyelsen sker genom oberoende så kallade fria
              grupper. De svarar också för en mycket stor del av det utbud som
              riktas till skolor och ungdomsgrupper. Det bör vara en självklarhet
              att underlätta för dessa gruppers innovativa verksamhet. Vi tycker
              att dessa fria grupper behöver 15 miljoner kronor mer än regeringen
              ger.
            </seg>
            <seg xml:id="i-71445e0d7961aaef-0">
              Vi ser också teater som ett naturligt inslag i skolans kulturförmedling.
              Teater kan vara ett verksamt pedagogiskt instrument. Men det är
              också mycket viktigt att få bra teater och inte något med bristande
              professionalitet.
            </seg>
            <seg xml:id="i-dc5e14d7096b8b38-0">
              Liksom på andra områden inom kulturen finns det ett gemensamt
              ansvar för förvaltandet av arvet. Teaterverksamheten bör dock
              också i viss utsträckning vara ett ansvar för region eller kommun.
            </seg>
            <seg xml:id="i-211ef95b2d2b76e0-0">
              Men teater är också musikteater. Förutom nationalscener bör det
              ligga i en kulturnations intresse att garantera existensen för
              ett par musikteatrar, för opera, operett, musikal och dans har
              goda möjligheter att täcka landet med sin verksamhet.
            </seg>
            <seg xml:id="i-04145dad955d1f5e-0">
              Den förnyelse av musikteatern som sker i landet behöver förstärkas.
              Vi anser det vara ett statligt ansvar att tillskjuta mer medel
              till Göteborgsoperan och Malmöoperan. Att vi har framstående operor
              inte bara i Helsingfors utan även i Göteborg och Malmö ser vi
              som viktigt för att sprida operakultur. Göteborgsoperan har tveklöst
              lyckats nå en ny publik, vilket vi mycket uppskattar. Vi anser
              att det är viktigt att staten här tar ett större ansvar och förordar
              att 12 respektive 8 miljoner går till Göteborgsoperan och Malmöoperan.
            </seg>
            <seg xml:id="i-1ad4271a513989a1-0">
              Låt mig lite grann återgå till de fria grupperna. De har i dag
              en självklar plats i svenskt kulturliv och står för mer än en
              tredjedel av alla föreställningar som i år ges i Sverige.
            </seg>
            <seg xml:id="i-454be1435e4d036f-0">
              Vi har en gemensam borgerlig reservation om de fria gruppernas
              betydelse. Det är en självklarhet att de ges ekonomiska villkor
              så att de kan verka som i dag. Vi anser dock att man ska se över
              relationen mellan verksamhets- och projektbidragen till de fria
              grupperna så att en långsiktigt hållbar utveckling kan åstadkommas
              för dem. I dagsläget tvingas de genomföra sin ordinarie verksamhet
              som projekt eftersom verksamhetsbidragen är otillräckliga.
            </seg>
            <seg xml:id="i-98a7185049ec57d1-0">
              Låt mig sedan ta upp något som den här riksdagen har lovats en
              lösning på och som gäller pensionerna.
            </seg>
            <seg xml:id="i-42a63429cb75d92b-0">
              Vad har hänt när det gäller pensionerna för anställda vid teatrar
              och andra kulturinrättningar? Vi vet att en utredare är utsedd.
              Men när kommer det att vara klart med pensionerna? Det är förödande
              för både enskilda skådespelare, dansare och andra och för verksamhetsansvariga
              att bara få vänta på besked i frågan. Här måste regeringen agera
              betydligt snabbare än man gjort. Konstnärerna måste få besked
              om vettigare pensionsvillkor bra mycket snabbare. Nu har de, som
              sagt, fått vänta under en lång tid.
            </seg>
            <seg xml:id="i-3ed5205f6097f1e4-0">
              Sedan ska jag lite kortfattat nämna något om dansen. Intresset
              för dans växer i hela landet. Inrättandet av Dansens Hus har sannolikt
              betytt mycket för att inspirera och för att öka kunskaperna om
              dansen som konstform. Att besöka Dansens Hus en kväll är en mycket
              trevlig upplevelse, framför allt när man ser alla ungdomar som
              kommer dit.
            </seg>
            <seg xml:id="i-117fa0aaaf652593-0">
              För att även i framtiden garantera en hög professionell nivå
              på våra dansare måste staten sörja för möjligheten att ha dansklasser
              också på elitnivå. Liksom när det gäller de fria grupperna tycker
              vi att också dansen bör få mer pengar.
            </seg>
            <seg xml:id="i-bdc8457634855b75-0">
              Vad gäller musik kommer Anna Lindgren senare här i dag att ta
              upp våra synpunkter på detta viktiga kulturområde.
            </seg>
            <seg xml:id="i-0d6fe0893c178a3a-0">
              Med detta, herr talman, har jag genom att tala snabbt här lyckats
              vinna tre minuter åt kammaren. Låt mig ändå slutligen bara få
              yrka bifall till reservation nr 1. Men givetvis står vi bakom
              även våra övriga reservationer.
            </seg>
          </u>
          <note type="speaker" xml:id="i-6332db72eca2db31-0">
            Anf. 206 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-91f7394f9f76cf74-0">
            <seg xml:id="i-2f88fa0b79a03885-0">
              Herr talman! I begynnelsen var Ordet, och för att Ordet skulle
              få liv kom tonen till. Så länge människor levt på jorden har teater,
              musik och dans funnits med som en viktig del av våra mänskliga
              liv och följt oss genom årtusendena.
            </seg>
            <seg xml:id="i-30eb031333b3e667-0">
              Teater, musik och dans hjälper oss att ta emot inspiration och
              kunskap, inspirerar oss att som individer orientera oss i ett
              alltmer pluralistiskt samhälle och kan också hjälpa oss att hitta
              mening och djup i vår tillvaro.
            </seg>
            <seg xml:id="i-327397701aa29308-0">
              I dag vill jag särskilt lyfta fram situationen vid nationalscenerna
              Operan och Dramaten som är mycket betydelsefulla och viktiga för
              den svenska kulturidentiteten. Jag vill, herr talman, i det sammanhanget
              påminna om att vi i Folkpartiet i vår budgetmotion sammantaget
              har en förstärkning på kulturens område med 50 miljoner kronor
              i förhållande till regeringen, av vilka 14 miljoner kronor är
              avsedda för scenkonsterna. Jag rekommenderar läsning av vårt särskilda
              yttrande där vi lyfter fram detta faktum.
            </seg>
            <seg xml:id="i-5e1d8886cf3c8f0a-0">
              Villkoren för scenkonstens utövare är dåliga. Det är dåliga,
              låga och ofta till och med frysta löner, tuffa arbetsvillkor,
              personalnedskärningar, inställda produktioner ja, listan skulle
              kunna göras lång. Ändå väljer jag, herr talman, att ytterligare
              en gång här i kammaren lyfta fram det värsta av allt, det som
              det är så illa ställt med, nämligen dansarnas och sångarnas pensionsvillkor
              som regeringen inte har klarat av att lösa trots att man nu har
              haft mer än fyra år på sig.
            </seg>
            <seg xml:id="i-0ba211cf89b2c633-0">
              Det enda man klarat av är att, som man nyligen gjort, tillsätta
              en samtalsgrupp som kontinuerligt träffas och talar om hur illa
              det är. Men jag är rädd att det ännu en gång mer handlar om snack
              än om verkstad och befarar att vi inte kan hoppas på en lösning
              inom överskådlig tid.
            </seg>
            <seg xml:id="i-b700c07245e43404-0">
              Pensionsvillkoren bestäms, som bekant, av Finansdepartementet
              men godkänns av Kulturdepartementet. Nog borde, herr talman, dessa
              två departement gemensamt kunna åstadkomma mycket mer än att prägla
              sångares och dansares liv och framtid av osäkerhet och rädsla
              inför den kommande pensionsdagen. Detta är ovärdigt och respektlöst
              gentemot hela yrkeskårer. Nu framstår det med all önskvärd tydlighet
              vad oförmågan att handla leder till.
            </seg>
            <seg xml:id="i-5d420f1c56db784e-0">
              Förr kunde dansare och sångare gå i pension när de var 44 respektive
              55 år. Då har de hängivet arbetat i princip hela livet, för ofta
              startar de i alla fall dansarna när de är mycket små. Nu säger
              lagen att de har rätt att jobba kvar på arbetsplatsen tills de
              är 67 år. Vad det innebär för verksamheten på Kungl. Operan behöver
              man inte ha särskilt stor fantasi för att sätta sig in i balett
              med dansare vars kroppar inte längre klarar av helaftonsföreställningar
              och sångare som inte mäktar med de krävande partierna.
            </seg>
            <seg xml:id="i-c5f2984ebe39c6a0-0">
              Jag har sagt det förr och börjar nu nästan få blodsmak i munnen,
              men jag säger det en gång till: Aida 65-plus orkar inte längre.
              Hon är trött och måste få vila och gå hem. Och Svansjön, med dansare
              i 60-årsåldern ja, det faller på sin egen orimlighet.
            </seg>
            <seg xml:id="i-d5e667aa00b03e51-0">
              Många artister vet i dag inte vad de får ut när de går i pension.
              Det finns räkneexempel som visar att ålderspensionen blir 45 %
              av lönen. Det är inte mycket när man vet att dansare tjänar 18
              00019 000 kr i månaden. Tidigare fick man åtminstone 65 % av lönen,
              men det gäller inte längre.
            </seg>
            <seg xml:id="i-28fbaeb8d7056e30-0">
              Förra året när vi debatterade detta sade jag att man kan kräva
              av Kulturdepartementet att de återkommer till riksdagen innan
              året är slut alltså år 2003 och redovisar ett förslag till en
              lösning som är långsiktigt hållbart och som inte drabbar de enskilda
              yrkesutövarna. Det skedde inte.
            </seg>
            <seg xml:id="i-4c36192e0f698779-0">
              Nu skriver vi 2004, och jag säger återigen att denna fråga måste
              lösas, och det skyndsamt, för det är alldeles för stora värden
              som står på spel.
            </seg>
            <seg xml:id="i-2738df1f6682a1d5-0">
              Herr talman! Jag kan inte heller låta bli att nämna den bekymmersamma
              situation som präglar de fria grupperna. Sedan år 2002, när de
              fria grupperna tillfördes 20 miljoner kronor, har anslagen stått
              stilla på en låg nivå. Satsningen då var bra, för den utgjorde
              en signal till kommuner och landsting om att ta ett ökat ansvar
              för de fria grupperna och att också öka stödet för dem. Så skedde
              inte.
            </seg>
            <seg xml:id="i-06ca5ed83fdc8bd1-0">
              Situationen blir ohållbar då även dansare och skådespelare som
              arbetar inom den fria scenkonsten är garanterade avtalsenlig pension
              och försäkringar motsvarande 56 % av lönekostnaderna. Det minsta
              man kunde begära vore att anslagen åtminstone skulle svara mot
              kollektivavtalets villkor, men så är det inte.
            </seg>
            <seg xml:id="i-fa059f20295f8024-0">
              När anslaget inte räknas upp enligt den pris- och löneuppräkning
              som kulturinstitutionerna i övrigt får kommer anslaget i praktiken
              att minska i värde, inte att stå stilla, eftersom priser och löner
              kontinuerligt stiger.
            </seg>
            <seg xml:id="i-21f6e459feb474e6-0">
              Folkpartiet liberalerna har ett ökat anslag om 8 miljoner kronor
              till de fria grupperna, vilket klart och tydligt framgår av vårt
              särskilda yttrande i betänkandet.
            </seg>
            <seg xml:id="i-d43b6c8d9024923c-0">
              Avslutningsvis, herr talman, vill jag travestera en av mina absoluta
              favoriter, poeten Tomas Tranströmer som en gång för ett antal
              år sedan kallade den svenska kulturpolitiken en scen för narrar.
            </seg>
            <seg xml:id="i-b9fef209ad62c88b-0">
              Min innerliga förhoppning är att kulturpolitiken i framtiden
              ska ändra inriktning och bli verkningsfull och kraftfull. Jag
              är övertygad om att så också kommer att ske, allra senast efter
              valet 2006. Då kommer den inte längre att präglas av den handlingsförlamning
              som jag här har givit exempel på. Detta går inte längre. Nationalscenerna
              och de fria grupperna måste värnas och deras existens säkerställas.
              Det är vi från Folkpartiets sida beredda att ta ett stort ansvar
              för.
            </seg>
            <seg xml:id="i-2eba569a87a799ca-0">
              Herr talman! Jag står givetvis bakom alla de folkpartireservationer
              som finns i ärendet, men jag yrkar med detta endast bifall till
              reservation nr 3.
            </seg>
          </u>
          <note type="speaker" xml:id="i-8200d50012d74c08-0">
            Anf. 207 GUNILLA TJERNBERG (kd):
          </note>
          <u who="gunilla_tjernberg_4dfa43" xml:id="i-737cd41878af9be7-0">
            <seg xml:id="i-7c20a484f2449dec-0">
              Herr talman! Jag kommer i mitt anförande att kommentera några
              av de reservationer som vi kristdemokrater står bakom i det här
              ärendet. Jag kommer inte att beröra pensionerna särskilt mycket,
              eftersom vi kommer att behandla den frågan i ett senare betänkande
              som handlar om konstnärerna, KrU8.
            </seg>
            <seg xml:id="i-298fb5d837057b71-0">
              I en reservation tar vi upp behovet av en översyn av relationen
              mellan verksamhets- och projektbidrag. De fria grupperna har i
              dag en självklar plats i svenskt kulturliv. De står i dag för
              mer än en tredjedel av alla föreställningar som ges i Sverige
              varje år. Ingen ifrågasätter i dag, och ingen kan i dag ifrågasätta,
              de fria gruppernas betydelse. Det är därför en självklarhet att
              de ska ges rimliga ekonomiska villkor för att kunna fortsätta
              att verka.
            </seg>
            <seg xml:id="i-510015ce8f0db29e-0">
              Herr talman! Jag är mycket väl medveten om att jag har sagt det
              här många gånger förut, men jag säger det än en gång, för det
              tål att upprepas. Dessvärre är det så att de fria grupperna i
              dagsläget många gånger tvingas att genomföra sin ordinarie verksamhet
              som projekt eftersom verksamhetsbidragen är otillräckliga. Den
              ekonomiska verkligheten tvingar dem till detta. Det kan inte vara
              rimligt.
            </seg>
            <seg xml:id="i-fc0fab11028d600a-0">
              Vi kristdemokrater vill tillsammans med övriga borgerliga partier,
              Moderaterna, Folkpartiet och Centerpartiet, att en översyn ska
              göras av relationen mellan de båda bidragsformerna. Det här tycker
              inte majoriteten. Socialdemokraterna, Vänsterpartiet och Miljöpartiet
              tycker inte att det behövs. Nu har Vänsterpartiet en egen reservation
              i frågan, det är jag väl medveten om, något annorlunda formulerad.
              Man vill se de ekonomiska konsekvenserna av detta.
            </seg>
            <seg xml:id="i-4a1ec5f3ec7c2207-0">
              Så här svarar majoriteten: Det är Kulturrådet som ska tala om
              ifall någon översyn behöver göras. Men det är självklart att vi
              som förtroendevalda i riksdagens kulturutskott kan visa på ett
              behov som vi själva finner behöva få en lösning åt ett visst håll,
              vilket det än må vara, utan att Kulturrådet måste säga sitt. Sedan
              är det ju, som vi alla vet, ett antal frågor där Kulturrådet säger
              sitt och visar på ett behov men där utskottsmajoriteten väljer
              att inte tydligt visa att man tar detta till sig. Till syvende
              och sist handlar det nog mest om politisk vilja.
            </seg>
            <seg xml:id="i-5c586902e3d93670-0">
              En annan viktig fråga som inte är löst är situationen för den
              regionala teater-, dans- och musikverksamheten, där regeringens
              låga uppräkning av löner och priser drabbar de fria grupperna
              mycket hårt.
            </seg>
            <seg xml:id="i-fe5f46e9cfc96f5f-0">
              Herr talman! Kulturrådet har också redovisat att man kommer att
              tvingas att ge stöd till färre grupper i framtiden om inte en
              uppräkning sker. Många skådespelare, dansare och musiker arbetar
              under förhållanden som vi här och många utanför det här rummet
              aldrig skulle acceptera för andra yrkesgrupper.
            </seg>
            <seg xml:id="i-07523f37e9d1099d-0">
              Jag vill i det sammanhanget passa på att påminna riksdagen om
              att i höstens budgetmotion föreslog Kristdemokraterna en ökning
              av anslaget till regionala teater-, dans- och musikinstitutioner
              med 5 miljoner kronor utöver Socialdemokraternas, Vänsterpartiets
              och Miljöpartiets förslag. Det var en bit på väg för att minska
              effekterna av den bristande pris- och löneuppräkningen vid de
              regionala institutionerna. Vi har också ökat bidraget till de
              fria grupperna genom att höja anslaget med 2 miljoner kronor.
            </seg>
            <seg xml:id="i-776916a7da1667c5-0">
              Herr talman! Jag vill ta tillfället i akt och peka på behovet
              av att uppmärksamma festivalernas och spelmansstämmornas betydelse
              för musiklivet. Som exempel kan jag nämna Finland, vårt grannland
              i öster, som Paavo Vallius känner mycket väl till och som i motsats
              till Sverige vunnit internationellt erkännande för att man har
              bedrivit ett långsiktigt utvecklingsarbete på just det här området.
            </seg>
            <seg xml:id="i-87e6360f055c763b-0">
              I dag måste spelmansstämmorna och festivalerna motivera sin existens,
              vilket är mycket otillfredsställande då vi vet, många av oss,
              att folkmusiken utgör ett omistligt kulturarv. Det finns en uppenbar
              risk att verksamhet som lockar stor publik i dag sätts i fokus
              på bekostnad av de något smalare festivalerna.
            </seg>
            <seg xml:id="i-8fc88ff3e4db374a-0">
              Jag kan inte låta bli att här nämna visfestivalen på Holmön utanför
              Umeå jag har inte gjort det tidigare. Tack vare idogt arbete av
              idoga eldsjälar, som ideellt ställer sina krafter till förfogande
              och ser till att den här visfestivalen i dag har ett nationellt
              intresse genom att det är väldigt många som kommer från hela landet,
              går den festivalen att genomföra. Utan dessa eldsjälar bleve det
              intet.
            </seg>
            <seg xml:id="i-7e5864a7c55166ba-0">
              Jag och Kristdemokraterna anser att regeringen ska initiera en
              utredning om spelmansstämmornas och festivalernas roll i kulturlivet
              för att få frågan belyst inte minst i ett internationellt perspektiv.
            </seg>
            <seg xml:id="i-dd71db1a284bd55b-0">
              Vad har Kulturrådet sagt? Ja, man har sagt så här: I dag kan
              man inte prioritera stödet till festivaler på grund av, inte ointresse
              eller att det är en dålig verksamhet, utan av medelsbrist. Man
              intar i dag en restriktiv hållning.
            </seg>
            <seg xml:id="i-51174af3ae692119-0">
              När jag vid förra årets riksmöte begärde densamma, alltså en
              översyn, ansåg majoriteten att riksdagen inte skulle begära någon
              översyn. Varför det? Jo, därför att Kulturrådet hade aviserat
              en översyn. Då behövde utskottet inte göra det, ansåg man. Kulturrådet
              ansåg då att det behövdes en sådan, och majoriteten i utskottet
              litade på det. Nu har tiden gått, men någon översyn har icke genomförts.
              Nu, ett år senare, utgår man från att det kommer att genomföras
              en sådan.
            </seg>
            <seg xml:id="i-719bfe8c2e560d5e-0">
              Då blir min fråga: Anser ändå majoriteten att en sådan behöver
              göras och att det är viktigt? När anser man att det skulle ske?
              Kommer den att genomföras? Jag kan tolka det bara på ett sätt
              när jag jämför de olika betänkandena, och det är att utskottsmajoriteten
              inte har någon egen åsikt i frågan. Det tycker jag är beklämmande.
              En utredning om hur festivalverksamheten förhåller sig i rådande
              stödordning skulle ge svar på många viktiga frågor.
            </seg>
            <seg xml:id="i-923f31018657c623-0">
              Herr talman! Avslutningsvis: När det gäller utskottets behandling
              av vår motion angående Riksteatern, dess verksamhet och uppgift
              har jag valt att nöja mig med ett särskilt yttrande till betänkandet.
              Skälet till detta är att texten i betänkandet är relativt omfattande
              och också klarläggande när det gäller en del punkter som vi tar
              upp i vår motion. Majoritetstexten uttalar också en inriktning
              som jag kan känna mig nöjd med, så därför stöder jag den, och
              jag kommer med intresse att följa frågan vidare.
            </seg>
            <seg xml:id="i-5def2eb0ff36f76b-0">
              Jag står självfallet bakom samtliga reservationer där Kristdemokraterna
              finns med. Men för tids vinnande vill jag bara yrka bifall till
              reservation 3 under punkt 6.
            </seg>
          </u>
          <note type="speaker" xml:id="i-9946381edf6e5c53-0">
            Anf. 208 TASSO STAFILIDIS (v):
          </note>
          <u who="tasso_stafilidis_d5b859" xml:id="i-9b3ea7e49fb813bf-11">
            <seg xml:id="i-5c96bb2f82113805-0">
              Herr talman! Jag vet inte hur många av utskottets ledamöter som
              under den gångna veckan hade möjlighet att besöka Dansbiennalen
              i Malmö. Jag såg ingen av er där.
            </seg>
            <seg xml:id="i-03771755eaa0cfec-0">
              För er som missade den fantastiska Dansbiennalen kan jag tala
              om att jag skulle ha önskat att lite mer av det som hände där
              även kunde hända här i kammaren. Förutom dans innehöll Dansbiennalen
              en massa olika diskussioner om bland annat visioner för dansen.
            </seg>
            <seg xml:id="i-ed8d0f9638058cc3-0">
              Herr talman! Anledningen till att jag nämner det här är att jag
              är så glad över att det bland de aktiva danskonstnärerna, koreograferna
              och dansarna i Sverige finns en enorm potential och fantastiska
              visioner.
            </seg>
            <seg xml:id="i-31dd8c3ea9088bff-0">
              Kulturrådet fick av regeringen den 20 november förra året i uppdrag
              att lägga fram ett handlingsprogram för den professionella dansen
              i Sverige.
            </seg>
            <seg xml:id="i-46898b085cc113df-0">
              De motionsyrkanden som Vänsterpartiet har i det här betänkandet
              hade vi också 2001/02. Det finns några yrkanden om att man ska
              utreda dansens struktur, att man ska titta på tillgången på dansscener
              och att man ska utarbeta en handlingsplan för dansen. När dessa
              frågor fanns med i betänkandena 2001/02 avstyrktes de av kulturutskottet.
              Döm om Vänsterpartiets glädje över att det som vi då motionerade
              om i stort sett är verkställt. Man kommer också tillbaka till
              flera av de olika förslagen.
            </seg>
            <seg xml:id="i-2a57cbab1aa6edd8-0">
              Det har utarbetats ett handlingsprogram som vi i Vänsterpartiet
              ser som ett viktigt politiskt verktyg som riksdagen och även regeringen
              senare ska ta ställning till. I direktiven till handlingsprogrammet
              står det bland annat att det ska skapa än större tydlighet och
              bredare förankring för kommande insatser inom dansområdet. Det
              är oerhört viktigt.
            </seg>
            <seg xml:id="i-982f8f2ceb997a6d-0">
              Här är strukturerna mycket viktiga. Det handlar inte längre om
              att det är staten som ensam ska ta ansvaret för finansiering och
              ansvaret i övrigt för dans, teater och musik.
            </seg>
            <seg xml:id="i-83c944ecc8c1f4ca-0">
              För dansarna och koreograferna är det inte en så jättestor fråga
              att handlingsprogrammet för den professionella dansen ska bli
              ett politiskt verktyg. De vinster de får är att det har öppnats
              en massa dörrar med alla diskussioner, som samtal som har påbörjats
              ute i landet om påbyggande och utarbetande av regionala handlingsprogram
              som ska tas in i det nationella handlingsprogrammet. Det förs
              ett sprudlande samtal mellan danskonstnärer i Sverige i dag. Det
              ser jag väldigt positivt på.
            </seg>
            <seg xml:id="i-5b275a8963f2a747-0">
              Liknande resultat har uppnåtts med många av våra andra motionsyrkanden.
              Det gäller till exempel vårt yrkande 15 i vår dans- och teatermotion
              där vi begärde att det skulle bildas ett nationellt dansnätverk.
              Nu har Dansnät Sverige bildats där Dansens Hus har ett nationellt
              uppdrag för att verkställa detta. Dansspridning i Mellansverige
              i ledning av Danscentrum i Helsingfors finns nu med stöd från
              Kulturrådet. Det finns också en turnéslinga där de olika fasta
              scenerna byter produktioner mellan varandra.
            </seg>
            <seg xml:id="i-828e512140f52d73-0">
              Likaså har det skett en stor satsning på Dansens Hus och unga
              kvinnliga koreografer som vi välkomnar och ser oerhört positivt
              på. Återigen är detta en jämställdhetsfråga. Inom dansen, teatern
              och musiken har regeringen nu tillsatt en utredning som ska ta
              upp problematiken kring scenkonsten och jämställdheten. Vi vet
              att det finns problem. De flesta chefer inom scenkonstområdet
              är män. Inom dansområdet är de flesta utövarna kvinnor.
            </seg>
            <seg xml:id="i-af475208a2cb1faf-0">
              Herr talman! Jag står självfallet bakom Vänsterpartiets reservation
              nr 4, men jag kommer inte att yrka bifall till den, eftersom jag
              ska yrka bifall till en annan reservation.
            </seg>
            <seg xml:id="i-ae5f5fbfda7cfca4-0">
              I reservation nr 4 tar vi upp översynen av relationen mellan
              verksamhets- och projektbidrag. Den relationen har blivit väldigt
              luddig, framför allt när det finns grupper som i dag får klara
              sig på enbart projektbidrag och grupper som enbart får klara sig
              på verksamhetsbidrag och inte på projektbidrag på grund av att
              de får verksamhetsbidrag och så vidare. Vi anser att detta är
              en ordning som urholkar systemet. Det är därför som vi vill att
              regeringen ska utreda de finansiella konsekvenserna.
            </seg>
            <seg xml:id="i-01e4f29dfd5c0c50-0">
              Självfallet får detta konsekvenser med tanke på de kollektivavtal
              som nu finns inom både den fria teatern och dansvärlden. Pengarna
              räcker helt enkelt inte till när man har åtagit sig att uppfylla
              avtalen och ska betala in pengar för försäkring och pensionsavgifter.
            </seg>
            <seg xml:id="i-7c687fd5ea713326-0">
              De borgerliga har en liknande reservation, nr 3, där de tar upp
              pensionerna, och jag är faktiskt lite förvånad. Hittills har det
              låtit som att vi återupprepar den budgetdebatt som vi hade i december
              här i kammaren när olika partier har tagit upp frågor om hur mycket
              pengar som ska gå till olika grupper hit eller dit. Jag hoppas
              att det inte rör sig om en budgetdebatt i dag. Betänkandet innehåller
              ju mer av en inriktningsdebatt.
            </seg>
            <seg xml:id="i-001078ab2db88652-0">
              Pensionsfrågan har tagits upp. För oss i Vänsterpartiet är den
              en högst prioriterad fråga i det samarbete som finns mellan Socialdemokraterna,
              Vänsterpartiet och Miljöpartiet. Vi förutsätter att den frågan
              kommer att lösas. Det läggs ned väldigt mycket arbete på den.
              Vi är positiva, för det skulle ju vara väldigt märkligt om vi
              redan innan man är färdig med det som nu har satts i gång klagade
              på att det inte kommer att leda någonvart och att det hela kommer
              att misslyckas.
            </seg>
            <seg xml:id="i-b584d03d6c26ab6f-0">
              Herr talman! Så till frågan om ett särskilt turnéstöd som tas
              upp i reservation nr 5 och som jag yrkar bifall till. Det är viktigt
              att Kulturrådet får i uppdrag att tillsammans med centrumbildningarna
              initiera en försöksverksamhet som går ut på att olika fria grupper,
              regioner och arrangörer samordnar turnerandet. Det är en mycket
              viktig fråga och ett tillskott som skulle lösa väldigt mycket
              för de grupper som är lokaliserade till vissa storstäder, men
              som är ute och turnerar i hela landet. Det klagas till exempel
              mycket på att många fria grupper är från Helsingfors, men de har
              ju bara sin bas här. De flesta turnerar väldigt mycket i hela
              landet.
            </seg>
            <seg xml:id="i-d3f5ed25657e9515-0">
              Avslutningsvis vill jag också beröra musikfrågorna. Där har vi
              en reservation nr 9 som handlar om en översyn av folk- och världsmusiken
              som genre. Vi har också i vår motion lyft upp frågan kring folk-
              och världsdansen.
            </seg>
            <seg xml:id="i-3443cc6178984505-0">
              Från Vänsterpartiets sida vill vi förutsätta att arbetet med
              handlingsplanen för den professionella dansen kommer att inbegripa
              den folkliga dansen och världsdansen, så där är vi nöjda. Men
              vi får inte glömma bort eller blunda för att det faktiskt finns
              en obalans som gynnar vissa genrer och missgynnar andra inom både
              dansen och musiken. Här vill vi slå ett slag för folk- och världsmusiken.
            </seg>
          </u>
          <note type="speaker" xml:id="i-13696a3626601879-0">
            Anf. 209 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-1">
            <seg xml:id="i-4d5403d18654f9f3-0">
              Fru talman! Först skulle jag bara vilja tydliggöra för Tasso
              Stafilidis att den kristdemokratiska reservationen, reservation
              3, tillsammans med de tre övriga borgerliga partierna inte handlar
              om pensionerna, utan den handlar om att vi vill ha en översyn
              av relationerna mellan verksamhetsbidrag och projektbidrag. Då
              var det utklarat. Frågan om pensionerna kommer att behandlas i
              betänkande KrU8 senare i kväll.
            </seg>
            <seg xml:id="i-806aa7b301cfe6f5-0">
              Jag kan förstå att Tasso Stafilidis inte vill att vi ska ha en
              budgetdebatt, och jag tänkte inte heller att vi skulle ha det.
              Men om vi då håller oss till en inriktningsdebatt, som ändå efterlystes
              av Tasso Stafilidis, kan vi i dag konstatera att den mycket låga
              pris- och löneuppräkningen för musik-, dans- och teaterinstitutioner
              på regional nivå har drabbat de fria grupperna mycket hårt. Jag
              vet att jag och Tasso Stafilidis under många år har debatterat
              den frågan.
            </seg>
            <seg xml:id="i-4c4c7feacec4a623-0">
              Inriktning ska vi alltså diskutera. På vilket sätt påverkar Tasso
              Stafilidis budgetarbetet i den frågan?
            </seg>
          </u>
          <note type="speaker" xml:id="i-17046e183c287ced-0">
            Anf. 210 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-12">
            <seg xml:id="i-2ac07332e46bd34a-0">
              Fru talman! Det är inte bara jag utan hela vår kulturutskottsgrupp
              och våra förhandlare som försöker påverka i den här frågan. Men
              det är bara att konstatera att det är ett misslyckande när de
              här frågorna inte kommer upp i till exempel vårbudgeten. Det finns
              liksom inget annat att säga än att det är ett misslyckande.
            </seg>
            <seg xml:id="i-98c79141cb583a88-0">
              Men bara för att vi i det samarbete som finns i dag mellan den
              socialdemokratiska regeringen, Miljöpartiet och Vänsterparitet
              misslyckas i våra strävanden att få in kulturfrågorna och specifikt
              frågorna kring scenkonsten och den fria scenkonsten, innebär det
              inte att Vänsterpartiets politik är försvunnen och borta. Tvärtom
              har vi i Vänsterpartiet en väldigt stark och tydlig politik.
            </seg>
            <seg xml:id="i-93c6a1d193c58a70-0">
              Att vi inte kan förverkliga de ekonomiska spörsmålen genom vårt
              samarbete är en fråga som definitivt stör även mig. Men att vi
              försöker påverka är ett faktum.
            </seg>
          </u>
          <note type="speaker" xml:id="i-85b7371202cf8322-0">
            Anf. 211 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-2">
            <seg xml:id="i-cece68eb8b0c19b6-0">
              Fru talman! Då får jag tacka för svaret, även om det inte innehöll
              särskilt mycket mer än vad jag tidigare har hört ett antal gånger
              från Tasso Stafilidis här i kammaren i den här debatten. Det var
              nästan precis detsamma som har sagts tidigare: Vi försöker och
              vi vill, och Vänsterpartiets politik är annorlunda än den som
              kommer ut från Vänsterpartiet. Jag konstaterar att ord står mot
              handling.
            </seg>
            <seg xml:id="i-a78b148aec04b7c1-0">
              Men jag drar i alla fall en slutsats av detta, för vad Tasso
              Stafilidis egentligen säger är att Socialdemokraterna och Miljöpartiet
              inte är intresserade av kulturfrågorna, att det bara är Vänsterpartiet
              som är det och att ni är missnöjda med det samarbetet. Jag konstaterar
              att vad Tasso Stafilidis säger här är att Socialdemokraterna inte
              är intresserade av kulturfrågorna, och det må vara bekymmersamt
              i det här arbetet.
            </seg>
          </u>
          <note type="speaker" xml:id="i-1b06489cd6e43d33-0">
            Anf. 212 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-9b3ea7e49fb813bf-13">
            <seg xml:id="i-9faa9b827984c44d-0">
              Fru talman! Gunilla Tjernberg drar väldigt höga växlar här med
              sina konstateranden. Jag kan tvärtom konstatera, fru talman, att
              det finns ett genuint intresse både från Socialdemokraterna, Miljöpartiet
              och Vänsterpartiet när vi sitter i diskussioner och förhandlingar
              kring kulturfrågorna. Jag sitter ju inte själv med i någon förhandlingsgrupp
              i Finansdepartementet, men vi får ju alla följa via medierna vad
              som händer där. Och man har inte lyckats prioritera kulturfrågorna.
              Det tror jag att vi alla beklagar. Det beklagar till och med kulturministern,
              som själv sitter med i den regering som lägger fram vårpropositioner
              och så vidare.
            </seg>
            <seg xml:id="i-bc8a4b66de79b793-0">
              Det är alltså inte konstigare än att Vänsterpartiet inte har
              någon egen majoritet i den här kammaren eller att ens Kristdemokraterna
              har någon egen majoritet i den här kammaren. Det är självklart
              att jag måste upprepa de faktum som Gunilla Tjernberg känner till
              men trots det frågar om gång på gång.
            </seg>
          </u>
          <note type="speaker" xml:id="i-e9b97c165aac9082-0">
            Anf. 213 LARS-IVAR ERICSON (c):
          </note>
          <u who="unknown" xml:id="i-3681faef1ba6d747-3">
            <seg xml:id="i-d92a7e5ae1aefa1e-0">
              Fru talman! Den som tar till sig upplevelser av konst, teater,
              dans och musik öppnar in mot sig själv och ökar sin förståelse
              för andra, blir empatisk och går inte ut och slår ihjäl sin nästa.
              Han eller hon mår bättre och kostar därigenom vårdapparaten mindre
              än den som av olika anledningar inte tar sig rätten att se teater.
            </seg>
            <seg xml:id="i-f903be29cc608329-0">
              En kulturaktivitet efter arbetet förlänger livet. De orden kommer
              från Göran Stangertz, teaterchef på Helsingborgs stadsteater.
            </seg>
            <seg xml:id="i-521e55d17120cda5-0">
              Teater är viktigt, viktigt för alla åldrar och inte minst för
              barnen. Centerpartiet anser att barn bör ha rätt att uppleva teater
              och ha rätt till eget teaterutövande. Om barn får vara delaktiga
              i skapandeprocessen, i att producera sina egna berättelser och
              sin egen teater, får de utlopp för sin egen kreativitet och får
              vara med i ett sammanhang som känns bra. Därför vill vi ha en
              utredning om möjligheten att inrätta en fast nationell scen för
              teater som skapas av och med barnen själva.
            </seg>
            <seg xml:id="i-b2f620b75a738c34-0">
              Våra länsteatrar fyller en viktig funktion när det gäller att
              sprida kultur, debatt och underhållning till en bredare publik.
              De är också viktiga för det lokala kultur- och teaterlivet. Centerpartiet
              efterlyser flera teaterföreställningar på mindre orter med mindre
              spelplatser. Därför vill vi ge en budgetförstärkning med 28 extra
              miljoner för just sådana insatser. Dessutom vill vi värna om den
              fria scenkonsten med ytterligare 15 miljoner. Med den fria scenkonsten
              avser vi teater, sång och dans som utövas vid sidan av institutionerna
              och som inte drivs på kommersiella villkor. Här finns dessutom
              vitala inslag, inslag av nytänkande och experiment. Dessa grupper
              når även fram till befolkningen utanför de stora städerna. På
              så sätt har den fria scenkonsten en stor och växande kulturpolitisk
              betydelse.
            </seg>
            <seg xml:id="i-039bbbc40f753dd3-0">
              Som det har sagts tidigare i kammaren i kväll står de fria grupperna
              för en tredjedel av alla scenföreställningar i landet. Vi tycker
              att regeringen har anledning att se över systemet för bidrag till
              dessa grupper, så att de kan ha en mer långsiktig planering av
              verksamheten och också känna en större tillförsikt och trygghet
              inför framtiden.
            </seg>
            <seg xml:id="i-12e3a2d467dd066c-0">
              De fria grupperna står för viktiga begrepp som förnyelse, experiment,
              utveckling och företagsamhet och medverkar till en nyttig vitalisering
              av kulturlivet.
            </seg>
            <seg xml:id="i-196583a27d0afe82-0">
              Fru talman! Musik och sång har vi alla en personlig relation
              till. Med större eller mindre framgång har vi testat vår förmåga
              att uttrycka oss med rösten eller genom ett instrument. Det är
              ett fåtal av oss som når fram till att behärska de mer avancerade
              instrumenten, som till exempel nyckelharpan.
            </seg>
            <seg xml:id="i-cdf2ac552fc118dd-0">
              En av mina konfirmander, Carina, är väldigt duktig på detta instrument.
              Hon har kunnat göra uppskattade insatser både i kyrkor och på
              andra spelplatser. Jag träffade Carina för en månad sedan och
              kunde då berätta om hur Centerpartiet värnar om nyckelharpan och
              vill att den ska bli ett svenskt nationalinstrument. Jag kunde
              också berätta hur vi vill göra insatser för Erik Sahlström Institutet,
              som har en fin verksamhet där man binder samman kultur och utbildning
              inom musiken och dansen. Där genomförs seminarier och kurser,
              och institutet är en verklig mötesplats för folkmusiken.
            </seg>
            <seg xml:id="i-f876620807a3545b-0">
              När jag sade detta förstod Carina att det finns ett politiskt
              parti som har engagerat sig i en för henne mycket viktig fråga.
              Hon har nu hunnit bli 19 år och är en god representant för de
              ungdomar som vill satsa på svensk folkmusik.
            </seg>
            <seg xml:id="i-d02ef8f97f28ff45-0">
              Fru talman! Kulturen ger oss en unik chans till växande och utveckling.
              Med kulturen som verktyg formar vi oss själva både som individer
              och som samhällsmedborgare. Inom kulturen är musik, dans och teater
              viktiga medel att nå fler och fler människor.
            </seg>
            <seg xml:id="i-4927efec2424b14e-0">
              Någon har sagt att det bor en artist inom varje människa. Det
              är kanske så. Låt oss då hjälpa fram denna talang genom att se
              till att hela Sverige får tillgång till musik, dans och teater.
              Då hjälper vi till med att skapa framtidens kultur, och då får
              vi också ett samhälle där ohälsan minskar och människor upptäcker
              varandra i kulturutövning och gemensamt skapande.
            </seg>
            <seg xml:id="i-4634b97d51d196f6-0">
              Jag vill sluta med att säga att jag naturligtvis står bakom de
              reservationer där Centerpartiet finns med men att jag nöjer mig
              med att yrka bifall till reservation nr 2 om en nationell scen
              för barnteater.
            </seg>
          </u>
          <note type="speaker" xml:id="i-b4cc0dbfa9d755a0-0">
            Anf. 214 PAAVO VALLIUS (s):
          </note>
          <u who="paavo_vallius_358e95" xml:id="i-b853ce4b0e52b4c9-0">
            <seg xml:id="i-b2306b87c8f84bf0-0">
              Fru talman! Min och socialdemokratins grundsyn vilar på övertygelsen
              om varje människas okränkbarhet och alla människors lika värde.
              Alla ska ha möjlighet att växa och utveckla sina inneboende krafter,
              och alla ska få utveckla sina möjligheter i livet utifrån sina
              egna förutsättningar.
            </seg>
            <seg xml:id="i-dd0d494c242e424a-0">
              Kulturen är en mäktig kraft i samhället. Den framkallar glädje
              och spänning men även tårar. Uttrycksmöjligheterna är nästan obegränsade.
              Kulturen är gränsöverskridande och ger oss kunskaper om det samhälle
              vi lever i. Kulturen är för viktig för att vara en angelägenhet
              för ett fåtal.
            </seg>
            <seg xml:id="i-d01f205c92a47f4c-0">
              För mig kommer kultur för barn och ungdomar i första rummet.
              Det man upplever som barn har man med sig hela livet. De traditioner,
              vanor och fritidssysslor som präglat barndomen följer en genom
              åren. Därför är det oerhört viktigt att satsa på kultur för barn
              och ungdomar. Ska vi någonsin kunna överbrygga de klassklyftor
              som finns i kulturlivet måste vi börja med barnen.
            </seg>
            <seg xml:id="i-56d0ca20caa8cc6b-0">
              Möjligheterna att utveckla sin kreativitet får inte endast vara
              dem förunnade som har råd eller dem som uppmuntras till det av
              sina föräldrar utan måste komma alla till del.
            </seg>
            <seg xml:id="i-b21f68dbe703fef2-0">
              Dansens Hus är ett bra exempel på en kulturinstitution som lockar
              många ungdomar till sina föreställningar. Tasso Stafilidis har
              visserligen gått ut ur kammaren, men jag kan nämna att jag i lördags
              hade möjlighet att bevista en utmärkt föreställning inte i Malmö
              men på Dansens Hus i Helsingfors. Det var en modernisering av
              Svansjön som var väldigt spännande, annorlunda och överraskande.
              Jag har gjort ett otal besök på Dansens Hus, och jag har märkt
              att föreställningarna där drar fulla hus med väldigt mycket ungdomar
              och nya människor. Det är verkligen en lyckad satsning.
            </seg>
            <seg xml:id="i-f7a45b0c76aed2ee-0">
              Fru talman! För att kulturen ska bli en naturlig del av allas
              liv är det viktigt att den finns nära människor och att vi har
              kultur i hela landet. Vi har under de senaste decennierna byggt
              ut kulturinstitutioner i hela landet. Det är mycket viktigt att
              vi har verksamma konstnärer och att kulturen blir allas angelägenhet.
              Ett levande kulturliv förutsätter också amatörer, engagerade människor
              och ett brett föreningsliv inom kulturen.
            </seg>
            <seg xml:id="i-00c1478fca2f8039-0">
              I dag kan vi se klara klasskillnader när det gäller deltagande
              i kulturaktiviteter. Den klaraste skillnaden ligger i utbildningsnivåer.
              De som har hög utbildning är aktivare än dem som inte har eftergymnasial
              utbildning. Det främsta målet för kulturpolitiken måste vara att
              vidga deltagandet och att öppna upp kulturen för nya grupper.
              Här är teater, dans och musik oerhört viktigt.
            </seg>
            <seg xml:id="i-a26249d24777ea98-0">
              För oss socialdemokrater är kulturen en ovärderlig del i arbetet
              med integration. Här är Riksteatern och Södra Teatern ett bra
              exempel på en mångkulturell satsning, som har lett till att en
              delvis ny publik har hittat till teatern för att njuta av kulturutbudet.
            </seg>
            <seg xml:id="i-c3aa348a4db90902-0">
              Statliga insatser inom teater-, dans- och musikområdena är viktiga,
              men jag vill också lyfta fram kommunernas betydelse inom dessa
              områden för att vi ska få ett ökat antal besökare och nå nya grupper.
            </seg>
            <seg xml:id="i-adfc9269e568b08e-0">
              Jag vill som exempel nämna två kommuner som jag tycker har lyckats
              väldigt bra med sina kultursatsningar. Den ena är Göteborg, som
              vi alla känner till. Vi har gjort otaliga besök där och sett de
              fantastiska satsningar som Göteborg har gjort och lyckats med.
            </seg>
            <seg xml:id="i-58dc6a881a37d8a4-0">
              En annan kommun som jag vill lyfta fram är min hemstad Västerås,
              som har ett nytt konserthus. Med glädje kan man konstatera att
              väldigt många i kommunen är engagerade i konserthuset och att
              man har ökat publiken till det dubbla under ett år i Västerås.
              Det här visar att satsningarna har bärkraft. När kommuner verkligen
              vågar satsa på kulturinstitutioner och på kultur har det en bärkraft
              och ger också tillväxt i kommunerna.
            </seg>
            <seg xml:id="i-fe2ed5942f6bc9be-0">
              Så några ord om reservationerna. Man kan konstatera att grundsynen
              på kulturen är väldigt enhetlig inom kulturutskottet. Det är inte
              så stora skillnader. Om man bortser från de pengar som diskuterades
              i budgetdebatten är det inte så väldigt mycket som skiljer oss
              åt. Där kan man konstatera att väldigt många av de reservationer
              som oppositionen tog upp här handlade om pengar eller om konstnärernas
              villkor. Senare i dag kommer man att debattera konstnärernas villkor.
              Eva Arvidsson från utskottets majoritetssida kommer att berätta
              om vår syn i de här frågorna.
            </seg>
            <seg xml:id="i-413602a8eaf0795b-0">
              Man kan kort säga att oavsett om man tittar på majoritetens budgetförslag
              eller om man tittar på oppositionens budgetförslag så skulle det
              inte räcka för att rätta till pensionsförmånerna för fria grupper
              och sådant. Det skulle naturligtvis vara en bra början, men det
              skulle inte räcka till.
            </seg>
            <seg xml:id="i-7b5feceb03bcf746-0">
              Svaret på frågan om översynen finns egentligen i utskottets betänkande.
              Utskottet säger att vi förutsätter att Kulturrådet gör en sådan
              här översyn om projektbidrag och verksamhetsbidrag.
            </seg>
          </u>
          <note xml:id="i-e9cfdb5b0eef8eab-0">
            Därmed, fru talman, vill jag yrka bifall till utskottets förslag
            i betänkandet.
          </note>
          <note type="speaker" xml:id="i-d4f9638b4ad9b2c9-0">
            Anf. 215 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-3">
            <seg xml:id="i-d930cd407ed03b5f-0">
              Fru talman! Jag tänkte höra med Paavo Vallius om verksamhetsbidragen
              kontra projektbidragen. Vi har i dag en otillfredsställande situation
              när de fria grupperna tvingas använda projektbidrag för att utöva
              sin ordinarie verksamhet. Det finns en tämligen bred samsyn i
              utskottet om att det här är någonting som skulle behöva ses över.
              Vänsterpartiets reservation ligger ju i samma linje som samtliga
              som den borgerliga gruppen lägger fram. Ändå säger Paavo Vallius
              och Socialdemokraterna att det inte behövs, och att Kulturrådet
              bestämmer om det behövs. Vilken är Paavo Vallius uppfattning i
              den här frågan?
            </seg>
          </u>
          <note type="speaker" xml:id="i-0fa1b314bde55529-0">
            Anf. 216 PAAVO VALLIUS (s) replik:
          </note>
          <u who="paavo_vallius_358e95" xml:id="i-b853ce4b0e52b4c9-1">
            <seg xml:id="i-c4e6650c566ed2a9-0">
              Fru talman! Som vi säger i betänkandet förutsätter vi i utskottet
              att Kulturrådet gör en sådan här översyn. Jag håller helt med
              om att de fria teatergrupperna har en mycket besvärlig situation.
              Det här förhållandet med projektbidrag och verksamhetsbidrag är
              inte bra. Men vi vet samtidigt att vi har väldigt många frågor
              inom kulturområdet som vi borde rätta till och göra någonting
              åt, och en av de viktigaste frågorna för oss socialdemokrater
              när det gäller konstnärernas villkor är att vi får ordning på
              dem, till exempel frågorna om pensionsvillkoren. Vi prioriterar
              de frågorna högst, och det kommer Eva Arvidsson att utveckla lite
              mera.
            </seg>
            <seg xml:id="i-f9c535a28b724ad9-0">
              Men som sagt hoppas jag att det blir som vi skriver i betänkandet,
              det vill säga att vi förutsätter att en sådan här översyn kommer
              till stånd.
            </seg>
          </u>
          <note type="speaker" xml:id="i-57b83a3ebcb6e115-0">
            Anf. 217 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-4">
            <seg xml:id="i-7ca365145539bd6f-0">
              Fru talman! Jag tänker hålla mig till det här betänkandet och
              det som står i det, eftersom det är det vi diskuterar.
            </seg>
            <seg xml:id="i-efcb5f83aa6fd5c8-0">
              Det är oerhört viktigt, menar jag, att vi som förtroendevalda,
              i det här fallet i kulturutskottet, när så krävs kan ge en färdriktning
              för vad man vill se och vad vi vill. Då är det så att vad majoriteten,
              Socialdemokraterna, säger i just den här delen, är följande: Det
              är Kulturrådet som ska tala om ifall någon översyn behöver göras.
              Här utgår ni inte ifrån något, utan ni säger att det är det som
              ska tala om ifall det behöver göras.
            </seg>
            <seg xml:id="i-32704bbf9caa468d-0">
              Jag för min del och Kristdemokraterna menar att det är oerhört
              väsentligt att det finns långsiktiga villkor för yrkesverksamma
              konstnärer, och det är ju ingen långsiktighet att tvingas förvandla
              sin ordinarie verksamhet till ett projekt. Det är kortsiktigt,
              och i längden kostar det mer pengar än vad man får ut av det.
              För konstnärerna själva är det en mycket otrygg situation som
              då skapas, och det medverkar ni till genom att inte kunna ge den
              här inriktningen till Kulturrådet: Vi vill se en översyn, för
              det här är otillfredsställande.
            </seg>
          </u>
          <note type="speaker" xml:id="i-2095bdef3227ba2c-0">
            Anf. 218 PAAVO VALLIUS (s) replik:
          </note>
          <u who="paavo_vallius_358e95" xml:id="i-b853ce4b0e52b4c9-2">
            <seg xml:id="i-9956b93dc7fa0bfc-0">
              Fru talman! Det är Kulturrådet som bedömer de ansökningar som
              kommer från de fria teatergrupperna, där de ansöker om verksamhetsbidrag
              och där de också ansöker om projektbidrag. Man har kunskap och
              kompetens att bedöma vilket behov av en sådan här översyn som
              finns eftersom de har ständiga kontakter med de grupper som de
              delar ut bidragen till. Då är det rimligt att det är Kulturrådet
              som ser de svårigheter och besvärligheter som finns i de här olika
              bidragsformerna. Då förutsätter vi, precis som vi skriver i betänkandet,
              att en sådan här översyn kommer till.
            </seg>
          </u>
          <note type="speaker" xml:id="i-55837d231c65eaac-0">
            Anf. 219 LARS-IVAR ERICSON (c) replik:
          </note>
          <u who="unknown" xml:id="i-3681faef1ba6d747-4">
            <seg xml:id="i-314e21c547f78828-0">
              Fru talman! Jag skulle vilja citera en artikel i tidningen Statstjänstemannen
              från nr 3 2003. Där står det så här: Alla vi som tycker att kulturen
              är en väsentlig del av välfärdssamhället måste gemensamt arbeta
              för att den verkligen får sin beskärda del av det ekonomiska utrymmet.
              Alltså alla vi som inser att om kulturen ska blomstra måste det
              offentliga ta ett stort och avgörande ansvar för ekonomiska satsningar
              inom kulturområdet. Regeringen har lagt fast en dagordning Den
              innehåller bland annat följande. Jag vill här stanna vid den första
              punkten, Barnen först. Artikeln är skriven av Matilda Ernkrans
              och Lars Wegendal från kulturutskottet, och jag har förstått att
              Paavo Vallius delar den syn som de har, och också genom sitt anförande
              har han nämnt att det först och främst är barnens kultur som vi
              ska satsa på.
            </seg>
            <seg xml:id="i-4e36164ec59536fb-0">
              Är det då inte rimligt att Paavo Vallius skulle kunna ansluta
              sig till Centerpartiets förslag om en utredning om en nationell
              scen för barnteater?
            </seg>
          </u>
          <note type="speaker" xml:id="i-5d46962d33b39b66-0">
            Anf. 220 PAAVO VALLIUS (s) replik:
          </note>
          <u who="paavo_vallius_358e95" xml:id="i-b853ce4b0e52b4c9-3">
            <seg xml:id="i-0ddf3c0d58b1c994-0">
              Fru talman! Det som står här är helt riktigt. För oss socialdemokrater
              i kulturutskottet och socialdemokrater i allmänhet kommer barnet
              i främsta rummet. I nästa ärende har vi ett tillkännagivande till
              regeringen där vi lyfter fram barnkulturen.
            </seg>
            <seg xml:id="i-199409e857ebe7ff-0">
              En nationalscen för barnteater är jag inte så säker på är den
              bästa lösningen för att öka barnens intresse för teater och möjligheter
              att se teater. Jag tror ändå att när det gäller barn så är det
              viktigt att teatern kommer till barnet och inte barnet till teatern.
            </seg>
          </u>
          <note type="speaker" xml:id="i-9a4f3b9002a32f0d-0">
            Anf. 221 LARS-IVAR ERICSON (c) replik:
          </note>
          <u who="unknown" xml:id="i-3681faef1ba6d747-5">
            <seg xml:id="i-f6375d3a06dd2c36-0">
              Fru talman! Jag skulle vilja spinna vidare på något som Paavo
              Vallius sade i sitt anförande. Han sade att kulturen är viktig
              för hela landet. Jag har också lärt känna Paavo Vallius som en
              man som är väl bevandrad inom musikens, teaterns och dansens värld.
              Jag vet att du har stor kännedom om olika föreställningar som
              ges över Sverige, och jag har förstått att du också känner för
              den fria scenkonsten. Är det då inte bekymmersamt att om inte
              anslagen höjs till den så kommer vi att få färre framträdanden
              av de grupperna, och många får gå ut i arbetslöshet?
            </seg>
            <seg xml:id="i-79f2da4face49a4f-0">
              Det betyder också att vi får en minskning av antalet föreställningar
              i landet. De står ändå för en tredjedel av alla scenföreställningarna.
              Är det då inte rimligt att vi ser till att vi tillgodoser deras
              intressen genom en rejäl anslagsökning under det kommande året?
            </seg>
          </u>
          <note type="speaker" xml:id="i-bf99e25cecc0d538-0">
            Anf. 222 PAAVO VALLIUS (s) replik:
          </note>
          <u who="paavo_vallius_358e95" xml:id="i-b853ce4b0e52b4c9-4">
            <seg xml:id="i-cdd74ebadbbca10f-0">
              Fru talman! I princip håller jag helt med om att de fria teatergrupperna
              har halkat efter och alltihop. Men tittar man på hur mycket man
              totalt har satsat på kulturen under de senaste åren har de fria
              teatergrupperna fått 20 miljoner. Det är naturligtvis otillräckligt.
              Men det är ändå ett förhållandevis bra tillskott i kulturbudgeten.
            </seg>
            <seg xml:id="i-feaaa54b78bc1701-0">
              När man har gjort besparingar i statens budget har kulturen kommit
              lindrigt undan. Man har egentligen inte gjort några besparingar
              alls på kulturens område. Det är viktigt att man förutom de statliga
              stöden har arrangörsstödet och att kommuner och skolor som arrangörer
              har en bra ekonomi och att man har förståelse i kommuner och skolor
              för dessa frågor.
            </seg>
            <seg xml:id="i-a9b9d079414d6822-0">
              Jag törs i varje fall lova för oss socialdemokrater i kulturutskottet
              att de här frågorna är högt uppe på listan när vi får önska oss
              mer resurser och pengar om det finns möjlighet att göra det inom
              budgetramarna. Sedan är det naturligtvis svårt att säga hur vi
              lyckas med det. Men jag håller i princip med om att de fria teatergrupperna
              har det dåligt ställt.
            </seg>
          </u>
          <note type="speaker" xml:id="i-cf1c31dadce8217d-0">
            Anf. 223 KENT OLSSON (m) replik:
          </note>
          <u who="kent_olsson_8e1b7d" xml:id="i-c18423554880d26b-1">
            <seg xml:id="i-3489757573a76e16-0">
              Fru talman! Jag funderade länge på om jag skulle gå upp i debatten
              och ta några repliker på Paavo Vallius eller inte. Hans anförande
              var snällt, trevligt, vänligt och allmänt kulturellt. Men det
              var en sak han sade som fick mig att reagera. Vi har mycket samma
              åsikter. Det skiljer bara lite grann när det gäller pengar och
              konstnärernas villkor.
            </seg>
            <seg xml:id="i-0e18c8dd68cfd4d9-0">
              På något sätt tycker jag inte att det är oviktigt när det skiljer
              sig när det gäller lite pengar. Det är heller inte oviktigt att
              vi löser frågan om konstnärernas villkor. På något sätt känner
              man sig kanske missnöjd i dag bland socialdemokraterna. Man förutsätter
              att regeringen tar tag i saker och ting.
            </seg>
            <seg xml:id="i-0d9e5449662e22e8-0">
              Jag får bara hoppas att Paavo kan försäkra sig om att regeringen
              inte gör som i andra fall som den här kammaren har beslutat om.
              År 1995 beslutade en enig riksdag att införa ett yrkesfiskaravdrag.
              Vi har fortfarande inte infört ett yrkesfiskaravdrag.
            </seg>
            <seg xml:id="i-1b7e87d9abfd819c-0">
              Jag hoppas att det inte går på samma sätt med de förutsättningar
              som gäller pensionernas villkor som det gör för yrkesfiskaravdraget.
              Det är viktigt. Jag vill därför fråga Paavo: Kommer ni nu att
              trycka på så att det händer någonting vad gäller pensioner och
              konstnärernas villkor som vi kan diskutera sedan?
            </seg>
            <seg xml:id="i-ecc8372a87510284-0">
              Sedan till frågan om Göteborgsoperan. Paavo säger att det är
              viktigt med regionala teatrar och musikteatrar. Varför kan man
              då inte ge de 20 miljoner som man i utskottets betänkande skryter
              med att man gav år 2001? Varför fortsätter man inte med de extra
              pengarna till Göteborgsoperan?
            </seg>
            <seg xml:id="i-076b25974c29a164-0">
              Skulle vi kunna få ett litet löfte här att Göteborgsoperan och
              Malmöoperan är så viktiga att man fortsätter den satsning som
              bland annat vi föreslog, det vill säga att man ger mer pengar
              till Göteborgsoperan? Är det en prioriterad uppgift?
            </seg>
            <seg xml:id="i-d196a2597451ddef-0">
              Jag vet att Paavo inte kan lova det. Men är det en prioriterad
              uppgift för Socialdemokraterna?
            </seg>
          </u>
          <note type="speaker" xml:id="i-b1b0b24b7c6883b0-0">
            Anf. 224 PAAVO VALLIUS (s) replik:
          </note>
          <u who="paavo_vallius_358e95" xml:id="i-b853ce4b0e52b4c9-5">
            <seg xml:id="i-8a2c77f89428db8f-0">
              Fru talman! När det gäller konstnärernas villkor kan jag försäkra
              Kent att det är en av frågorna som är högst på vår prioriteringslista
              när vi får önska oss någonting.
            </seg>
            <seg xml:id="i-37df637bcd362011-0">
              Vi har också möjligheten att kunna påverka regeringen, och i
              de diskussionerna tar vi upp de här frågorna. Den frågan hoppas
              jag att Eva Arvidsson utvecklar mer. Det är egentligen hennes
              område som frågan handlar om.
            </seg>
            <seg xml:id="i-0c2d9eecc4fea042-0">
              När det gäller de regionala teatrarna i Göteborg och Malmö kan
              jag garantera Kent att jag har talat väl om både Malmö och Göteborg
              i alla möjliga sammanhang. Sedan har jag tyvärr inte lyckats så
              bra. Men jag lovar att jag fortsätter med samma sak.
            </seg>
          </u>
          <note type="speaker" xml:id="i-02792e8f5279bec6-0">
            Anf. 225 KENT OLSSON (m) replik:
          </note>
          <u who="kent_olsson_8e1b7d" xml:id="i-c18423554880d26b-2">
            <seg xml:id="i-7ff165f23142eca3-0">
              Fru talman! Det är svårt att stå här och kritisera när man inser
              att s-gruppen har misslyckats med sina förhandlingar i detta.
              Men det är ändå positivt att man vill arbeta både för konstnärernas
              villkor och Göteborgsoperan och Malmöoperan.
            </seg>
            <seg xml:id="i-21459386a4e02e35-0">
              Man kunde tycka att kulturministern har gott om tid på sig. Vi
              får ju aldrig några propositioner på riksdagens bord. Därför borde
              ni ha tillfälle att träffa henne lite mer. Jag hoppas att ni kan
              göra det.
            </seg>
            <seg xml:id="i-50755d728dd3dfe2-0">
              Slutligen till frågan om pensionerna. När kommer det en lösning
              på det? Kommer det år 2004, 2005, 2006, 2007 eller 2008? Kan vi
              få ett tips var det ligger någonstans? Det verkar vara en fråga
              som tar väldigt lång tid.
            </seg>
            <seg xml:id="i-e483beb2d6e3d394-0">
              Under tiden har vi onekligen stora bekymmer för de människor
              som är anställda. Fler har i dag sagt detta. Kan Paavo om inte
              annat lova att han ska påverka kulturministern så gott det går,
              även om det är svårt? Den här frågan är oerhört viktig.
            </seg>
          </u>
          <note type="speaker" xml:id="i-fabaa55161bb962e-0">
            Anf. 226 PAAVO VALLIUS (s) replik:
          </note>
          <u who="paavo_vallius_358e95" xml:id="i-b853ce4b0e52b4c9-6">
            <seg xml:id="i-c21072156565cf31-0">
              Fru talman! När det gäller att påverka kulturministern är det
              också så att kulturministern har budgetförhandlingar. Kulturbudgeten
              och de frågor som gäller kulturen är en liten del av den totala
              statsbudgeten. Där är kulturfrågorna kanske inte de mest prioriterade
              frågorna, utan det är säkert andra och större saker och ting.
            </seg>
            <seg xml:id="i-b31546359ac09491-0">
              Det är en viktig del för oss alla som jobbar med kulturfrågor
              att vi i våra respektive partier höjer kulturfrågorna. S-gruppen
              i kulturutskottet försökte senast när vi hade tillväxtkongressen
              att lyfta upp kulturfrågorna som både tillväxtfrämjande och hälsofrämjande.
            </seg>
            <seg xml:id="i-1f77c2b3bccf0a69-0">
              När det gäller pensionerna och konstnärernas villkor var det
              en uppgörelse om hela pensionssystemet. Där var ingen överenskommelse
              mellan samarbetspartierna om just konstnärernas villkor. Därför
              kan det vara svårigheter att göra det.
            </seg>
            <seg xml:id="i-aa4ff0353b83b56b-0">
              Jag vill än en gång säga att jag tror att Eva Arvidsson har satt
              sig bättre in i de frågorna och kan ge bättre svar än vad jag
              kan ge just i de frågorna. Du får återkomma.
            </seg>
          </u>
          <note type="speaker" xml:id="i-9517538f156effd0-0">
            Anf. 227 ANNA LINDGREN (m):
          </note>
          <u who="anna_lindgren_34c7b1" xml:id="i-7fb6ca154f8ef316-0">
            <seg xml:id="i-700d8051bdd9da04-0">
              Fru talman! Jag hörde Paavo Vallius tala om Göteborg och Västerås,
              som han tog som exempel. När den här salen är full med 349 ledamöter
              tror jag att var och en av oss kan berätta om hur det ser ut på
              ställen där vi har varit. Det finns otroligt mycket runtom i hela
              Sverige. Det är inte bara det som vi står för här från riksdagen.
              Alla kommuner, landsting och alla ideella krafter arbetar för
              att skapa kultur runtom i landet. Det får vi inte glömma bort
              när vi ibland tycker att det inte är tillräckligt mycket pengar
              från staten.
            </seg>
            <seg xml:id="i-b8844d239ce4f17a-0">
              Det är viktigt att det finns en tillgång i hela landet på musik
              och på kultur över huvud taget. Det som jag ska ta upp här i dag
              gäller mest musikfrågorna.
            </seg>
            <seg xml:id="i-18da31f1e3645438-0">
              Först ska jag passa på att yrka bifall till reservation nr 1,
              men jag står bakom också de andra reservationerna där Moderaterna
              finns med.
            </seg>
            <seg xml:id="i-145c37ffef6dd464-0">
              Musiken finns överallt i vardagslivet, och inte minst i ungdomskulturen.
              Vi värnar så mycket om barn och ungdom. Ungdomskulturen är så
              präglad av musik, och därför är musikarvet en rik skatt som vi
              ska se till att vi får med till de unga att föra med sig in i
              framtiden. Folkmusiken har också nämnts här. Den är en del av
              Sveriges kulturella identitet och historia, och den måste vi alltid
              hålla levande.
            </seg>
            <seg xml:id="i-a8321dd0d59903cf-0">
              På den forskardag som vi har haft hörde vi om insikten om musikens
              betydelse för terapi vid sjukdomsbehandling. Nu har en diskussion
              om det här påbörjats, och jag hoppas att vi kan gå vidare med
              den och förankra den ute i Sverige så att musiken verkligen kan
              spela den fina terapeutiska roll som vi vet att den kan göra.
              Innerst inne vet vi ju egentligen allihop att det är så. Känner
              man sig lite nere så sätter man på lite musik och avnjuter den.
              Det är fantastiskt att nästan alla svenskar kan göra det via radion
              eller grammofonen. Men att själv skapa musiken och tillsammans
              med andra uppleva den det är det som är en så viktig del i det
              som vi ska lära barnen redan från förskolans och skolans verksamhet.
            </seg>
            <seg xml:id="i-5de559f4ce1e6d19-0">
              Musiken spelar stor roll inte bara som ett ämne i skolan, utan
              det gäller också det här med avkoppling. Den ger ombyte, och den
              kan precis som många andra kulturformer vara ett bra pedagogiskt
              verktyg. I system med fria skolor finns det en helt annan möjlighet
              att skapa skolor med en egen kulturprofil, till exempel musik,
              som ett viktigt inslag. Det kan också vara teater eller dans.
              Vi vet att det finns sådana runtom i landet.
            </seg>
            <seg xml:id="i-3d5067b845e1d877-0">
              Alla möjligheter måste tas till vara för ett bra samarbete mellan
              kommunala musikskolor eller kulturskolor, privata musiklärare
              och aktiva musiker i trakten vid olika musikinstitutioner. En
              viktig gren i en sådan verksamhet är det som också sker i våra
              kyrkor. Vi vet att otroligt många ungdomar deltar i kyrkliga aktiviteter
              just när det gäller sång och musik. Vissa musikskolor drivs också
              av kyrkor.
            </seg>
            <seg xml:id="i-238ec1e8b0f65693-0">
              Den egna ungdomliga musikkulturen har jättestor betydelse för
              fritiden. Som regel vill man inte ha några pekpinnar från oss
              vuxna som talar om att nu ska ni göra så här, i de här formerna
              ska ni göra det och så vidare. Ofta kan man i stället på det lokala
              planet se till att man har lokaler där ungdomar kan träffas och
              där de kan utöva sina rock- och popbandsträningar. Det är samma
              sak med människor som håller på med jazz.
            </seg>
            <seg xml:id="i-f7d13d2272cfb641-0">
              Om man går bort till Neptunus och Brandkontoret här i riksdagen
              på onsdageftermiddagar hör man att där sitter en orkester och
              tränar dixielandmusik. Det njuter jag av när jag går förbi. Jag
              står utanför och lyssnar, för jag vågar inte gå in. Så roligt
              de verkar ha! Jag tycker att det är viktigt. Här i riksdagen har
              vi precis samma sak som man har på andra ställen ute i landet.
              Det är viktigt. Det är kanske någon av er som sitter här som är
              med och spelar? Kanske jag får se vilka de är.
            </seg>
            <seg xml:id="i-258c16a159462438-0">
              Vi har ett antal professionella orkestrar av olika slag. En del
              har sitt ursprung långt tillbaka i tiden, som Hovkapellet och
              så vidare. Andra orkestrar har startats på olika ställen i olika
              städer. Det gäller Norrköpings symfoniorkester exempelvis, och
              den i Helsingborg. De har startat som privata initiativ eller
              genom föreningar och så småningom tagit upp mer och mer plats.
              Det har sedan blivit ett nätverk över hela landet. Inte minst
              gäller det länsmusiken; den ingår också i detta. Jag håller mig
              nu till det här med musik i hela landet. Vi vet att det finns
              bekymmer på en del ställen, men alla partier i riksdagen var ju
              överens om att vi skulle ha den här kulturpolitiken med länsteater,
              länsmusik och länsmuseer. Det är viktigt att vi bevakar det, för
              vi har sett att också detta urholkas ekonomiskt. Vi behöver göra
              mycket där.
            </seg>
            <seg xml:id="i-c212c5c794472d7d-0">
              Länsmusikorganisationerna har bildats efter militärmusiken när
              den gjordes om. Jag tror att jag har påpekat det här förut. I
              Gävle tror jag att det var men i alla fall i Kalmar fanns det
              inget, men man började bygga upp länsmusik. Det gör att just Gävle
              och Kalmar inte har ett eget bidrag som all annan länsmusik har,
              utan de har ett bidrag som de delar på. Det tycker jag är orättvist.
              Om vi ska försöka jobba och se att vi kan hålla en grundbemanning
              och ett grundutbud så ska vi titta noga på det här.
            </seg>
            <seg xml:id="i-c6dce9b5e2cd9b91-0">
              Vi har krävt en orkesteröversyn, och det ska komma en sådan.
              Vi väntar otåligt på den, för där kommer man förhoppningsvis att
              titta på hela musikbilden och se om det har uppstått eller från
              början varit obalanser där vi kanske kan vara med och hjälpa till.
              Vi har på det viset, som har sagts härifrån tidigare, ett gemensamt
              intresse. Vi kan orda lite grann om var vi i utskottet vill prioritera
              när det gäller de pengar som finns. Men på det stora hela har
              vi väl allihop att kämpa inom våra respektive partier för att
              få del av budgeten till den här viktiga verksamheten.
            </seg>
            <seg xml:id="i-6897bcf57be96860-0">
              Det finns ett gemensamt förslag från Folkpartiet, Centern och
              Moderaterna som inte har nämnts här. Det kom med utgångspunkt
              i Folkpartiet. Det gäller Västerviks visfestival, som vi tycker
              skulle kunna bli ett nationellt centrum för visan. Gunilla nämnde
              att det finns en form av centrum också uppe i Umeå. När det gäller
              visfestivalen i Västervik vet vi att den också drivs ideellt eller
              med gratiskrafter, men där har också byggts upp utbildningar och
              annat som gör att Västervik skulle kunna vara ett mycket bra ställe
              att utveckla detta. Vi kräver inte att det ska göras, men man
              ska titta på det och utreda och se om det finns en möjlighet.
            </seg>
            <seg xml:id="i-23fdd0c54121e06e-0">
              Om någon frågar mig vad jag gillar bäst när det gäller musiken
              så får jag nog säga att det är visan. Det är kombinationen av
              litteratur med de typiskt svenska tonerna lite vemod, kärlek,
              naturen och med lång tradition tillbaka i tiden. Det är en viktig
              del, och vi måste vara med och se till att den utvecklas. Det
              tror jag att ett viscentrum i Västervik skulle kunna göra.
            </seg>
          </u>
          <note xml:id="i-8bb69fe1d9403917-5">
            Föredrogs
          </note>
          <note xml:id="i-554ebd4fd93a5ce9-4">
            Överläggningen var härmed avslutad.
          </note>
          <note xml:id="i-920c04fa3a601179-0">
            14 § Övergripande frågor på kulturområdet
          </note>
          <note type="speaker" xml:id="i-4ecae6527d1b4951-0">
            Anf. 228 LARS WEGENDAL (s):
          </note>
          <u who="lars_wegendal_6a6a9a" xml:id="i-a14a1c6463090cf0-0">
            <seg xml:id="i-7df1d96ecbd15e92-0">
              Fru talman! Denna underbara vårkväll när luftballongerna svävar
              stilla över Helsingforss innerstad och vatten och när Sverige
              möter Portugal i en fotbollslandskamp på TV ska vi debattera nästa
              betänkande från kulturutskottet. Det är ett motionsbetänkande
              där övergripande frågor på kulturområdet behandlas. Det är ett
              betänkande där 14 motioner från den allmänna motionstiden 2002
              och 25 motioner från motionstiden i höstas behandlas. Sammantaget
              har majoritetens ställningstagande lett fram till 13 reservationer.
            </seg>
            <seg xml:id="i-fe7c3f8aee150585-0">
              Vi kommer att debattera många intressanta frågeställningar. Vi
              kommer säkert att höra något parti som tycker att det är viktigt
              att utreda om det statligt stödda kulturutbudet överensstämmer
              med publikens efterfrågan. I den frågan hänvisar övriga partier
              till både den redovisning som Riksdagens revisorer gjorde 2002
              och till det årliga uppdrag som Kulturrådet har i sin omvärldsanalys.
            </seg>
            <seg xml:id="i-eba82ba247aae050-0">
              Vi kommer säkert också att i debatten beröra funktionshindrades
              tillgång till kultur. Utskottsmajoriteten lämnar en fyllig beskrivning
              av vad som görs för att säkra funktionshindrades möjligheter till
              deltagande på området. En nyckelmening i betänkandet är: Utskottet
              vill starkt understryka att de funktionshindrade inte får utestängas
              från delaktighet i kulturen och att detta lika mycket gäller tillgängligheten
              till kulturlivet som möjligheten till eget skapande.
            </seg>
            <seg xml:id="i-26ce3fb8c3ea99c5-0">
              Trots denna tydliga avsiktsförklaring innehåller betänkandet
              i denna del en borgerlig fyrpartireservation där man, med hänvisning
              till att det måste finnas en grund för statliga insatser på detta
              område, vill ge Kulturrådet i uppgift att utreda funktionshindrades
              delaktighet i och tillgång till kulturlivet. Jag vill i detta
              sammanhang även informera om att det som en bilaga i detta betänkande
              finns en mycket intressant PM om teknikutvecklingen på talboksområdet.
            </seg>
            <seg xml:id="i-2048846f33bf3638-0">
              Fru talman! Vi kommer säkert också att diskutera mångkulturens
              utrymme inom kulturen. Inom parentes kan jag nämna att utskottet
              har gjort ett besök i Botkyrka kommun för att ytterligare öka
              kunskaperna inom just det mångkulturella området.
            </seg>
            <seg xml:id="i-f7d597425e615e75-0">
              En annan fråga som troligen kommer att debatteras, inte bara
              i dag utan även i framtiden, är den mycket intressanta frågan
              om kulturens betydelse för folkhälsan. Det är en oerhört viktig
              fråga med hänsyn till de höga ohälsotal vi har i landet. Detta
              är också en fråga som utskottet hade som tema vid riksdagens forskningsdag
              för någon månad sedan.
            </seg>
            <seg xml:id="i-f76cee1d97ae2444-0">
              Fru talman! Denna debatt kommer säkert att visa vilket fantastiskt
              politikområde kulturen är. Den kommer säkert också att visa på
              att olika partier har olika lösningar på hur och hur mycket man
              vill stödja och stimulera denna sektor.
            </seg>
            <seg xml:id="i-68c88209067a9151-0">
              Fru talman! I betänkandet finns ett tillkännagivande inom barnkulturområdet.
              Det är ett viktigt område, och vi är oftast eniga i utskottet
              när det gäller att prioritera just detta område. Nu tillkännager
              vi att vi vill att regeringen senast i samband med budgetpropositionen
              för 2005 lämnar en fyllig redovisning för sin syn på situationen
              för barnkulturen och också en redovisning av regeringens planering
              för sitt kommande arbete med barnkulturfrågor. Utskottet vill
              också i detta sammanhang ha regeringens bedömning av vilka framtida
              insatser som regeringen ser som nödvändiga.
            </seg>
            <seg xml:id="i-d693bd52e3e0c7eb-0">
              Fru talman! Därmed menar jag att det är dags att, som man gör
              på hundkapplöpningarna, öppna burarna och släppa fram debattörerna
              på arenan.
            </seg>
          </u>
          <note type="speaker" xml:id="i-623339d21063f1da-0">
            Anf. 229 LENNART KOLLMATS (fp):
          </note>
          <u who="lennart_kollmats_f83648" next="cont" xml:id="i-2dc3b5a253290f2a-0">
            <seg xml:id="i-b635fb41d6b87436-0">
              Fru talman! För allas vetskap vill jag säga att vi alltid har
              denna stämning i kulturutskottet. Vi har i alla fall fått lite
              mer ljus över tillvaron här, även om kulturen i sig är viktig
              nog och skänker ljus. Det är inte bara fotboll klockan tio, utan
              det är en dokumentär om hockey nu klockan åtta om superfemman.
              Det är bekymmersamt nog.
            </seg>
            <seg xml:id="i-49a4e7f576044da0-0">
              Fru talman! I det här betänkandet behandlas många områden, och
              jag ska ta upp några av dem även om tiden inte räcker riktigt
              till alla. Jag vill börja med barnkulturen.
            </seg>
            <seg xml:id="i-5036cc0580cdcb6d-0">
              Vi i Folkpartiet väckte en barnmotion i höstas som omfattade
              bra mycket mer än kultur, men jag ska naturligtvis koncentrera
              mig på det. Där tar vi upp musik- och kulturskolorna och kulturens
              roll som motvikt till våldsskildringar, inte minst inom public
              service . I vår kulturmotion har vi förslag om avgiftsfrihet för
              barn och ungdomar på alla museer, inte bara för vuxna och nästan
              bara i Helsingfors. Vi har satsningar på skol- och folkbibliotek.
              Barnen är viktiga och ska ha god tillgång till ett rikt kulturliv.
            </seg>
            <seg xml:id="i-f920d83f40a8c87e-0">
              Regeringen skriver någonstans att under våren 2004 ska det komma
              en skrivelse i vilken en genomgång ska göras av statsbudgeten
              ur ett barnperspektiv. Det låter väldigt spännande. Nu är våren
              inte slut än, men jag är naturligtvis nyfiken på när den kommer.
            </seg>
            <seg xml:id="i-349daf5e215d9f66-0">
              Även om vi i utskottet i stora drag är eniga när det gäller barnkulturfrågor
              måste vi ta upp dem till diskussion ibland för att hålla frågorna
              levande. Vid enighet finns det alltid en risk att frågorna somnar
              av till förmån för det som kan tyckas mer spännande, nämligen
              oenigheten.
            </seg>
            <seg xml:id="i-2163820f58412d09-0">
              Vi har också enats om ett tillkännagivande till regeringen, som
              nämndes här. Jag vill gärna nämna det. Det är inte alltid som
              motioner från Vänstern, Centern, Folkpartiet och Socialdemokraterna
              blir delvis bifallna. Därför var det roligt att ta upp det här.
            </seg>
            <seg xml:id="i-ef4a7ca1eac50dc6-0">
              En annan sak som jag vill nämna är de funktionshindrades tillgång
              till kultur, som Lars Wegendal mycket riktigt påpekade. Förra
              året tittade jag lite extra noga när det gällde textningen i SVT.
              Man skrev att man hade uppnått kraven på 50 % när det gällde textning
              av allmänprogram. Jag tvivlade på det. Jag gick till Granskningsnämnden
              och fick rätt. Statistiken var fel. I årets public service -uppföljning
              framgår det att andelen är 29 %. När tillståndsperioden går ut
              ska den vara 50 %. Det är långt kvar till målet, men det är inte
              så lång tid kvar på tillståndsperioden. Jag tog upp detta som
              ett exempel.
            </seg>
            <seg xml:id="i-6205000e271edbdf-0">
              Vi har en gemensam borgerlig reservation. Jag vet inte om jag
              spårade någon form av ironiskt tonfall hos Lars Wegendal här.
              Jag hoppas att jag inte gjorde det. Där vill vi att regeringen
              ska uppdra åt Kulturrådet att utreda de funktionshindrades möjligheter
              till delaktighet i och tillgång till kulturlivet.
            </seg>
            <seg xml:id="i-7c435774871e3efc-0">
              Det tredje området som jag vill ta upp är betydelsen för samhällsutvecklingen.
              Det handlar om kulturen som tillväxtfaktor och den regionala utvecklingen.
            </seg>
            <seg xml:id="i-deb82931175b11c4-0">
              Jag vill börja med ett ämne som heter kreativitet. Det är i dag
              ett viktigt konkurrensmedel på många områden. Vi kan se vad formgivningen
              gör för möbelindustrin, bilindustrin, textilindustrin med mera.
              Det är detta som vi kallar för design. När Ikea släpper i väg
              mycket eller nästan allt av sin tillverkning utomlands finns i
              alla fall designavdelningen kvar i Älmhult. Vi har en tradition
              på det här området i Sverige som vi måste värna om i hög grad.
            </seg>
            <seg xml:id="i-1e178b58c605ab93-0">
              Utskottet var på besök i glasriket för någon månad sedan. Vi
              var nere i källaren på Smålands museum och fick där se 20 000
              glasföremål. För att kunna fungera i samhället hade vi kanske
              behövt max 100 av dem, men nu var det 20 000. Varför? Jo, de har
              olika form och olika färg. Framställningsmetoderna är olika. Vi
              fascineras av designen inte på grund av att det går att dricka
              ur glaset, inte på grund av att det bara är en karaff och inte
              på grund av att det bara är ett fat, utan på grund av hur det
              ser ut. Sedan finns det konstnärer i form av tekniker och glasblåsare
              som kan framställa föremålen i glasbruken. Visst är det fascinerande!
            </seg>
            <seg xml:id="i-8a16d8e7676dbde9-0">
              Det finns andra områden också som vi upptäckte på vår resa när
              vi besökte Rock City AB i Hultsfred. Det är ett företag som blomstrar
              i dag. Om jag minns siffrorna rätt är det 1617 år gammalt med
              70 anställda och 70 miljoner i omsättning. Man hade 282 studenter
              där. Allt beror på att några ungdomar ville ha en rockfestival
              där i mitten på 80-talet. En av de här grabbarna är i dag vd för
              paraplyföretaget Rock City AB. Jag ska inte gå in djupare på det,
              men det visar att det inte bara är i Helsingfors som man kan utveckla
              kulturen till ett slags upplevelseindustri, som det kallas i dag.
              Jag tycker inte att det ordet låter så bra, men låt gå för det.
            </seg>
            <seg xml:id="i-39212a3eafe07ad5-0">
              Vi har sett liknande saker i Arvika med festivalen där. Vi har
              visstaden Västervik på gång, som Anna nämnde. Den har varit ganska
              mycket i ropet det senaste året. Detta finns i högre eller lägre
              grad på många olika ställen. Sverige är ett musikland att räkna
              med. Även om inte alla får så stora belöningar som vissa av dem
              jag räknat upp här, betyder musiken mycket livet igenom.
            </seg>
            <seg xml:id="i-e580f84835617d48-0">
              Detta var två exempel, design och musik. Det finns flera, men
              jag tror att mitt budskap går hem. Kulturen har stor betydelse
              för Sveriges framtid och för vår tillväxt. I höstas tog jag upp
              att det var med sorg i hjärtat jag hörde Göran Perssons regeringsdeklaration
              som handlade just om tillväxt, men han nämnde inte ordet kultur.
              Nu har Socialdemokraterna tydligen skärpt till sig på tillväxtkonferensen
              och tagit upp de här frågorna, och det gläder mig.
            </seg>
          </u>
          <note xml:id="i-5b5472def4fb906d-0">
            Fru talman! Mot bakgrund av detta vill jag yrka bifall till reservation
            nr 6 under punkt 15.
          </note>
          <u who="lennart_kollmats_f83648" prev="cont" xml:id="i-8944b1ffcf6a8632-0">
            <seg xml:id="i-9c721a6c1e1c3c98-0">
              Det fjärde området som också redan har nämnts är kulturens betydelse
              för hälsan. Vi har väl alla hört ordspråket att ett gott skratt
              förlänger livet. Det är precis detta det här handlar om. Vi i
              utskottet fick dessutom nyligen den här vetenskapliga bevisningen
              på att delaktighet i kultur är hälsobefrämjande. Om man mår mentalt
              bra, mår också kroppen bättre. Det är inte så svårt att komma
              ihåg känslorna efter en bra film, efter en konsert, efter ett
              teaterstycke, efter en bra bok eller, som för oss som var på Dansens
              hus i går, efter en föreställning. Vi såg den föreställning som
              Tasso tydligen såg i Malmö.
            </seg>
            <seg xml:id="i-ef26564e41132a96-0">
              Men vi behöver inte gå på Konserthuset för att höra en konsert.
              Det finns skivor, även om det inte blir riktigt samma upplevelse.
              Man behöver inte köpa alla böcker, även om bokmomsen är sänkt,
              utan vi har våra bibliotek. Man kan se film på TV. Det behöver
              inte kosta så mycket, men det är viktigt att det finns ett utbud.
            </seg>
            <seg xml:id="i-b4a5778b75df2789-0">
              När det gäller kultur och hälsa kan jag inte låta bli att nämna
              initiativet från Region Halland där man vill att företagen står
              för ett kulturkort för sina anställda.
            </seg>
            <seg xml:id="i-b7f2ddca80b41363-0">
              Det här kortet skulle kunna fungera som ett komplement till motionskort.
              Nu är det ett problem med detta i skattehänseende. Arbetsgivaren
              får ta upp sociala avgifter och den anställde får förmånsbeskatta
              kulturkortet. Så sker ju inte beträffande motionskort. Jag tog
              upp det här också i höstas med kulturministern och hoppades att
              hon kunde ta upp ett resonemang med finansministern och återkomma
              med någon form av förslag så att det här blir löst.
            </seg>
            <seg xml:id="i-5fc8fddff6e6ec53-0">
              En näst sista punkt, fru talman, gäller pris- och löneomräkningen.
              Det står i vårpropositionen under rubriken Pris- och löneomräkning
              av anslagen till myndigheternas förvaltningskostnader att anslaget
              baseras bland annat på löneutvecklingen för arbetare inom tillverkningsindustrin.
              Därefter görs ett avdrag för produktionsutveckling motsvarande
              ett årligt genomsnitt av utvecklingen inom den privata tjänstesektorn
              de senaste tio åren.
            </seg>
            <seg xml:id="i-a711a1a73ae8555a-0">
              Det låter komplicerat och det är det också. Men jag vill ändå
              fråga Annika Nilsson om det är så självklart att jämföra kulturinstitutionerna
              med den privata tjänstesektorn. Vilken produktionsutveckling har
              en orkester? Vilken produktionsutveckling har en teatergrupp?
              De tio som dansade Svansjön på Dansens Hus i går kväll ska de
              vara nio framöver? Det är viktigt att få klart för sig hur det
              här ser ut i förhållande till institutionerna.
            </seg>
            <seg xml:id="i-53a296ac4377c625-0">
              Fru talman! Det här var ett antal punkter med övergripande frågor
              på kulturområdet. Jag vill avsluta med en sammanfattande dikt
              av Bengt Bratt:
            </seg>
          </u>
          <note type="speaker" xml:id="i-5c608ebaea5edfcc-0">
            Anf. 230 KENT OLSSON (m):
          </note>
          <u who="kent_olsson_8e1b7d" xml:id="i-c18423554880d26b-3">
            <seg xml:id="i-62d17e69f6b79585-0">
              Fru talman! Efter denna dikt från utskottets ordförande känns
              det kanske lite konstigt att återgå till den vanliga riksdagsprosan.
              Men det får väl ändå göras.
            </seg>
            <seg xml:id="i-e7a3af21cc2bd050-0">
              I detta motionsbetänkande behandlas som sagt många olika frågor:
              barnkultur, delaktighet i kulturen, publikråd, sydsamisk kultur,
              funktionshindrades delaktighet i kulturen, sponsring, Framtidens
              kultur med mera.
            </seg>
            <seg xml:id="i-da00d3263b9897e7-0">
              Fru talman! Jag tänker i den här debatten nöja mig med några
              av dessa ämnen. Låt mig få börja med barnkulturen, som är av största
              betydelse för barns och ungdomars utveckling. I vår stora kulturmotion
              för året har vi tre prioriterade områden. För det första är det
              att främja barn- och ungdomskultur. För det andra är det att värna
              vårt gemensamma kulturarv. För det tredje är det att ge landets
              kulturskapare ordentliga förutsättningar för sitt konstnärsarbete.
            </seg>
            <seg xml:id="i-939719c05871d22d-0">
              Detta visar den vikt som Moderata samlingspartiet lägger vid
              att våra barn och ungdomar ska ges bra förutsättningar att tillgodogöra
              sig olika kulturella inslag och tidigt utveckla sina egna kulturella
              förutsättningar och upplevelser. Som jag sade i samband med det
              tidigare betänkandet ser vi också att skolan har ett stort ansvar
              för kulturen som en del i lärandet. Vi tycker att skolan ska öka
              sitt samarbete med viktiga institutioner utanför skolan och skapa
              möjligheter att ge konstnärerna nya roller. Vi tycker att eleverna
              under sin skoltid ska få uppleva levande teater minst en gång
              på en teaterscen.
            </seg>
            <seg xml:id="i-a5746f1578766d56-0">
              Vi ska inte heller glömma bort föräldrarnas ansvar. Jag tycker
              att det är viktigt att försöka få föräldrar att ta med sina barn
              på teater, ta med sina barn på museer och så vidare.
            </seg>
            <seg xml:id="i-a6c2c2315284682a-0">
              Även om enigheten i denna fråga är stor finns det kanske ändå
              en skillnad på något sätt. Det är den otålighet vi känner inom
              Moderaterna och inom den borgerliga gruppen för att det sker så
              förfärligt lite. Det vore bra med lite mer fart på saker och ting
              även när det gäller barnkulturen, att det liksom hände någonting.
              Jag hoppas att Annika Nilsson senare kommer att påvisa att någonting
              sker.
            </seg>
            <seg xml:id="i-740fb3704d8dc113-0">
              Funktionshindrades delaktighet i kulturen är ett område som senare
              under debatten kommer att belysas mer av Lena Adelsohn Liljeroth.
              Låt mig här endast ta upp Moderaternas enträgna förslag i motionsform
              om att använda det digitala Daisy-systemet för talböcker. Det
              har som vi tycker givit ett mycket bra resultat. Vi är tacksamma
              för de läshandikappades skull att utskottet har tagit till sig
              våra förslag.
            </seg>
            <seg xml:id="i-fa7805034f5f24e0-0">
              Men det finns fortfarande mycket kvar att göra. Utbudet och möjligheterna
              måste vara flexibla, då de funktionshindrade inte är någon enhetlig
              grupp. Tillgängligheten till talböcker är inte heller tillfredsställande
              för alla som behöver dessa. Enligt regleringsbrevet för Kulturrådet
              år 2004 är målet att funktionshindrades tillgång till kultur ska
              öka. Vi hoppas att det blir så och att man inte ytterligare en
              gång, som det står i utskottets text, utgår från att regeringen
              successivt gör saker och ting. Det känns lite tjatigt att stå
              här framme och säga det, men det vi upplever varje gång är att
              man utgår från, att man förutsätter att, det blir väl så, kanske,
              eventuellt och så vidare. Det är viktigt att detta verkligen kommer
              fram.
            </seg>
            <seg xml:id="i-b4b76afbaf5cf47b-0">
              På s. 35 i det här betänkandet tas frågan om AMS-pengar till
              kulturen upp. Jag vill i detta sammanhang bara påpeka att vi från
              Moderaterna i vår arbetsmarknadspolitiska motion har lagt 100
              miljoner kronor av arbetsmarknadspengar för att de ska kunna överföras
              till kultursektorn och därigenom nyttjas till kulturella ändamål.
              Detta kommer att ge större trygghet på många områden för musiker,
              skådespelare och så vidare. Teateralliansen är ett lyckat exempel
              på överförande av pengar från arbetsmarknadens budget.
            </seg>
            <seg xml:id="i-61ca21024860c5a8-0">
              Och så har vi sponsring. I ett särskilt yttrande har vi tagit
              upp vår syn på sponsring. Man kan säga att vi under flera år har
              framhållit att idrotten och näringslivet borde kunna ges bättre
              möjligheter att sponsra kulturen. Det finns en del domstolsutslag
              som har gjort att detta är besvärligt, men vi tycker att man från
              regeringens sida borde kunna ha en annorlunda syn på detta. Många
              företagare vill i dag sponsra mer. De flesta institutioner vill
              också ha mer sponsring för att kunna göra det lilla extra. Men
              varför är regeringen och kulturministern så oerhört negativa till
              detta? Varför är rädslan så stor? Sponsring är extrapengar. Det
              är inte ordinarie pengar. Varför underlättar man inte, Annika
              Nilsson, från regeringens sida utan försvårar genom krångliga
              regler och skatteutslag den sponsring som så många i dag vill
              ha? Volvos sponsring av symfonikerna i Göteborg tillförde faktiskt
              symfonikerna mer musiker. I denna fråga måste en tillnyktring
              ske hos regeringen snarast liksom hos de motionerande vänsterpartisterna
              i den här frågan.
            </seg>
            <seg xml:id="i-00bf96d2f517fe5d-0">
              Slutligen, fru talman, ska jag säga något om Framtidens kultur.
              Även denna fråga kommer Lena Adelsohn Liljeroth senare att återkomma
              till. Låt mig bara säga att Framtidens kultur har betytt oerhört
              mycket för utvecklingen av svensk kultur de senaste åren. Det
              var meningen att det skulle vara en stiftelse som oberoende av
              staten ger bidrag till nyskapande och mångfald inom svensk kultur.
              Mycket mer skulle kunna sägas om denna stiftelse, men jag nöjer
              mig med att säga att det är viktigt att den får tillbaka sin form
              som helt oberoende stiftelse. Liksom de övriga borgerliga reservanterna
              ser jag att den självständiga ställningen är absolut nödvändig.
              Den får inte bli en integrerad del av statlig bidragsgivning.
            </seg>
            <seg xml:id="i-828e8952daa1a2c4-0">
              Låt mig till slut, fru talman, få yrka bifall till reservation
              2. Jag står givetvis även bakom reservation 13.
            </seg>
          </u>
          <note type="speaker" xml:id="i-c81ae4333629d7cd-0">
            Anf. 231 GUNILLA TJERNBERG (kd):
          </note>
          <u who="gunilla_tjernberg_4dfa43" next="cont" xml:id="i-014727671eaf014b-0">
            <seg xml:id="i-eafbd80f13f2d271-0">
              Fru talman! Precis som i det förra betänkande som vi har avhandlat
              kommer jag att kommentera de motioner som vi kristdemokrater har
              med anledning av detta betänkande, som utskottet har behandlat
              och som ligger till grund för våra reservationer och särskilda
              yttranden.
            </seg>
            <seg xml:id="i-760856ae218c3af7-0">
              Fru talman! Jag hoppas, precis som Lennart Kollmats, att jag
              inte hörde ironi i Lars Wegendals kommentar när det gällde den
              borgerliga reservationen om funktionshindrades rätt och möjlighet
              att delta och vara med i kulturlivet.
            </seg>
            <seg xml:id="i-821bab2417254611-0">
              Funktionshindrade är på många sätt en utsatt grupp i samhället
              och möjligheten att få del av det samhället är ofta begränsad.
              När det gäller delaktigheten i kulturlivet kan det ofta vara den
              rent fysiska tillgängligheten som förhindrar delaktighet, men
              det kan också vara en konsertsal utan hörselslinga eller ett museum
              utan hiss som gör det omöjligt för den funktionshindrade att få
              del av en kulturupplevelse.
            </seg>
            <seg xml:id="i-d9a207ab453b71b2-0">
              Det måste vara ett krav att alla kulturinstitutioner medvetet
              arbetar med dessa frågor just för att öka tillgängligheten och
              därmed också möjligheten till delaktighet. Vi har i vår motion
              velat påminna riksdagen om det faktum att regeringens resultatskrivelse
              2001/02:176 Kultur och delaktighet inte innehöll någon redovisning
              och bedömning av de funktionshindrades delaktighet. Jag tycker
              att den här reservationen behövs, Lars Wegendal.
            </seg>
            <seg xml:id="i-74f4fcfcbf0e3a88-0">
              Det får inte gå till så. Vi utgår ifrån att det ointresse, som
              jag ändå måste tolka det som, som regeringen visar i den här frågan
              inte kommer att upprepas. Kan det vara en miss?
            </seg>
          </u>
          <note xml:id="i-471f7e4464d0377f-0">
            Fru talman! Jag yrkar därmed bifall till reservation 2 under
            punkt 8.
          </note>
          <u who="gunilla_tjernberg_4dfa43" prev="cont" xml:id="i-2b37e6d9860192c5-0">
            <seg xml:id="i-8f43caca9b723e78-0">
              Jag vill instämma i något som är sagt här tidigare och som jag
              tycker är oerhört glädjande, och det är att det finns ett delvis
              tillkännagivande i betänkandet. Det tar upp barnkulturen. Vi kristdemokrater
              hade ingen hemställanspunkt i den delen. Det var oerhört bra att
              det fanns ett antal hemställanspunkter som låg i den riktningen
              som vi kunde ta ställning till. Det blir intressant när regeringen
              får uppdraget att vidta åtgärder för att få en kreativ kultur
              med olika inriktningar för barn.
            </seg>
            <seg xml:id="i-6691568a31cbfea6-0">
              Fru talman! Ofta fokuserar vi på kulturens betydelse för människors
              psykiska välbefinnande. Glädjande nog pekar i dag många undersökningar
              på kulturens betydelse för den fysiska hälsan. I dag kan vi se
              ett tydligt samband mellan att människor som regelbundet tillägnar
              sig konstnärliga upplevelser lever längre och upplever sig må
              bättre än de som inte gör det. Detta faktum hade utskottet möjlighet
              att närmare få ta del av vid utskottets forskningsdag den 4 mars
              i år.
            </seg>
            <seg xml:id="i-1deeeeb63208aae3-0">
              Personligen tycker jag att det var en fröjd jag tycker att det
              har kommit fram uttryck för att flera kände så att få ta del av
              de aktuella forskningsstudierna och rapporterna som samtliga visade
              vad vi nog alla, åtminstone i vårt utskott, redan hade på känn,
              nämligen att kulturen har stor inverkan på vår hälsa.
            </seg>
            <seg xml:id="i-988f23155af030dd-0">
              Att få tillgång till konstnärlig aktivitet kan till och med påskynda
              tillfrisknandet hos människor och minska användandet av mediciner.
              Detta har bland annat Folkhälsokommittén tagit fasta på i sin
              utredning om hälsa på lika villkor.
            </seg>
            <seg xml:id="i-59b918a1404452e7-0">
              Betydelsen av kultur både för den allmänna folkhälsan och i direkta
              vårdsituationer blir i dag alltmer uppmärksammad. Många sjukhus
              och andra vårdinrättningar intresserar sig numera för kulturens
              möjlighet att påverka patienternas hälsa. Såväl den nära kulturen
              i form av böcker, konst och musik som den yttre sjukhusmiljön
              i form av arkitektur och inredning påverkar både personal och
              patienter positivt. De flesta konstformer manar till kommunikation
              och eftertanke. Konsten kan inbjuda till samtal i en påfrestande
              situation eller verka lugnande i en stressad miljö.
            </seg>
            <seg xml:id="i-ff5886d9ddf77d1e-0">
              Detta har vi kristdemokrater tagit upp i vår motion, och vi har
              i utskottet haft en mycket intressant och givande diskussion i
              frågan. Utskottsmajoritetens text, som jag har ställt mig bakom,
              är utförlig. Man tar tag i frågan på stort allvar, vilket jag
              välkomnar. Det betyder att jag nöjer mig med ett särskilt yttrande
              med anledning av vår motion.
            </seg>
            <seg xml:id="i-fc1418984dcc4c76-0">
              Glädjande nog har också kulturministern uttalat ett intresse
              för sambandet mellan kultur och hälsa. Jag kommer därför noga
              att följa vad som händer inom Regeringskansliet och vad som kommer
              ut av det arbetet.
            </seg>
            <seg xml:id="i-11ca2f327fda508f-0">
              Jag vill också passa på att påminna riksdagen om att vi kristdemokrater
              har i skatteutskottet krävt en utredning som ser över hur vi ska
              få fram kulturcheckar. Vi ser det som oerhört angeläget att stimulera
              företagens möjlighet att ge friskvård via kulturcheckar, precis
              som man i dag ger möjlighet till friskvård på olika sätt.
            </seg>
            <seg xml:id="i-68e930f5d73d1398-0">
              Detta är något som inte ska belasta företagen med skatter och
              sociala avgifter. Det ska fungera precis som det gör i dag när
              det gäller andra checkar, som jag nyss berörde. Vi tror att det
              är ett oerhört bra verktyg att stimulera fram mer kultur även
              ute i företagen.
            </seg>
            <seg xml:id="i-a11b80485d002ab7-0">
              Fru talman! Vi kristdemokrater har tagit upp frågan kring bristerna
              vad gäller pris- och löneuppräkningen för de fria grupperna. I
              vår motion efterlyser vi ännu en gång information om grunderna
              för beräkningen av pris- och löneuppräkningen av kulturanslagen.
              Kulturrådet har också uppmärksammat problemet med att anslagen
              till de regionala kulturinstitutionerna har urholkats genom en
              otillräcklig omräkning av anslagen.
            </seg>
            <seg xml:id="i-cc5fdde4bca7c3d1-0">
              Till detta ska läggas att anslagen till de fria grupperna inte
              alls omfattas av pris- och löneuppräkningen. Det innebär de facto
              att avsaknaden av årlig uppräkning för de fria grupperna leder
              till en reell sänkning. Kulturutskottet har, i samband med behandlingen
              av Kristdemokraternas motion och en motion från Vänsterpartiet,
              påbörjat en uppföljning av de frågor som vi tar upp, och utskottet
              kommer att ytterligare fördjupa sig och inhämta kunskap inom området.
            </seg>
            <seg xml:id="i-a7c17d09ac6fccf2-0">
              Med anledning av frågans betydelse ser jag det som oerhört viktigt
              att utskottet nu fortsätter detta arbete precis som det är påbörjat.
              Mot denna bakgrund och med anledning av det arbete som pågår i
              utskottet och som ska fortsätta har jag anslutit mig till vad
              som nu har blivit ett enigt utskott och nöjer mig med ett särskilt
              yttrande i nuläget.
            </seg>
            <seg xml:id="i-3acbf5c255aba076-0">
              Avslutningsvis, fru talman, står jag givetvis bakom samtliga
              reservationer där Kristdemokraterna finns med, men för tids vinnande
              och här i kammaren yrkar jag bifall till reservation 2 under punkt
              8.
            </seg>
          </u>
          <note type="speaker" xml:id="i-c394adcec9c9c24c-0">
            Anf. 232 PETER PEDERSEN (v):
          </note>
          <u who="peter_pedersen_adf032" xml:id="i-dc87daae5a725e2f-0">
            <seg xml:id="i-7bf44ee32cf1e1e1-0">
              Fru talman! Det har varit många spirituella, tankeväckande tal
              och bekännelsetal här i dag. Jag vill från talarstolen erkänna
              att jag är årsbarn med rocknrollen som fyller 50 år i år. Med
              tanke på alla hänvisningar till klockan och till vad som pågår
              på TV och utanför huset finns det två rocktitlar som jag kommer
              att tänka på och som kan passa i debatten. Det är Rock around
              the clock och Jailhouse rock .
            </seg>
            <seg xml:id="i-6d30bd9753755499-0">
              För att jag inte ska glömma det vill jag börja med att yrka bifall
              till reservation 12 under punkt 25 som handlar om sponsring. Jag
              vill poängtera att vi står bakom samtliga reservationer och särskilda
              yttranden som vi har. Vi har lagt en hel del reservationer på
              området, men har valt att fokusera på endast en punkt.
            </seg>
            <seg xml:id="i-9052fe149eef44c8-0">
              Jag ska hylla principen om underbart är kort här för att inte
              förlänga debatten.
            </seg>
            <seg xml:id="i-c662aed7001ca644-0">
              Vi tycker att det är mycket glädjande att vi har ett enigt utskott
              som lyfter fram och har gjort ett tillkännagivande om barnkulturfrågorna.
              Bland annat har en vänsterpartimotion delvis blivit tillstyrkt.
            </seg>
            <seg xml:id="i-1d7b3fb3af4c89d3-0">
              Barnkulturen var en av de frågor som vi lyfte fram speciellt
              när det gäller kulturfrågorna under valrörelsen. Vi gav ut en
              broschyr med goda exempel från olika barnkulturprojekt runtom
              i landet som vi hoppas att vi kan använda även inom ramen för
              hela riksdagens arbete som ett gott exempel.
            </seg>
            <seg xml:id="i-ee5491bd5e321a06-0">
              Vi tycker liksom de borgerliga förstås att det är viktigt med
              tillgänglighet för funktionshindrade. Men vi har valt att lyfta
              fram det egna skapandet. Vi ser att det finns speciella behov
              för de konstnärer som har funktionshinder. Vi vill inte att de
              diskrimineras eller har sämre förutsättningar än andra konstnärer
              att utöva sin konst. Vi nöjer oss inte riktigt med att det i begreppet
              alla ingår även de funktionshindrade. Då kan man säga att vi inte
              bör ha någon typ av lagstiftning på något område. I begreppet
              alla ingår ju just alla. Då ingår kvinnor, äldre, funktionshindrade,
              de som har ett annat ursprung och så vidare. Vi vet att det på
              en rad olika områden finns specifika krav och speciella villkor
              som man måste tillgodose. Men vi har inte yrkat bifall till den
              motionen. Vi lär få återkomma till den frågan.
            </seg>
            <seg xml:id="i-49b01c36a102ea47-0">
              När det gäller sponsring tycker vi att det är viktigt att det
              finns en infrastruktur som är offentligt finansierad och att konstnärer,
              oavsett om de jobbar i en fri grupp eller på en institution som
              är statligt eller kommunalt finansierad, ska ha ett stort utrymme
              för den konstnärliga friheten. Man ska inte vara beroende av bidragsgivarna
              för sin konstnärliga utveckling eller sitt konstnärliga uttryck.
            </seg>
            <seg xml:id="i-ee25f6a85b85a52e-0">
              Om man har denna infrastruktur anser vi att det är ganska oproblematiskt
              om man som grädde på moset kan få sponsringspengar. Vi menar att
              det nog kan finnas en viss samsyn mellan oss och andra. Kent Olsson
              från Moderaterna talade om detta tidigare. Så länge sponsring
              handlar om att man vill ge ett bidrag till en vettig verksamhet,
              oavsett om det är idrott eller kultur, är det fullt legitimt.
              Men vi vill inte ha en sådan koppling så att den som sponsrar,
              oavsett om det är via bidragsregler eller via skatteregler, ska
              tvingas till väldigt konstiga konstruktioner för att man ska kunna
              avgöra att företaget i sig har fått nytta av sponsringen. Vi vill
              se detta mer som en gåva, att man har rätt att ge en gåva till
              vettig verksamhet och att man kan bygga upp ett vettigt samband.
            </seg>
            <seg xml:id="i-bb02e126da0dcaf2-0">
              Men vi vill värna kulturens särart. Vi vill inte se krav på att
              det ska sättas upp slagord med företagsnamn och logotyper på väggarna
              på teatrar och på danstillställningar, utan vi vill värna om kulturens
              särställning. Vi tror att det krävs ytterligare förtydliganden
              från riksdagens sida.
            </seg>
            <seg xml:id="i-a4947b189ff4724d-0">
              Vi tycker att det är bra att regeringen numera i sina regleringsbrev
              skriver in att om man ska ha alternativ finansiering får det inte
              gå ut över de krav, mål och riktlinjer som har satts upp för verksamheten.
              Det är jättebra. Men vi skulle vilja se ytterligare tyngd i detta
              genom att vi antar någon typ av riktlinjer här i riksdagen. Det
              innebär alltså inte att vi säger att all sponsring ska förbjudas,
              utan vi vill se tydligare regler för vad man ska kräva av dem
              som sponsrar och av dem som blir sponsrade. Det är en viss skillnad.
            </seg>
            <seg xml:id="i-98478834727f338f-0">
              Jag tror att Moderaterna i detta fall kanske har missuppfattat
              oss lite grann.
            </seg>
            <seg xml:id="i-6cd492046d22e75a-0">
              Vi står däremot för att det ska vara en offentlig grundfinansiering.
              Sponsring ska vara det som kommer till som lite extra. Och det
              är den som får pengarna som ska ha ansvaret för hur de ska användas.
              Den som lämnar pengar ska inte kunna ställa villkor.
            </seg>
            <seg xml:id="i-0f993c1b9309af8f-0">
              Det är glädjande att hela utskottet har tagit frågan om pris-
              och löneomräkning på allvar. Vi tycker att den utredning som har
              gjorts av riksdagens utredningstjänst visar att det finns all
              anledning att gå vidare och titta på detta och verkligen fundera
              på om kultursektorn har fått de pris- och löneomräkningar som
              man borde ha haft bakåt i tiden. Kan det vara en av orsakerna
              till att det finns problem inom de fria grupperna och inom den
              fria scenkonsten och som gör att man inte får de pengar som man
              borde vara berättigad till. Vi har inte yrkat bifall till den
              motionen heller, men vi kommer att noga följa upp att det sker
              någonting på detta område.
            </seg>
            <seg xml:id="i-7f831179ffd824bf-0">
              Eftersom en del andra har varit inne på frågor som ska diskuteras
              senare kan jag nämna att detta gäller även pensionsfrågan, som
              tas upp i nästa betänkande. Det finns all anledning att var mycket
              noga med att kultursektorn inte ska ha mer, men den ska inte heller
              ha mindre än andra sektorer. Man ska ha samma rättigheter, möjligheter
              och skyldigheter som alla andra yrkesutövare i det här landet.
            </seg>
            <seg xml:id="i-cf82357122d1aad1-0">
              Med detta tror jag att jag har täckt in det mesta.
            </seg>
          </u>
          <note xml:id="i-486fc18cb40e99dd-0">
            Och jag yrkar alltså bifall till reservation 2.
          </note>
          <note type="speaker" xml:id="i-fb1a1fc2ed0c6c4b-0">
            Anf. 233 KENT OLSSON (m) replik:
          </note>
          <u who="kent_olsson_8e1b7d" xml:id="i-c18423554880d26b-4">
            <seg xml:id="i-196e4cd490ebacfd-0">
              Fru talman! Jag började ett tag fundera på om vi var överens.
              Det lät väldigt mycket som om Peter Pedersen tyckte ungefär som
              vi moderater. Men sedan förtydligade han och sade att man inte
              tycker som Moderaterna.
            </seg>
            <seg xml:id="i-2fb1d3a5e0220ff2-0">
              Jag ska därför ställa ett par frågor till Peter Pedersen. Som
              gammal ordförande i Degerfors antar jag att du inte har något
              emot sponsring. Jag har en känsla av att en stor del av Degerfors
              sponsrades av ett ganska bekant järnverk. Jag vet inte om man
              åkte ned i seriesystemet på grund av att man fick för lite sponsorpengar.
              Men nog måste du vara positiv till sponsring.
            </seg>
            <seg xml:id="i-33a3efd85721c783-0">
              Då blir jag lite förvånad när jag läser er reservation där det
              står att man ska utarbeta riktlinjer för kultursponsring för att
              skydda kulturutövarna och värna yttrandefriheten. Vad menar du
              med detta?
            </seg>
            <seg xml:id="i-d2002e7a25d1b648-0">
              Vi sade från vår sida, och jag är övertygad om att man även i
              utskottet tidigare sade, att sponsring, precis som du tidigare
              sade, så att säga är lite extra, grädde på moset. Och när det
              gäller att påverka, menar du att det, med dessa regler, i ett
              programblad inte får stå ett företagsnamn? Då är det detta du
              vill ha med. Det står nämligen, och det kan man väl betrakta lite
              grann som sponsring. Eller var drar man gränserna? Ska det över
              huvud taget inte finnas en skylt inne på en teater med namnet
              på det företag som har varit med och byggt upp en teater och så
              vidare? Där skulle jag vilja ha ett förtydligande.
            </seg>
            <seg xml:id="i-f5f79a62a91e52d2-0">
              En hel del av oklarheterna i fråga om sponsring gäller för det
              mesta skattereglerna, om man får lova att sponsra och om skattemyndigheterna
              godkänner det. Det är det som är de stora problemen. Är du villig
              att ta tag i dessa problem också? Där ser jag nämligen betydligt
              större problem än i fråga om de andra sakerna som ni tar upp i
              er reservation.
            </seg>
          </u>
          <note type="speaker" xml:id="i-17803cc4dc7a72b6-0">
            Anf. 234 PETER PEDERSEN (v) replik:
          </note>
          <u who="peter_pedersen_adf032" xml:id="i-dc87daae5a725e2f-1">
            <seg xml:id="i-e723c7cad1cbd45b-0">
              Fru talman! När det gäller att vara positiv eller inte positiv
              till sponsring ser jag inga problem i att företag väljer att sponsra
              idrott eller kulturella aktiviteter så länge ansvaret för hur
              dessa pengar ska användas ligger hos den enskilda idrottsföreningen
              eller hos en kulturinstitution.
            </seg>
            <seg xml:id="i-9b4c12bf50146001-0">
              Av skattemyndigheternas utslag på kulturområdet kan man se att
              de anser att det bör finnas en tydligare koppling mellan den som
              sponsrar och den som blir sponsrad för att man ska kunna hävda
              att detta är till nytta för företaget. Om vi får samma utveckling
              på kulturområdet som vi har på idrottsområdet tror jag inte att
              det kommer att vara till gagn för det kulturella uttrycket utan
              snarare tvärtom. Vi menar att det är viktigt att det finns tydliga
              riktlinjer. Och det är faktiskt vi i Sveriges riksdag som fastställer
              dessa riktlinjer. Vi ska inte skylla på skattemyndigheterna. De
              tillämpar de regler som finns.
            </seg>
            <seg xml:id="i-f9adef43d17251cf-0">
              Vi har sagt att vi vill följa detta och se vad som händer på
              detta område. Och om vi får tydliga utslag som pekar på att det
              till slut blir så att de som får sponsring inom kultursektorn
              ska se ut på ett visst sätt tycker vi att det är helt oacceptabelt.
              Då måste reglerna ändras. Sådan sponsring kan vi inte ha. Det
              kommer att försvåra och förstöra det kulturella uttrycket.
            </seg>
          </u>
          <note type="speaker" xml:id="i-59b9e70cd6937b6c-0">
            Anf. 235 KENT OLSSON (m) replik:
          </note>
          <u who="kent_olsson_8e1b7d" xml:id="i-c18423554880d26b-5">
            <seg xml:id="i-7f05e8286e54ee90-0">
              Fru talman! Men varför skriver ni inte i reservationen att vi
              bör se över skattereglerna? Det är ju i princip där som det stora
              problemet ligger, det vill säga att företagen inte vet om det
              är tillåtet att sponsra eller inte. Det är i dag det stora problemet.
              Det borde väl ni tillsammans med regeringspartiet försöka att
              se över. Det är klart att det är väldigt bra om ett antal människor
              som sponsrar idrotten går och tittar på idrott likaväl som det
              är bra om ett företag som sponsrar teater får ett antal människor
              som går och tittar på teater.
            </seg>
            <seg xml:id="i-7bf5600b9415da1f-0">
              Men problemet är onekligen att man inte vet om detta är avdragsgillt
              eller inte. Och det är detta som man ska ta tag i på något sätt.
            </seg>
            <seg xml:id="i-e0491e76d8af6f66-0">
              I det avseendet är jag förvånad över Vänsterpartiets reservation
              där det står: Bindningar till sponsorer kan indirekt kväva skapandet
              och yttrandefriheten. Finns det egentligen något som helst fog
              för att utifrån dagens sponsring säga att denna är på väg att
              kväva yttrandefriheten? Dessutom handlar det ju om att skydda
              kulturen. Finns det någonting i dagens sponsring som tyder på
              att vi inte ska ha en fri teater och en fri kultursektor? Nej,
              det jag ser är onekligen att det stora dilemmat egentligen rör
              företagen, som jag tidigare sade.
            </seg>
            <seg xml:id="i-3b5f60b17599513c-0">
              Jag började hoppas att vi skulle vara ganska överens i det avseendet,
              men jag börjar bli en aning tveksam till om det verkligen är på
              det viset. Men Peter har ju en replik till och kan kanske övertyga
              mig om att jag har fel.
            </seg>
          </u>
          <note type="speaker" xml:id="i-68cfb8d28fcffe02-0">
            Anf. 236 PETER PEDERSEN (v) replik:
          </note>
          <u who="peter_pedersen_adf032" xml:id="i-dc87daae5a725e2f-2">
            <seg xml:id="i-933a6c54bc4c4628-0">
              Fru talman! Det är inte direkt ett självändamål för oss vänsterpartister
              att bli överens med moderater. Men jag kan säga så här: Jag tror
              inte att vi ska vara naiva. Jag har varit ordförande för en allsvensk
              fotbollsförening. De företag som går in och sponsrar gör inte
              det enbart därför att de tycker att det är kul med fotboll eller
              teater, utan de gör det därför att de vill lansera sitt namn.
              De tittar väldigt noga hur många gånger deras logga kommer fram
              i de stora tidningarna. Det ska man vara väldigt klar över. Möjligtvis
              kan man leva med detta inom idrotten, som är mycket mer kommersialiserad
              än vad kulturen är.
            </seg>
            <seg xml:id="i-e8fe5d24c8a5053b-0">
              Jag menar att vi måste ha en väldigt noggrann kontroll när det
              gäller vad vi menar med sponsring och vilka regler som ska sättas
              upp kring sponsring inom kulturlivet. Det gäller även inom idrotten,
              men nu talar vi om kulturfrågorna. Jag tycker att det är en bra
              början att det skrivs i regeringens regleringsbrev att om det
              finns den här typen av alternativ finansiering får inte det rubba
              de principer som finns för att man från början får statliga medel.
            </seg>
            <seg xml:id="i-a9f30d2328edbe86-0">
              Vi skulle vilja ha ett beslut från riksdagen. Det innebär då
              inte att vi säger att vi ska förbjuda sponsring. I stället vill
              vi att det ska klarläggas vad sponsring innebär. Vilka regler
              ska gälla för dem som ger sponsring och för dem som får sponsring
              inom kulturområdet?
            </seg>
            <seg xml:id="i-cfa4cebb64ff5663-0">
              Inte minst utifrån de domar som nu finns och som bör kunna utvärderas
              skulle det nog vara en klar fördel om vi uttryckte en mycket tydlig
              ståndpunkt härifrån. Jag tror att det kan finnas en viss gradskillnad
              när det gäller vad som ska stå i det betänkandet.
            </seg>
          </u>
          <note type="speaker" xml:id="i-b9d9cccc3422f374-0">
            Anf. 237 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-5">
            <seg xml:id="i-7753cf4e67a0991d-0">
              Fru talman! Jag tänkte passa på att fråga Peter Pedersen hur
              han ser på den fråga som jag tog upp i mitt anförande och som
              handlar om möjligheten att införa kulturcheckar. Utifrån argumentationen
              om sponsring noterar jag att möjligheterna att med kulturcheckar
              stimulera efterfrågan på kultur skulle öka. Det handlar om att
              det är den enskilde som skulle bestämma vilken kultur som önskas.
            </seg>
            <seg xml:id="i-ced01aa0554f3aa2-0">
              Kulturen styrs alltså inte av pengar, och kulturskaparna styrs
              inte av medel. Den enskilde skulle i stället avgöra vad som efterfrågas.
              Hur ser alltså Peter Pedersen på ett införande av kulturcheckar?
            </seg>
          </u>
          <note type="speaker" xml:id="i-321732dc163ea389-0">
            Anf. 238 PETER PEDERSEN (v) replik:
          </note>
          <u who="peter_pedersen_adf032" xml:id="i-dc87daae5a725e2f-3">
            <seg xml:id="i-55dc96a794c7593d-0">
              Fru talman! Vi tror inte på vare sig skolcheckar eller kulturcheckar
              eller vad man nu väljer att tala om. I fråga om hela det kommersiella
              kulturlivet kan man ju köpa den konst eller den kultur man vill.
              En viss form av kultur behöver någon typ av offentlig finansiering,
              för annars blir det oerhört dyrt. Redan nu är det, som vi ibland
              läser i tidningen, dyrt att gå på opera eller teater. Om vi då
              säger att allt stöd tas bort och man i stället får en check och
              kan bestämma själv blir det kanske väldigt dyrt för övriga. Onekligen
              är det fler då som väljer en viss form av kultur, kommersiell
              kultur, än de som går exempelvis på Operan.
            </seg>
            <seg xml:id="i-b00f9d2182b5b2e0-0">
              Vi tycker att det är viktigt att värna alla konst- och kulturformer.
              Då behövs det i vissa fall statligt eller kommunalt stöd alltså
              vad vi kallar för offentligt stöd. Vi kan inte riktigt förstå
              det synsätt som går igen på alla politikområden att man genom
              att göra alla till kunder eller klienter löser alla problem. Vi
              tror inte att tillvaron är så enkel, utan det kommer att skapas
              problem på andra sidan som blir svåröverskådliga. Vi tror alltså
              inte på den grundtanken men har respekt för den syn ni har. Vi
              tror alltså inte på den här idén.
            </seg>
          </u>
          <note type="speaker" xml:id="i-0a332a65845425ca-0">
            Anf. 239 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-6">
            <seg xml:id="i-22044c74cfd082b7-0">
              Fru talman! Jag konstaterar att Peter Pedersen nu har på sig
              sina ideologiska glasögon. Han har alltså inte satt sig in i frågan,
              så jag får nog sätta mig ned någon gång och i lugn och ro förklara
              hur det här är tänkt.
            </seg>
            <seg xml:id="i-ac7ced521d2d0e4a-0">
              Vi kan ta bort ordet check, för det är besvärande, och i stället
              tala om kort. Motionskort finns i dag; det är allmänt vedertaget.
              Jag har aldrig hört att Vänsterpartiet har motionerat om att vi
              ska upphöra med motionskort.
            </seg>
            <seg xml:id="i-7ba181ef6944b8aa-0">
              Företagen ska inte kunna ha den här subventionen det handlar
              ju om en subvention och ytterst kostar det pengar. Därför vill
              vi att skatteutskottet ska undersöka vad det här kommer att kosta
              och vilka konsekvenser det får. Det är ju fortfarande fråga om
              statliga pengar. Det är som med motionskorten, min vän Peter Pedersen!
              Det handlar alltså inte om checkar som någon privat på det sättet
              ska betala, utan det är exakt samma modell som när det gäller
              motionskorten.
            </seg>
            <seg xml:id="i-38f044712dca5783-0">
              Om, som jag väljer att kalla det för, ett kulturkort införs ska
              det vara ett hälsofrämjande verktyg för anställda i företagen.
              Vi tror på kulturens betydelse för hälsan. Således skulle effekten
              kanske till och med bli ännu bättre för dem som så önskar än den
              effekt som motionskortet i dag har. Alla mår inte bra av att cykla
              eller av att vara på gym utan upplever kanske en minst lika stor
              hälsobringande effekt av att gå på en konstutställning. Det är
              vad det här handlar om ingenting annat!
            </seg>
          </u>
          <note type="speaker" xml:id="i-ae516120c093965f-0">
            Anf. 240 PETER PEDERSEN (v) replik:
          </note>
          <u who="peter_pedersen_adf032" next="cont" xml:id="i-c27afc58ce6f95e0-0">
            <seg xml:id="i-16b58c58f33b45af-0">
              Fru talman! Då kan vi gå ett steg längre. Jag vet att läkarna
              nu runtom i landet börjar så att säga skriva ut motion på recept
              i stället för piller. Då kan man ju också föreskriva ett konsertbesök
              visst. Om det är så tycker jag att ni ska välja ord, för detta
              brukar inte direkt förknippas med begreppet check.
            </seg>
            <seg xml:id="i-a436f4d1a61e7909-0">
              Sedan får man inte glömma att någonstans ska allting i slutändan
              betalas. Grunden är ändå den offentliga finansieringen. Vi tror
              inte att det går att lösa alla de problem inom kultursektorn som
              vi talat om enbart genom att döpa om begreppen och göra det hela
              till personliga val och så vidare. I stället måste vi hitta en
              fungerande infrastruktur. Sedan är det upp till den enskilde att
              välja vad han eller hon vill gå på.
            </seg>
            <seg xml:id="i-b32b0ad838d6474e-0">
              Det är dock vår uppgift att se till att den grundläggande strukturen
              finns där. Det är trots allt det stora problemet, oavsett om vi
              talar om kort, check eller entrébiljett.
            </seg>
          </u>
          <note xml:id="i-7c8ae68a92bcb1bd-0">
            Anf. 241 BIRGITTA SELLÉN (c):
          </note>
          <u who="peter_pedersen_adf032" prev="cont" xml:id="i-1853176c3dab9605-0">
            <seg xml:id="i-825febb097e44960-0">
              Fru talman! Lars Wegendal känner oss tydligen väldigt väl. Med
              hans inledningsanförande kunde vi nästan ha avstått från debatten
              här och bara yrkat på våra reservationer. Men så roligt ska ni
              inte få. Det finns ju videor så att ni kan spela in alla de TV-program
              som ni vill se.
            </seg>
            <seg xml:id="i-a44b14b898e7fa85-0">
              Kultur är till för alla. Därför måste man skapa förutsättningar
              för att alla, oavsett funktionshinder eller läshandikapp, ska
              kunna ta del av kulturen. Egentligen står det inskrivet i de sju
              delmålen. Där står det ju om att verka för att alla får möjlighet
              till delaktighet i kulturlivet och till kulturupplevelser samt
              till ett eget skapande.
            </seg>
            <seg xml:id="i-7189e4fd9a05d80a-0">
              Men när det visar sig att det inte fungerar överallt är det viktigt
              att påpeka det. Så gott som varje vecka kan man läsa i medierna
              om funktionshindrade som inte kan ta del av kultur därför att
              lokalerna inte är sådana att till exempel rullstolar kan tas in.
              När en film syntolkas får det stor uppmärksamhet det är så fantastiskt
              att synskadade erbjuds att gå på bio. Men detta borde alltid vara
              en rättighet. Det borde också vara en självklarhet att hela utskottet
              deltog i kritiken mot att det inte fungerar i det verkliga livet
              för funktionshindrade och läshandikappade.
            </seg>
            <seg xml:id="i-d71760b3057ed916-0">
              I den skrivelse som kommit från regeringen, Kultur och delaktighet
              , finns det ingen redovisning av de funktionshindrades situation.
              Jag tycker att det är oacceptabelt att, som majoriteten i utskottet
              gör, säga att man utgick från att det skulle ske i kommande resultatredovisningar.
              Är det inte bättre att i stället yrka bifall till motionen? Vad
              synd, Peter Pedersen, att du inte yrkade bifall till den, för
              då hade vi fått en majoritet. Det var ju ganska nära. Då skulle
              du ha visat att majoriteten också kräver en redovisning. Alla
              hade fått ställa upp på det.
            </seg>
            <seg xml:id="i-60becdf710db6a17-0">
              SVT:s textning av svensktalade TV-program är en annan sorglig
              historia. Där tror jag dock att majoriteten i Public service-kommittén
              kommer att kräva en skärpning i kommande sändningstillstånd. Kommittén
              var nyligen på besök hos BBC. I England har man visioner om att
              alla program ska vara textade om tio år. Då är det dessutom värt
              att komma ihåg att England har betydligt fler program som ska
              textas det mesta sänds på engelska betydligt mer än vad vi har
              i Sverige som bara har ett fåtal svensktalade program, kan man
              väl påstå.
            </seg>
            <seg xml:id="i-dd1847c23901b6a7-0">
              Fru talman! I dag går en stor del av det generella kulturstödet
              till det etablerade kultursystemet. Mycket tyder på att nya kulturella
              rörelser faller helt utanför det systemet. Därför har vi i dag
              i Centerpartiet en käpphäst. Vi vill fortfarande, Lars Wegendal,
              tillsätta en utredning som ska se över om utbud och efterfrågan
              stämmer överens.
            </seg>
            <seg xml:id="i-5347028d5bb8c7aa-0">
              För några år sedan ville vi att Riksdagens revisorer skulle titta
              på det här och gjorde en förhandsstudie, som Riksdagens revisorer
              sedan tittade på. Det visade att våra farhågor var besannade.
              Det borde leda till en forskningsstudie enligt revisorerna. Men
              kan man kräva att någon forskar inom detta område? Det tror jag
              knappast. Därför anser vi att det ska tillsättas en utredning
              som tittar över den här frågan. Av den anledningen yrkar jag bifall
              till reservation 1 under punkt 2.
            </seg>
            <seg xml:id="i-89f84fdb04eec1c1-0">
              Fru talman! Kultur har en stor betydelse som lokaliseringsfaktor
              och drivkraft för den ekonomiska utvecklingen. Regeringen bör
              därför utveckla en kulturpolitisk strategi med ett underifrånperspektiv
              som en del av den lokala och regionala utvecklingen. Om flera
              ska kunna ta del av kulturen krävs ett medvetet och lokalt anpassat
              engagemang för kulturpolitikens utformning i olika regioner. Återigen
              blir jag förvånad över utskottets ställningstagande, att det skulle
              kunna vara av intresse att sätta de statliga insatserna i relation
              till insatserna gjorda inom regionalpolitiken och med EU-medel.
              Det skulle också vara intressant att analysera förhållandena i
              de olika regionerna och om möjligt även förhållandena i större
              städer jämfört med mindre orter och landsbygd.
            </seg>
            <seg xml:id="i-54df3f424659dc81-0">
              Varför tillstyrker ni inte motionen då? Nej, i stället anser
              ni att det är kommunerna och regionerna som har det stora ansvaret
              för kulturen. Men ni kan väl inte mena att de ska göra analyserna
              också? Fast egentligen blir jag inte förvånad, för det är så regeringen
              gör hela tiden och ger ansvaret till någon annan. Det har väl
              smittat av sig till majoriteten i utskottet. Nånannanismen, som
              Maud Olofsson brukar säga, har anammats.
            </seg>
            <seg xml:id="i-5997ef74918a8b65-0">
              Fru talman! Finansieringen av det sydsamiska kulturcentret Gaaltije
              är inte löst, vilket också Kulturrådet har pekat på. EU:s stödprogram
              efter 2005 kommer kanske att ge en lösning för verksamheten. I
              dag får det sydsamiska kulturcentret förlita sig på projektmedel.
              Projekt i all ära, men det är svårt att jobba långsiktigt när
              man inte vet hur länge man får pengar. En långsiktig lösning behövs
              för deras verksamhet. Här har jag inte följt upp med en reservation
              utan har nöjt mig med ett särskilt yttrande i avvaktan på att
              vi får se vad som händer. I annat fall kommer vi att återkomma.
            </seg>
            <seg xml:id="i-cd673fb8136d838c-0">
              Det finns många fler intressanta frågor i det här betänkandet,
              varav en del har blivit välvilligt behandlade med så positiva
              skrivningar att jag har avstått från reservationer. Några av dessa
              handlar om mångkulturen, genusperspektivet och kulturens betydelse
              för folkhälsan. Det sistnämnda har flera varit inne på. Det känns
              som att det bara ligger i sin linda än och att vi kommer att tala
              otroligt mycket om det under nästa riksdagsår. Säkerligen blir
              det ett eget betänkande. Vi alla fick ju så mycket kött på benen
              under den omtalade forskardagen tidigare i vår. Vi kommer med
              all säkerhet att skriva fler klämmar om det nästa år än vad vi
              har gjort i år.
            </seg>
            <seg xml:id="i-00917f28358e4d62-0">
              Jag kan också nämna att även vi i Centerpartiet, precis som Kristdemokraterna,
              har en hemställanspunkt som behandlas i skatteutskottet om att
              arbetsgivaren ska ha möjlighet att erbjuda kultur i stället för
              idrott, Friskis &amp; Svettis-kort eller vad det nu är. Det handlar
              om att man gör det på samma villkor. Vi vet att många arbetsgivare
              låter sina anställda utöva idrott och få ett kort eller vad det
              nu handlar om. Då bör man själv kunna välja vad man vill göra.
            </seg>
            <seg xml:id="i-db1f103eb0642e89-0">
              Sponsringen har några varit inne på. Där har vi också en motion
              som ligger i skatteutskottet och där vi pekar på problemet med
              att det är begränsat hur man kan bedriva sin sponsring. Därför
              kräver vi att man ska se över hur det ska lösas. Men det ligger
              som sagt i skatteutskottet.
            </seg>
            <seg xml:id="i-ea61f20b3be43ef2-0">
              Slutligen barnkulturen, där man redan på första sidan skriver:
              Med anledning av motionerna föreslår utskottet att riksdagen ska
              tillkännage för regeringen att regeringen i den kommande budgetpropositionen
              bör lämna en fyllig redovisning för sin syn på situationen för
              barnkulturen.
            </seg>
            <seg xml:id="i-b1d2b637cdaea107-0">
              Tack, det känns väldigt bra att utskottet står bakom den skrivningen.
              Jag känner lite som så att när det gjorts en ordentlig utredning
              och redovisning av det här kommer regeringen säkerligen att inse
              att det är en parlamentarisk grupp som behöver titta på frågan.
              Jag tror att Centerpartiet i förlängningen kommer att få bifall
              till sin motion.
            </seg>
          </u>
          <note xml:id="i-36b75d4453a40b7b-0">
            Av den anledningen yrkar jag bifall till reservation 7 under
            punkt 15.
          </note>
          <note type="speaker" xml:id="i-4d6bbea181ea5727-0">
            Anf. 242 PETER PEDERSEN (v) replik:
          </note>
          <u who="peter_pedersen_adf032" next="cont" xml:id="i-c27afc58ce6f95e0-1">
            <seg xml:id="i-d80c71087eeb41e6-0">
              Fru talman! Om jag uppfattade det rätt fick jag en fråga varför
              Vänsterpartiet inte stödde reservation 2 som handlar om de funktionshindrades
              delaktighet i kulturen. Ska man vara en demagog kan man fråga:
              Varför stödde inte Centerpartiet Vänsterpartiets reservation nr
              3 om funktionshindrade konstnärers behov? Det finns säkert goda
              skäl för att ni tyckte att den text som finns är tillfyllest.
            </seg>
            <seg xml:id="i-f46b97cde24d97a6-0">
              Vad det handlar om är att i majoritetstexten beskrivs exakt det
              som ni skriver i er reservation. Utskottet konstaterar att resultatredovisningen
              inte fanns med, men vi utgår från att det i fortsättningen kommer
              att finnas med: Utskottet utgår från att regeringen successivt,
              i budgetpropositioner och andra sammanhang, redovisar återrapporterade
              resultat av strävandena att öka de funktionshindrades delaktighet
              och tillgång till kultur. Det står på flera ställen. Jag tycker
              att det är ganska starka skrivningar och att det finns ett visst
              värde i att vi hittar majoriteter och visar på enighet i utskottet.
              Jag tror att det kommer att skärpas till på den här punkten.
            </seg>
            <seg xml:id="i-6338ba92b44dd633-0">
              I särskilt yttrande nr 6 om kultur och hälsa behandlas kulturcheckar,
              som även Birgitta Sellén var inne på. Det handlar om skattebefriade
              löneförmåner. Det är en klar fördel om vi i kulturutskottet diskuterar
              de frågor som handlar om våra ansvarsområden. Det här är en fråga
              som jag misstänker att skatteutskottet kommer att ta ställning
              till. Vi kan ha våra synpunkter, men vi bör diskutera de frågor
              som tillhör vårt kompetensområde. Sedan kan vi tycka att vi borde
              få bestämma mer på vissa områden, för konstnärsfrågorna sveper
              över ett stort fält, men det blir en något märklig debatt. Vi
              kan inte lösa de frågor här som ska lösas i ett annat utskott.
            </seg>
          </u>
          <note xml:id="i-7decfd73889ce4d8-0">
            Anf. 243 BIRGITTA SELLÉN (c) replik:
          </note>
          <u who="peter_pedersen_adf032" prev="cont" xml:id="i-1853176c3dab9605-1">
            <seg xml:id="i-175dec23b1b1ae78-0">
              Fru talman! Peter Pedersen sade själv inledningsvis att han det
              lät så var oerhört nära att tillstyrka vår motion.
            </seg>
            <seg xml:id="i-8845361caaad88d2-0">
              Finns det ett ord som jag är allergisk emot är det utgår ifrån,
              och projekt är också ett ord som jag är allergisk emot. Hela tiden
              får vi läsa och höra att vi utgår ifrån att det kommer att ske
              si och så. Hur länge ska vi fortsätta med det år efter år? Ska
              vi utgå ifrån att det händer någonting? Bifalls en motion måste
              det verkställas någonting. Det blir en större kraft bakom det.
              Det är därför som vi anser att det är viktigt att vi kan få till
              något sådant ibland.
            </seg>
            <seg xml:id="i-94bb9c10bf14f963-0">
              Det är därför som jag är tacksam över att ni har tillstyrkt att
              det ska ske någonting med barnkulturen, för då vet vi att det
              blir av.
            </seg>
            <seg xml:id="i-b857bfe5755de9d6-0">
              Jag gillar inte ordet kulturcheckar. Men det är inte vi som har
              placerat dem inom skatteområdet. Vi hade naturligtvis kunnat stå
              på oss och krävt att vi skulle ha uttalat oss om det i kulturutskottet.
              Det var synd att Peter Pedersen inte stödde den tanken när vi
              diskuterade om vi skulle eller inte skulle uttala oss. Då valde
              vi att inte göra det. Men i fortsättningen kan vi tänka på att
              vi ska stå på oss och säga att vi ska uttala oss på de områden
              där vi är sakkunniga.
            </seg>
          </u>
          <note type="speaker" xml:id="i-992f2f581ccab4f1-0">
            Anf. 244 PETER PEDERSEN (v) replik:
          </note>
          <u who="peter_pedersen_adf032" next="cont" xml:id="i-c27afc58ce6f95e0-2">
            <seg xml:id="i-4b92bdca51e2db40-0">
              Fru talman! Det låter som att Birgitta Sellén är allergisk mot
              det politiska språket. Begreppen vi utgår ifrån och vi förutsätter
              används ju hela tiden. Det jag har lärt mig under mina år i riksdagen
              är att det är det starkaste som ett utskott kan skriva utan att
              komma fram till ett tillkännagivande. Om regeringen inte gör det
              som vi utgår från att man ska göra brukar det bli ett tillkännagivande.
              I regel brukar regeringen faktiskt följa upp och efterkomma de
              påpekanden och brister som vi framför.
            </seg>
            <seg xml:id="i-c8a9488bb899fff0-0">
              Enigheten har visat sig vara sig stark. Barnkulturens ställning
              kommer inte att missgynnas av att det är ett enigt utskott som
              driver igenom ett tillkännagivande. Det är väldigt värdefullt.
            </seg>
            <seg xml:id="i-ab1d32d139bde5a8-0">
              Det finns inget parti i utskottet eller i riksdagen över huvud
              taget som inte tycker att det är viktigt med de funktionshindrades
              behov. Vi har den här gången valt att lyfta fram de funktionshindrade
              konstnärernas behov. Det finns inget parti jag kan anklaga för
              att man inte tycker att detta är en viktig fråga.
            </seg>
            <seg xml:id="i-07ffb02e3a36f57b-0">
              Den ordning vi har är att vi ska välja att lyfta fram en enstaka
              reservation, och då väljer man att prioritera olika saker vid
              olika tillfällen.
            </seg>
            <seg xml:id="i-47f8fd3e5ab3a590-0">
              Jag tycker inte att vi ska slå in öppna dörrar. Det finns inget
              parti som inte delar er uppfattning om att det här är en viktig
              fråga. Vi tycker att de skrivningar som finns i majoritetstexten
              är tillräckligt tydliga för att man ska få ett genomslag för ytterligare
              förstärkningar på området.
            </seg>
          </u>
          <note xml:id="i-3018b4b20003b411-0">
            Anf. 245 BIRGITTA SELLÉN (c) replik:
          </note>
          <u who="peter_pedersen_adf032" prev="cont" xml:id="i-1853176c3dab9605-2">
            <seg xml:id="i-bd2c4ee49eda9596-0">
              Fru talman! Jag hoppas att Peter Pedersen har rätt. Men vi andra,
              som är oroade över att uttrycket utgår ifrån inte är tillräckligt
              starkt, kommer att hålla ögon och öron öppna.
            </seg>
            <seg xml:id="i-a041b579c8b5db4d-0">
              Peter Pedersen säger att det så småningom leder till ett tillkännagivande.
              Då har vi ju förhalat frågan. Jag tycker inte att det är rätt
              mot de funktionshindrade. De har rätt att på en gång få tillgång
              till kultur. Vi ska inte bara förhala och förhala. Vi kommer,
              som sagt, att ha ögonen öppna och följa upp det här.
            </seg>
            <seg xml:id="i-28ef6190871d8f0e-0">
              Jag är glad och tacksam över att det är många frågor som vi i
              utskottet är förvånansvärt överens om. Eftersom jag även jobbar
              i andra utskott kan jag se en skillnad. Vi är nog ovanligt lyckligt
              lottade, och det är den goda stämningen som gör att vårt arbete
              leder till så mycket. Men mycket vill ha mer.
            </seg>
          </u>
          <note type="speaker" xml:id="i-9660870b6c2a080a-0">
            Anf. 246 ANNIKA NILSSON (s):
          </note>
          <u who="ulf_nilsson_00782a" xml:id="i-07d8f0862ca55500-0">
            <seg xml:id="i-35294d83b02011ef-0">
              Fru talman! Precis som flera här har sagt är detta ett betänkande
              som behandlar motioner om flera frågor som är av mer övergripande
              karaktär. Jag tänkte lyfta fram några punkter som jag tycker är
              viktiga och sedan kommentera några av reservationerna. Jag vill
              börja med det tillkännagivande från utskottet som gäller barnkulturen.
            </seg>
            <seg xml:id="i-322d5df11f2c1fef-0">
              Det vi möter och lär oss som barn bär vi med oss hela livet.
              Det fascinerande med barn är att de i grunden är nyfikna och att
              de vill testa allt. De vill också testa sina gränser. Jag som
              har en son som snart är ett år upplever detta varje dag, varje
              minut av hans vakna tid.
            </seg>
            <seg xml:id="i-c2c41322bcbad711-0">
              Det handlar om: Kan man öppna lådor i köket, kan man tömma lådorna,
              kan man öppna dörrar, kan man stapla klossar och hur högt kan
              man stapla dem? Men det handlar också om att bläddra i en av hans
              första böcker och lära honom hur kon låter. Den låter muu, läser
              mamma och pappa för honom.
            </seg>
            <seg xml:id="i-039301ee1499cd1b-0">
              Jag hade önskat att denna nyfikenhet och fascinationen att testa
              gränser hade smittat av sig lite grann på den vuxna omgivningen.
              Under vägen till vuxenvärlden minskar denna nyfikenhet och detta
              gränstestande. För många slutar det tyvärr till och med i en rädsla
              för förändringar och utmaningar. Där har vi mycket att lära av
              barn.
            </seg>
            <seg xml:id="i-a95316e0e51819ef-0">
              Därför är det viktigt att man både i skolan och i förskolan får
              utmana sin kreativitet. Mötet med kulturen, både upplevelser och
              eget skapande, är viktigt. Det sägs att för att klara det logiska
              måste man kunna möta kaoset. För att göra det är jag övertygad
              om att man behöver möta kultur.
            </seg>
            <seg xml:id="i-ed05969ccaebf17e-0">
              Som jag sade gör vi i detta betänkande ett tillkännagivande till
              regeringen om att man i budgetpropositionen för 2005 ska lämna
              en fyllig redovisning för sin syn på situationen för barnkulturen,
              för planeringen för sitt kommande arbete och för vilka insatser
              som bedöms nödvändiga.
            </seg>
            <seg xml:id="i-b661829aa202707b-0">
              Jag tror inte att det skiljer sig i denna kammare när det gäller
              hur viktig vi anser barnkulturen vara. I förra budgetpropositionen
              redogjorde regeringen för att man avsåg att tillsätta en aktionsgrupp
              med uppdraget att bland annat inleda ett särskilt modellsamarbete
              med ett antal kommuner och att pröva hur professionella konstnärer
              och kulturutövare kan få en större roll bland annat i skolan.
            </seg>
            <seg xml:id="i-8ba0e3e3493139d2-0">
              Jag tror väldigt mycket på den här vägen. Jag är övertygad om
              att det händer väldigt mycket positivt runtom i vårt land, och
              jag är också övertygad om de goda exemplens makt. Om man får se,
              läsa och uppleva mycket bra grejer kan det inspirera andra till
              att också testa sina gränser, precis som min son gör hemma just
              nu. Därför är det positivt att vi gör det här tillkännagivandet,
              och jag ser fram emot den redovisning som regeringen kommer att
              lämna i budgetpropositionen.
            </seg>
            <seg xml:id="i-1717286a6fdee989-0">
              Fru talman! Genom att lära oss vår egen historia och genom att
              känna oss trygga i oss själva kan vi med större öppenhet möta
              det okända. Genom historisk kunskap kan vi förstå hur påverkade
              vi är, både av andra människor, av andra länder och av andra kulturer.
              Här spelar framför allt museerna en mycket stor roll.
            </seg>
            <seg xml:id="i-6a628c61f34bb9dd-0">
              År 2006 ska bli ett mångkulturellt år. Mångkulturellt centrum
              i Botkyrka har fått i uppdrag att kartlägga och analysera de resultat
              som har inrapporterats från de statliga kulturmyndigheterna och
              institutionerna. Dessa slutsatser ska ligga till grund för ett
              mer långsiktigt arbete. Jag tycker att det är bra, och jag hoppas
              att vi får en bild av hur arbetet bedrivs och av hur det ska bedrivas
              framåt så att det blir mer intensitet i arbetet med de mångkulturella
              frågorna på våra kulturinstitutioner.
            </seg>
            <seg xml:id="i-63166c7f24c902f7-0">
              Mångkultur handlar om många olika aspekter. Det handlar om att
              skildra Sverige i förhållande till andra länder nu och historiskt
              och att skildra Sverige som det land vi är i dag med människor
              som kommit till oss från andra länder med många olika etniska
              bakgrunder. Det handlar också om att se till att det finns personal
              inom kulturen som har bakgrund i olika kulturer. Man bör ta till
              vara den kraft och den kunskap som dessa människor besitter. Jag
              hoppas att detta kan bli ett bra arbete under 2006.
            </seg>
            <seg xml:id="i-ab3eaa0e170bd6e5-0">
              Fru talman! Jag vill också passa på att säga några ord om funktionshindrades
              möjlighet till deltagande i kulturen. Inledningen från Lars Wegendal
              ska inte på något sätt uppfattas som ironiskt. Det kan jag på
              hans vägnar försäkra att det inte var.
            </seg>
            <seg xml:id="i-9a4032e22b9c440d-0">
              För oss socialdemokrater är det precis som för alla andra som
              har stått i den här talarstolen, nämligen att det är oerhört viktigt
              att alla kan delta i kulturen både som utövare av eget skapande
              och som besökare. Därför måste kulturen bli mer tillgänglig för
              människor med funktionshinder. Det handlar både om att kunna ta
              sig in i lokaler, om att kunna tillgodogöra sig den kultur som
              man besöker och också om att själv aktivt kunna delta i den.
            </seg>
            <seg xml:id="i-24c5172d261e4040-0">
              I betänkandet redovisas Kulturrådets handlingsplan. Det ska också
              sägas att Kulturrådet fick 9,5 miljoner kronor för budgetåret
              2004 för att med olika insatser öka tillgängligheten för funktionshindrade
              personer. Jag är övertygad om att vi kan göra mer i de här frågorna,
              och jag tycker att vi har skrivit väldigt starkt i betänkandet.
              Vi skriver att vi utgår från att regeringen i kommande resultatredovisningar
              och kommande budgetpropositioner lyfter in de här frågorna, och
              jag är övertygad om att regeringen tycker att det här är lika
              viktigt som vi tycker att det är. Men det behövs hela tiden påminnelser,
              och det behövs hela tiden att vi trycker på. Därför är sådana
              här debatter väldigt bra. Det är också bra att vi skriver med
              den tyngd som jag tycker att vi ändå gör i betänkandet.
            </seg>
            <seg xml:id="i-2ddd909041635f21-0">
              Sedan vill jag bara säga några ord om det här med textningen
              i public service och uppläst textremsa. Det sitter nu en parlamentarisk
              kommitté som ska utvärdera det hela.
            </seg>
            <seg xml:id="i-5f49841241c68b84-0">
              Jag vill också nämna några ord om de två delar i betänkandet
              där utskottet har varit mer aktivt i form av utvärdering och uppföljning.
              Det handlar om teknikskiftet inom talboksproduktionen och om pris-
              och löneomräkningen inom kulturområdet. Här har utskottet med
              hjälp av riksdagens utredningstjänst kunnat få ett mycket bra
              underlag i bägge delarna. Jag är övertygad om att vi kommer att
              fortsätta att borra vidare i de båda delarna.
            </seg>
            <seg xml:id="i-279393726179450f-0">
              När det handlar om pris- och löneomräkningen tycker jag att det
              är viktigt och bra att vi har de här diskussionerna om den. Men
              man ska också vara medveten om att varje förändring i en mer generös
              riktning innebär att vi måste ta pengar någonstans ifrån. Det
              är inte så att bara för att vi förändrar pris- och löneomräkningen
              regnar det manna från himlen, utan vår budget är begränsad. Oavsett
              om vi vill det eller inte, så är det på det viset. Därför tycker
              jag att det är bra att vi fortsätter att analysera pris- och löneomräkningen.
              Men vi ska inte tro att det är lösningen på allting, därför att
              en förändring i den innebär att det kommer att bli mindre pengar
              någon annanstans i statens budget.
            </seg>
            <seg xml:id="i-efc576669f24c5cf-0">
              Fru talman! Jag vill bara passa på att kommentera några av reservationerna.
            </seg>
            <seg xml:id="i-0161d1768901f213-0">
              Först vill jag säga några ord om Birgitta Selléns reservation
              om Riksteaterns, Riksutställningars och Rikskonserters uppdrag.
              Birgitta vill att deras uppdrag ska förtydligas när det gäller
              besök i och produktion på små spelplatser i hela landet. För oss
              socialdemokrater är de tre R:en väldigt viktiga, därför att det
              är ett sätt att se till att det finns kultur i hela landet. Jag
              blev väldigt glad när jag i dag fick mig Riksteaterns verksamhetsberättelse
              tillskickad och kunde konstatera att de faktiskt ökat sina publiktal.
            </seg>
            <seg xml:id="i-8aa84cb3a3c7cf11-0">
              Den sista reservationen handlar om Framtidens kultur. Jag vill
              bara säga att jag inte delar reservanternas uppfattning. Stiftelsen
              är en egen juridisk person och arbetar, som jag ser det, i linje
              med ändamålet i stiftelseförordnandet. Även om det finns arbetsgrupper
              som är knutna till stiftelsen med personer från Statens kulturråd,
              Riksarkivet och RAÄ, innebär det inte, som jag ser det, att stiftelsens
              självständighet inskränks.
            </seg>
            <seg xml:id="i-586b67b6e5c611d7-0">
              Med detta vill jag yrka bifall till förslaget till beslut i betänkandet
              och avslag på reservationerna.
            </seg>
          </u>
          <note type="speaker" xml:id="i-39ec942d65b9e61b-0">
            Anf. 247 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-7">
            <seg xml:id="i-feeebe38ff3382ff-0">
              Fru talman! Jag har en fråga till Annika Nilsson som handlar
              om pris- och löneomräkningen. Vi har nu påbörjat ett viktigt arbete
              i utskottet med att titta närmare på och borra i frågan kring
              pris- och löneomräkningen. Det betyder inte att någon annan som
              har det här uppdraget i riksdagen tror att det regnar manna från
              himlen, att pengarna finns någonstans och att vi inte behöver
              ta ansvar när vi tar upp problemområden. Det är snarare vår uppgift
              att göra det och påpeka att vi har sett problemet, att det är
              belyst. Sedan är budgetarbetet en konsekvens av detta, och man
              väljer vad som händer där.
            </seg>
            <seg xml:id="i-cf0648d3b3115dee-0">
              Jag vill hålla mig till pris- och löneomräkningen. Jag tycker
              att det är en viktig del som utskottet nu borrar i. I utskottet
              och som motionärer har Kristdemokraterna kunnat konstatera att
              i dag omfattas inte de fria grupperna alls av pris- och löneuppräkningen.
              Det fick vi också veta av RUT:s utredning.
            </seg>
            <seg xml:id="i-e5850380dfa34363-0">
              Jag har kunnat konstatera att man i vårpropositionen har gjort
              en sänkning inom utgiftsområde 17 på grund av förändringar i pris-
              och löneomräkningen. Det blir ett bekymmer när man sätter samma
              produktivitetskrav på kulturområdet. Vad anser Annika Nilsson
              om det?
            </seg>
          </u>
          <note type="speaker" xml:id="i-965aca4c0c0aa146-0">
            Anf. 248 ANNIKA NILSSON (s) replik:
          </note>
          <u who="ulf_nilsson_00782a" xml:id="i-07d8f0862ca55500-1">
            <seg xml:id="i-6a0e91f6bf9de432-0">
              Fru talman! Jag vill börja med att säga att jag tycker att det
              här är väldigt viktigt, och jag tycker att vi har tagit ett stort
              steg i utskottet med att mer fördjupa oss i några frågor, som
              vi nu har gjort både vad gäller teknikskiftet inom talboksproduktionen
              och inom pris- och löneomräkningen. Jag tror att det är viktigt
              att utskottet väljer att göra det. Det ökar förståelsen och gör
              att vi kan få ökad kunskap. Det är jätteviktigt att vi förstår
              det.
            </seg>
            <seg xml:id="i-ec63c91b883d6cf4-0">
              Jag inser att alla som sitter här är medvetna om det budgetpolitiska
              läget, att det inte regnar manna från himlen. Däremot är inte
              pris- och löneomräkningen lösningen på allting. Det var det som
              jag ville påpeka.
            </seg>
            <seg xml:id="i-675f27a09dd036b1-0">
              Från vår sida är vi medvetna om att fria grupper inte ingår i
              det anslag som är beräknat för pris- och löneomräkning. Det har
              vi valt att kompensera med att använda reformmedel för att öka
              anslagen till fria grupper. Jag vet att det hela tiden förekommer
              en diskussion om vad som ska ingå och vad som inte ska ingå, vilka
              anslag som ska ingå och vilka anslag som inte ska ingå.
            </seg>
            <seg xml:id="i-2f49e0d76f1cdfc3-0">
              Innan jag tar ställning ser jag fram emot en mer ingående diskussion
              och analys som vi ska ha i utskottet, därför att jag tror att
              vi då kan få svar på en del av våra frågor om varför vissa anslag
              inte är pris- och löneomräknade medan andra är det. Det fördjupningsarbetet
              ska vi fortsätta att göra i utskottet.
            </seg>
          </u>
          <note type="speaker" xml:id="i-dac6f15b4a9a23fb-0">
            Anf. 249 GUNILLA TJERNBERG (kd) replik:
          </note>
          <u who="gunilla_tjernberg_4dfa43" xml:id="i-737cd41878af9be7-8">
            <seg xml:id="i-1711695ab5db8a15-0">
              Fru talman! Just för att de fria grupperna inte omfattas av pris-
              och löneomräkningen krävs det reformmedel, men då krävs det också
              att reformmedlen kommer. Det har sett lite olika ut. Det har varit
              ökningar något år och något annat år har de uteblivit.
            </seg>
            <seg xml:id="i-e84e2a2bef938914-0">
              Det är väsentligt att höra Annika Nilssons kommentar till att
              man ställer samma krav på produktivitetsökningar på kulturområdet,
              där man lever under helt andra villkor än i andra konkurrensutsatta
              eller andra typer av verksamheter. Är det rimligt att det ställs
              samma krav på produktivitet inom kulturområdet? Det är en konkret
              fråga till Annika Nilsson.
            </seg>
          </u>
          <note type="speaker" xml:id="i-f6a3b454bd82b790-0">
            Anf. 250 ANNIKA NILSSON (s) replik:
          </note>
          <u who="ulf_nilsson_00782a" xml:id="i-07d8f0862ca55500-2">
            <seg xml:id="i-91c8c87b1ebc56ab-0">
              Fru talman! Jag tycker inte att man kan svara ja eller nej på
              en sådan fråga. Det är klart att jag också kan tycka att det är
              ett problem när man ställer samma produktivitetskrav på mer konstnärlig
              verksamhet, men vi har många verksamheter inom kulturområdet som
              faktiskt inte skulle behöva stå utanför produktivitetskravet.
              Jag tänker mer på myndighetsutövning och annat där det inte handlar
              om den mer konstnärliga verksamheten.
            </seg>
            <seg xml:id="i-df56786d709b1213-0">
              Men återigen: Låt oss inte redan nu låsa fast oss. Jag vill inte
              göra det. Jag vill gå vidare med det arbete som vi nu har inlett
              i utskottet för att se vad det är som ligger till grund för beräkningarna
              innan jag tar bestämd ställning till vilka anslag det ska vara
              och hur de ska beräknas. Men det är inte så att det inte är ett
              problem. Jag tror att vi allihop inser att det är det.
            </seg>
            <seg xml:id="i-9fe26d9a6a178f0d-0">
              Men återigen: Om man väljer att göra några förändringar innebär
              det också att pengarna någonstans ifrån måste plockas fram. Jag
              och som jag tror även de andra är väldigt medvetna om att det
              faktiskt är på det viset.
            </seg>
            <seg xml:id="i-5ccee9f9eb23c2b9-0">
              Jag vill sedan bara säga någonting om de förändringar som finns
              i vårpropositionen. Det förekom där en felberäkning. Man kan se
              det eftersom det inte bara gällde utgiftsområde 17 utan samtliga
              utgiftsområden.
            </seg>
          </u>
          <note type="speaker" xml:id="i-3305ba8d90ea579d-0">
            Anf. 251 LENNART KOLLMATS (fp) replik:
          </note>
          <u who="lennart_kollmats_f83648" xml:id="i-7bdb0185340f38ea-0">
            <seg xml:id="i-4f04cdda750923de-0">
              Fru talman! Efter Annika Nilssons besked om familjelivet förstår
              jag varför vi fick igenom barnkulturtillkännagivandet så enkelt.
              Förlåt att jag skämtar om detta.
            </seg>
            <seg xml:id="i-7fe67c46e837106a-0">
              På s. 30 i betänkandet behandlas frågan om medel till regionala
              kulturinstitutioner. Där framhålls att regeringen beslutar vilka
              institutioner som ska vara bidragsberättigade och att Kulturrådet
              beslutar om fördelningen, det vill säga hur mycket de ska få.
              Så här har vi hållit på sedan 1974 när överenskommelsen om regional
              kulturpolitik träffades. Det var bra då, men denna ordning firar
              30 år i år. Har vi inte kommit längre i det regionala självstyret
              än att regeringen fortfarande ska tala om vilka kulturinstitutioner
              som ska ha bidrag och att Kulturrådet ska bestämma hur mycket?
            </seg>
            <seg xml:id="i-5cb097459995c129-0">
              Jag trodde att vi kunde komma längre. Se vad som händer ute i
              regionerna! Det är väldigt mycket. Måste regeringen peka med hela
              handen för att styra den regionala kulturpolitiken?
            </seg>
            <seg xml:id="i-2bfdaaa961f9aa69-0">
              Detta är en del. Det är inte bara små ettåringar som är nyfikna
              utan det är också jag. Det nämndes från tillväxtkonferensen att
              man tog upp både ämnet kultur och hälsa och temat kulturens roll
              för tillväxten. Jag är naturligtvis väldigt nyfiken på hur man
              genomför det här. Hur stöder man till exempel konstnärerna, festivaler
              och Gud vet vad i de här avseendena?
            </seg>
            <seg xml:id="i-c934680a3ced7375-0">
              Jag har också en tredje fråga. Jag kan inte låta bli att återkomma
              till sponsringen, som någon talare tog upp med Peter Pedersen.
              Drottningholmsteatern gav förra året två föreställningar, och
              att man klarade det sades ha berott på att det förekom sponsring.
              Nu har sponsringen minskat på grund av de nya skatteregler som
              fastställts av en domstol. Anser Annika Nilsson att det är positivt
              eller negativt med sponsring i sådana sammanhang?
            </seg>
          </u>
          <note type="speaker" xml:id="i-ba10ec2f2c870782-0">
            Anf. 252 ANNIKA NILSSON (s) replik:
          </note>
          <u who="ulf_nilsson_00782a" xml:id="i-07d8f0862ca55500-3">
            <seg xml:id="i-df2e9567b0d35ee5-0">
              Fru talman! När det gäller den regionala kulturverksamheten och
              den grund som har lagts för kulturpolitiken genom att vi 1974
              byggde upp regionala institutioner kan jag bara ställa mig frågan:
              Varför ändra på någonting som jag tycker fungerar bra? Jag tycker
              att det system som vi har är bra. Vi har en nationell kulturpolitik
              genom vilken vi ser till att få en infrastruktur inom kultursektorn.
            </seg>
            <seg xml:id="i-ad577bac27a81cab-0">
              Många för att inte säga alla regionala kulturinstitutioner ligger
              människorna på orten och i regionen väldigt nära, och de är väldigt
              engagerade i dessa institutioner. Det kan jag som kommer från
              Helsingborg se där vi har både ett konserthus och en symfoniorkester
              samt en stadsteater.
            </seg>
            <seg xml:id="i-cbb6c5f5c8e5d924-0">
              Men här skiljer sig, Lennart Kollmats, vår syn på vad den nationella
              kulturpolitiken ska göra och vad den inte ska göra. Jag kan bara
              konstatera att jag har en annan uppfattning än vad Lennart Kollmats
              har i det avseendet.
            </seg>
            <seg xml:id="i-f84e5752ab2d4cc4-0">
              Vi får väl se vad tillväxtkongressen leder till. Jag utgår från
              att regeringen återkommer till det. Det var inte regeringens tillväxtkongress
              utan det socialdemokratiska partiets tillväxtkongress, och det
              är en väsentlig skillnad.
            </seg>
            <seg xml:id="i-149a5c1ca7572cfe-0">
              När det gäller sponsring vill jag bara kortfattat säga att jag
              inte har någonting emot sponsring. Jag tycker att det är bra med
              sponsring. Det är dock viktigt att sponsring inte innebär att
              det ställs krav och förväntningar och att det anförs synpunkter
              på verksamheten som gör att man måste ändra på den och anpassa
              sig för att få sponsringsmedel. Då ser jag en risk att våra kulturinstitutioner
              väljer det lätta i stället för det svåra, och det tycker jag inte
              att de ska göra.
            </seg>
          </u>
          <note type="speaker" xml:id="i-519a62cf12596a66-0">
            Anf. 253 LENNART KOLLMATS (fp) replik:
          </note>
          <u who="lennart_kollmats_f83648" xml:id="i-7bdb0185340f38ea-1">
            <seg xml:id="i-2684c5cb65f51fb8-0">
              Fru talman! Jag noterar med tillfredsställelse att Annika Nilsson
              i alla händelser har en mer positiv syn på det här än vad kulturministern
              har.
            </seg>
            <seg xml:id="i-32f879f1d3a0efb1-0">
              När det gäller den regionala kulturpolitiken tycker jag att nuvarande
              system, såsom jag uppfattat det när jag har varit ute, hämmar
              kreativiteten en del eftersom man är bunden till de krona-för-krona-bidrag
              som det i stort sett är fråga om. Dessutom medför det en byråkrati
              som jag tycker är onödig. Jag är övertygad om att vi mycket väl
              skulle kunna rationalisera en hel del på Statens kulturråd genom
              att skicka ut en kulturpåse.
            </seg>
            <seg xml:id="i-d5b2d61b29065ff2-0">
              Jag kan vidare inte låta bli att jämföra kulturen och idrotten.
              Jag är en stark tillskyndare av bådadera. Vi har diskuterat sponsringen.
              Det finns uppenbart olika regler för den. För ledarersättningar
              finns olika regler till fördel för idrotten. Man kan få ta emot
              ett halvt basbelopp utan att arbetsgivaren behöver betala arbetsgivaravgifter.
              Däremot ska man självfallet ta upp beloppet som inkomst i deklarationen.
              Därtill kommer den tredje skillnaden när det gäller motionskortet/kulturkortet,
              där det också är en skillnad mellan deltagande i idrott kontra
              deltagande i kultur.
            </seg>
            <seg xml:id="i-be6e8666b40afdb8-0">
              Tycker Annika Nilsson att de här tre skillnaderna, som alla tre
              pekar till idrottens förmån, är rimliga?
            </seg>
          </u>
          <note type="speaker" xml:id="i-7d59d7afd295e397-0">
            Anf. 254 ANNIKA NILSSON (s) replik:
          </note>
          <u who="ulf_nilsson_00782a" next="cont" xml:id="i-84bbe706c7a6e74a-0">
            <seg xml:id="i-39108aee11c3be8b-0">
              Fru talman! Jag har talat om vad jag anser om sponsring. Vad
              gäller ledarersättning är det inte så enkelt att man bara kan
              säga att den ska höjas. Någonstans måste man sätta en gräns, och
              var man än sätter den blir det självklart en diskussion. Vi hade
              för något år sedan en diskussion i utskottet om det här vad avsåg
              amatörkulturen. Men vi har också friluftsorganisationer, ungdomsorganisationer,
              barnorganisationer och generationsövergripande organisationer.
              Det är inte så enkelt att man bara kan säga att ersättningarna
              ska likställas. Jag tycker att man gör det lite enkelt för sig
              om man tror det.
            </seg>
            <seg xml:id="i-0eb255a848662f75-0">
              När det handlar om kultur i arbetslivet kan jag tala om att det
              är en viktig fråga. I den dagordning för kultur som kulturministern
              presenterade för ett drygt år sedan lyfte man också fram frågan
              om kultur i arbetslivet och kultur som en del av friskvården.
              Frågan är aktuell inom Regeringskansliet.
            </seg>
          </u>
          <note xml:id="i-b4d85e24cf06942f-0">
            Anf. 255 BIRGITTA SELLÉN (c) replik:
          </note>
          <u who="ulf_nilsson_00782a" prev="cont" xml:id="i-e19ee8483358c33a-0">
            <seg xml:id="i-7110dc1188a1929a-0">
              Fru talman! Vi är nog lite som barn: vi vill veta, vi vill ha
              och vi vill prova våra gränser, precis som Annikas son Simon.
              Det händer att också vi knackar nävarna i bordet när vi blir väldigt
              irriterade och vill ha igenom saker.
            </seg>
            <seg xml:id="i-b5af803eabdab678-0">
              Annika Nilsson kommenterade vår motion om de tre R:en. Jag kan
              kort säga att vi i Centerpartiet gillar de här tre R:en. Vi gillar
              också Riksteatern. Vi har vidare sedan länge värnat om och föreslagit
              extra pengar till dem. Men när man som jag kommer från Norrland
              och kommer i kontakt med extrem gleshet ute i landsorten det är
              långt mellan byarna, och ibland får man bo i husvagn, för att
              travestera en annan debatt märker man att Riksteatern inte reser
              omkring riktigt som den alltid har gjort förr. I stället har vi
              då velat ge länsteatrarna möjligheter att turnera inom sitt område.
            </seg>
            <seg xml:id="i-695f480adbfde97d-0">
              Vi vill samtidigt peka på att det är viktigt att man från Riksteatern
              ska besöka även de små byarna, för det är där som det är extra
              viktigt.
            </seg>
            <seg xml:id="i-36e48f1d3e89efd7-0">
              Jag ställde i mitt inledningsanförande en fråga om min käpphäst
              utbud och efterfrågan som Riksdagens revisorer tycker stämmer
              överens med vad som befarats. De ville att det skulle forskas
              om detta. Jag skulle vilja veta vad Annika Nilsson säger om detta.
              Kan vi kräva att det ska forskas på ett sådant område? Jag har
              väldigt svårt att tro det. Det är därför som jag säger att vi
              ska se till att i stället få till stånd en ordentlig utredning
              om detta.
            </seg>
          </u>
          <note type="speaker" xml:id="i-0e3eb206314e2c08-0">
            Anf. 256 ANNIKA NILSSON (s) replik:
          </note>
          <u who="ulf_nilsson_00782a" next="cont" xml:id="i-84bbe706c7a6e74a-1">
            <seg xml:id="i-238fdabb630bf2de-0">
              Fru talman! När det gäller Riksteatern och länsteatrarna tycker
              jag att det är oerhört viktigt att Riksteatern turnerar i hela
              landet och att den tar ansvar för att komma ut även till de mindre
              orterna. Jag vet att den gör det, och när man bläddrar i verksamhetsberättelsen
              blir man ändå imponerad.
            </seg>
            <seg xml:id="i-cecc7662b3782d21-0">
              Jag tittade bara på ditt hemlän, Västernorrland, där Riksteatern
              har nått 40 000 människor genom sin verksamhet! Jag tycker att
              det är fantastiskt. Sedan kan man säkert alltid säga att de borde
              göra mer, men jag tycker ändå att deras uppdrag är att arbeta
              och turnera i hela landet. Jag tycker inte att det ska ställas
              emot länsteatrarna, därför att jag har ingenting emot att länsteatrarna
              tar ett större ansvar också för det här med turnerandet i sin
              region.
            </seg>
            <seg xml:id="i-7a455da42f25f7ab-0">
              När det handlar om det här med utbud och efterfrågan och forskning
              är åtminstone min bild att visst kan man som myndighet lägga ut
              uppdrag och forskningsuppdrag och be någon forskare titta lite
              djupare på någonting, men det är kanske inte vi i riksdagen som
              ska vara så detaljerade. Vi har sagt att det här bör ligga i Kulturrådets
              uppdrag att vara en övergripande myndighet på kulturområdet och
              att göra de här omvärldsanalyserna. I det tycker jag att det här
              ligger också.
            </seg>
            <seg xml:id="i-c78b38ced8fb3fdc-0">
              Vi har inte känt att vi behöver skriva något särskilt till regeringen
              om det här, utan vi utgår ifrån att om Kulturrådet upplever att
              det här är en viktig del att titta på så bör man göra det.
            </seg>
          </u>
          <note xml:id="i-f6b86a45a43c66e8-0">
            Anf. 257 BIRGITTA SELLÉN (c) replik:
          </note>
          <u who="ulf_nilsson_00782a" prev="cont" xml:id="i-e19ee8483358c33a-1">
            <seg xml:id="i-c5700f31ad5abeba-0">
              Fru talman! Ja, det är bara att konstatera: När Riksteatern väl
              kommer, då går man verkligen man ur huse! De som aldrig har varit
              på teater förr går. Därför blir det så fantastiska siffror.
            </seg>
            <seg xml:id="i-4c8c8a98a8bbd06a-0">
              Vad gäller utredningen om utbud och efterfrågan är det så att
              en parlamentarisk utredning ju faktiskt kan begära hjälp av studerande.
              Den vägen kan man ju lättare hitta möjligheter till forskningshjälp
              än att vi ska vara detaljerade och säga hur vi vill ha det.
            </seg>
            <seg xml:id="i-ae9761b4589c4eed-0">
              Jag hade också en annan fråga som jag skulle vilja få belyst
              som jag tog upp i inledningen, och den gällde kultur som lokaliseringsfaktor.
              Där säger utskottet att det skulle vara intressant att analysera
              förhållandena i de olika regionerna, men sedan säger man att det
              här ligger på kommunerna och regionerna. Jag anser att de inte
              har möjlighet att göra analysen, utan det måste ske mer övergripande
              där man har grepp över allt som händer och sker. Av den anledningen
              undrar jag hur Annika Nilsson ser på det här och varför man hela
              tiden skickar ärendena till någon annan.
            </seg>
          </u>
          <note type="speaker" xml:id="i-2e695ecf06f207bd-0">
            Anf. 258 ANNIKA NILSSON (s) replik:
          </note>
          <u who="ulf_nilsson_00782a" xml:id="i-07d8f0862ca55500-4">
            <seg xml:id="i-033d9d44de348f32-0">
              Fru talman! När jag läser betänkandet så läser jag det inte som
              Birgitta Sellén. Det står nämligen så här: Utskottet har i sitt
              budgetbetänkande hösten 2002 anfört att den regionala aspekten
              även skulle kunna lyftas fram i framtida resultatskrivelser från
              regeringen. Därvid skulle det också kunna vara av intresse att
              sätta de statliga insatserna i relation till insatser gjorda inom
              regionalpolitiken och med EU-medel. Det skulle också vara intressant
              att analysera förhållandena i de olika regionerna och om möjligt
              även förhållandena i större städer jämfört med mindre orter och
              landsbygd. Efter det säger utskottet: Utskottet vill understryka
              att det är kommunerna som har det största ansvaret för satsningar
              på kulturen och fritidsverksamheten Det är alltså inte så att
              utskottet skriver att det är kommunerna som ska göra den här analysen,
              utan det står faktiskt att utskottet utgår från att regeringen
              gör det här och att utskottet tycker att det här vore intressant
              när man väljer att göra en fördjupad resultatskrivning.
            </seg>
            <seg xml:id="i-961acb512a559daa-0">
              Det ska också sägas att vi fick en resultatskrivning jag tror
              det var våren 2002 som vi behandlade den. Den var den första som
              kom efter kulturpropositionen sedan 1996. Jag vet att regeringen
              arbetar med att komma med fler resultatskrivningar där man går
              mycket djupare i några frågor. Det var ingen som sade att den
              resultatskrivningen var helt komplett. Den resultatskrivningen
              var den första vi hade i sitt slag, och jag tycker att det var
              viktigt att vi från utskottets sida talade om vad vi tycker att
              man skulle kunna titta mer på och andra aspekter i kommande resultatskrivningar.
              Den var alltså på intet sätt fullkomlig, utan jag är övertygad
              om att man kommer att lyfta in detta. Jag tycker att det är ett
              intressant arbetssätt att regeringen kommer med resultatskrivningar,
              och jag hoppas att man kommer med fler.
            </seg>
          </u>
          <note type="speaker" xml:id="i-17d034c9936a64c2-0">
            Anf. 259 KENT OLSSON (m) replik:
          </note>
          <u who="kent_olsson_8e1b7d" xml:id="i-c18423554880d26b-6">
            <seg xml:id="i-0df5a894df7ad134-0">
              Fru talman! Först ett par konstateranden: Det känns väldigt bra
              att Annika Nilsson säger att det är bra att regeringen tittar
              på våra debatter och läser dem. Det känns ju på något sätt som
              om det är vi som driver på regeringen att komma framåt i det här.
              Det kan kännas positivt för oss i oppositionen.
            </seg>
            <seg xml:id="i-40bd02fa7ebe07b5-0">
              Jag har också en liten kommentar till att det ju blev en lite
              annorlunda inledning här. Annika Nilsson berättade om sitt barn
              som testar gränser. Det tycker jag är bra. Gör det! Är det något
              vi upplever att Socialdemokraterna inte gör så är det faktiskt
              att testa gränser. Man verkar ha en rädsla för förändringar. Så
              lyssna på din son och ta till dig förändringarna! Testa gränserna,
              så kanske vi kommer lite längre. Att ha en tillväxtkonferens utan
              tillväxt är ju inte att göra några förändringar i sig själv.
            </seg>
            <seg xml:id="i-6b1cf8a464d4f9c6-0">
              Nu går vi över till kulturfrågorna! Då kan jag till att börja
              med konstatera att vi får en trevlig upplysning från Annika Nilsson.
              Det är att sponsring är bra. Sponsring är positivt, och sponsring
              är inte negativt. Kan vi vara överens om det efter vad som sades
              i Lennart Kollmats replikskifte så tycker jag att detta har gett
              något, till på köpet in i Kulturdepartementet, vilket vi får hoppas
              så att vi får den delen klar här.
            </seg>
            <seg xml:id="i-f81441e0fe9b74d4-0">
              Jag vill säga lite om de funktionshindrade här. Vad är rädslan
              för att göra ett tillkännagivande i de här delarna? Man talar
              ju om att man utgår från att regeringen gör si eller så, men vad
              är rädslan för att göra ett tillkännagivande? Är det inte så att
              det här utskottet tycker att de här frågorna är så viktiga att
              det borde kunna bli ett tillkännagivande så att regeringen verkligen
              får klart för sig hur allvarligt vi ser på detta att de funktionshindrade
              inte har de möjligheter de borde ha? Är det rädsla för att använda
              ordet tillkännagivande för mycket, eller är det rädsla för att
              kritisera regeringen för att det inte sker särskilt mycket? Jag
              är lite förvånad över att man inte kan komma fram till ett tillkännagivande.
            </seg>
          </u>
          <note type="speaker" xml:id="i-0d7672cba3a3e001-0">
            Anf. 260 ANNIKA NILSSON (s) replik:
          </note>
          <u who="ulf_nilsson_00782a" xml:id="i-07d8f0862ca55500-5">
            <seg xml:id="i-a46e88835149c0b0-0">
              Fru talman! Vi kan alltid diskutera vilka gränser som ska testas
              jag är inte säker på att jag är speciellt intresserad av att testa
              Moderaternas gränser! Men nog talat om det.
            </seg>
            <seg xml:id="i-2de2151b35cfc9c0-0">
              Jag tar det sista om funktionshindrade och rädsla för att göra
              ett tillkännagivande. Jag tror att vårt utskott har en ganska
              hög andel tillkännagivanden om man räknar i procent av antal betänkanden
              eller så. Vi har i utskottet historiskt sett under de tio år som
              jag har suttit i det här utskottet varit ganska generösa med tillkännagivanden.
              Det finns alltså ingen rädsla från den socialdemokratiska gruppen
              att ge tillkännagivanden. Vi har som sagt var gjort det vid ett
              flertal tillfällen.
            </seg>
            <seg xml:id="i-533b5e0ed1a038a7-0">
              När det handlar om funktionshindrade tycker jag faktiskt att
              den borgerliga reservationen slår in öppna dörrar, därför att
              man gör mycket redan i dag. Vi har en tillit till att det vi skrev
              tidigare när vi behandlade resultatskrivningen faktiskt också
              påverkar hur regeringen redovisar. Jag tycker att vi skriver tydligt,
              och jag tycker att vi skriver starkt i utskottets betänkande.
              Sedan är skillnaden mellan mig och Kent Olsson att jag faktiskt
              har en tilltro till regeringen. Därför tycker jag att det räcker
              med den majoritetstext som står i utskottets betänkande.
            </seg>
            <seg xml:id="i-b766547a073dfeb1-0">
              När det handlar om sponsring vill jag bara säga att jag inte
              har något emot det. Jag tycker att det kan vara bra. Det jag är
              rädd för är om det är så att man ställer krav på verksamheten
              så att verksamheten inte vågar utforska det nya, inte vågar vara
              experimentell och inte vågar vara annorlunda därför att man måste
              ha sponsring för att klara den grundläggande verksamheten. Då
              tycker jag inte att det är speciellt positivt. Det är viktigt
              att vi har en grundläggande infrastruktur, ett grundläggande statligt
              stöd.
            </seg>
          </u>
          <note type="speaker" xml:id="i-b212f7aa8d64e8f9-0">
            Anf. 261 KENT OLSSON (m) replik:
          </note>
          <u who="kent_olsson_8e1b7d" xml:id="i-c18423554880d26b-7">
            <seg xml:id="i-c99c49ef1b3c87cf-0">
              Fru talman! Det är helt självklart att Annika Nilsson och jag
              har olika tilltro till regeringen. Det tror jag inte att vi behöver
              stå här och tvista om egentligen.
            </seg>
            <seg xml:id="i-30c44e26038d877a-0">
              Annika Nilsson behöver inte heller vara beredd att testa Moderaternas
              gränser, men testa någonting! Ni behöver inte gå så långt som
              vi, men kom en liten bit på vägen! Följ ditt lilla barn hemma
              och testa då gränser så att vi kommer en liten bit framåt i detta!
            </seg>
            <seg xml:id="i-8515546c01db0402-0">
              Nu återgår jag till sponsringen. Inte är det som så att Volvo
              ställde krav på att symfonikerna skulle spela på ett visst vis
              när man gav ytterligare medel. Det var inte alls så. Jag har inte
              heller sett några fall där man ställer krav på kulturinstitutionerna.
              Om regeringen sedan inte ger tillräckligt med pengar så är det
              ju så att företagen kanske kan sponsra och ställa upp.
            </seg>
            <seg xml:id="i-2e6ac0d703b705a7-0">
              Det vi egentligen talar om och där hoppas jag att Annika Nilsson
              kan vara med och tala kulturministern till rätta är att vi får
              en sponsring som bemöts på ett positivt sätt. I dag ser vi en
              viss rädsla hos företagen. De vet att kulturministern inte är
              positiv till det, för att inte tala om skattemyndigheterna som
              har gjort bekymmer kring det.
            </seg>
            <seg xml:id="i-4bdcf1c6e3575a88-0">
              Jag har till slut en liten fråga. Jag kan inte låta bli att ännu
              en gång ta upp frågan om Göteborgsoperan. I den skrivning som
              utskottet har säger man att man gav pengar för två år sedan. Om
              det nu var så positivt, varför ger man då inte mer pengar, eller
              rättare sagt vidmakthåller nivån, utan gör en tillfällig insats?
            </seg>
            <seg xml:id="i-99fdc0f3a6a54b00-0">
              Det är nästan som när Annika Nilsson talar om sponsring. Det
              kan inte vara så att man sponsrar ena året och sedan tar tillbaka
              pengarna det andra året. Då blir det nästan som sponsring, enligt
              ditt sätt att resonera. Det borde väl vara kontinuerliga medel.
            </seg>
          </u>
          <note type="speaker" xml:id="i-5e2fef0e0f794c3e-0">
            Anf. 262 ANNIKA NILSSON (s) replik:
          </note>
          <u who="ulf_nilsson_00782a" xml:id="i-07d8f0862ca55500-6">
            <seg xml:id="i-8b3d98b5ea69f85f-0">
              Fru talman! Man kan alltid fundera vilka gränser man ska testa.
              Om min son väljer att köra med sin lilla gåvagn mot trappan ned
              till källaren får han inte det. Det är åt det hållet, nere i källaren,
              som jag kanske inte vill testa moderat kulturpolitik.
            </seg>
            <seg xml:id="i-0df8574e99b19da9-0">
              Det handlar om ifall Volvo ska stötta Göteborgssymfonikerna och
              annat. Jag är lite skeptisk till det. Jag har en rädsla att man
              från kulturinstitutionerna väljer den lätta vägen. Man vet att
              det kanske attraherar sponsring.
            </seg>
            <seg xml:id="i-d39493e3bdcb89ba-0">
              Att välja det svåra, att göra en jobbig utställning och att göra
              en utställning som ställer väldigt svåra frågor på ett museum
              tror jag att det inte alltid är så lätt att hitta sponsring till.
            </seg>
            <seg xml:id="i-35cfae1fc90207cd-0">
              Jag är rädd för att kulturinstitutionerna hellre väljer den lätta
              vägen som man vet att man kan få sponsring för och inte väljer
              den andra vägen. Därför är det viktigt med en grundfinansiering.
            </seg>
            <seg xml:id="i-8221e3e49bc07dd0-0">
              Sponsring får i så fall vara lite grädde på moset. Men den får
              aldrig gå in och hindra eller minska institutionernas kraft att
              prova på det okända och det experimentella. Det är oerhört viktigt.
            </seg>
            <seg xml:id="i-cf954f13c37e2752-0">
              Frågan om Göteborgsoperan är i grunden en budgetfråga. Den får
              vi återkomma till i höst. Men faktum är att vi under förra mandatperioden
              ökade kulturbudgeten med över en halv miljard. Vi valde att satsa
              på kulturområdet.
            </seg>
            <seg xml:id="i-9f94846c899b0ff2-0">
              Precis som Paavo Vallius sade har vi när vi hamnat i besparingslägen
              kunnat freda kulturområdet. Det tycker jag visar det intresse
              som finns för kulturen och kulturpolitiken i den socialdemokratiska
              politiken.
            </seg>
          </u>
          <note type="speaker" xml:id="i-33d8785d7ec2d53f-0">
            Anf. 263 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" next="cont" xml:id="i-648667f7e66350cc-0">
            <seg xml:id="i-8141cb9849ad90dd-0">
              Fru talman! Den här diskussionen och debatten blir alltmer spännande
              ju längre kvällen lider. Vi kanske bara ska ägna oss åt att prata
              sent om kvällarna.
            </seg>
            <seg xml:id="i-ecab3c63c262b82b-0">
              Det här betänkandet handlar om övergripande frågor. Jag ska också
              vara lite övergripande, även om det vore spännande att bara prata
              genusfrågor och då kanske inrikta sig på: Hur når vi männen? Det
              är problemet med genusfrågorna, tycker jag, när det handlar om
              kulturen, sponsring eller någonting annat.
            </seg>
            <seg xml:id="i-a2eba1923ab5f31d-0">
              Vi skulle också kunna prata om olika spännande kulturresor vi
              har gjort. Jag har varit i Amsterdam och sett på spännande tavlor
              i helgen. Annat mindre spännande är en annan kultur, haschkulturen.
              Det jag håller i min hand är ingen barnbok. Det är en handbok
              i hur man rullar en joint och säljs på de 300400 olika coffe shops
              som finns i Amsterdam. Det är förfärligt. Men det ska jag inte
              mer prata om här, utan det tar vi upp en annan gång.
            </seg>
            <seg xml:id="i-13bf430d8178961b-0">
              Kultur är enligt min definition att bli berörd, och då helst
              utan droger. Det handlar om gemenskap och förståelse för andras
              tankar och villkor. I bästa fall kan kulturen därför bidra till
              att stärka demokratin. Svenskarna är också ett förhållandevis
              kulturellt aktivt folk även om många tyvärr verkar stegra sig
              inför just ordet kultur. Att tala om film, läsning, musik och
              teater är många gånger lättare än begreppet kultur.
            </seg>
            <seg xml:id="i-cda006609f39e241-0">
              Kultur är bra för hälsan, har vi fått höra. De som är kulturellt
              aktiva lever längre och bättre. Det finns forskare som hävdar
              detta och som också påstår att de har bevis för det. Tänk om fler
              kände till det. Vem vet om vi då kanske skulle kunna skrota åtskilliga
              verk och myndigheter och lägga pengarna på kultur i stället. Kan
              man ägna sig åt skatteväxling på energiområdet kanske vi kan göra
              det även på kulturens område.
            </seg>
            <seg xml:id="i-7193527d2454ba41-0">
              Samtidigt tror jag det är viktigt att vi erkänner kulturens rätt
              att existera för sin egen skull som utlopp för existentiella tankar,
              fantasi och kreativitet och inte bara för att den ska ha en uppfostrande
              roll eller spela roll för just hälsan. Det är som en aktör uttrycker
              det i utvärderingen av Stiftelsen Framtidens kultur som publicerades
              för ett par år sedan: Ska man använda kulturen för att hjälpa
              barn att inte kissa på sig, då har kulturpolitiken problem.
            </seg>
            <seg xml:id="i-42920e7d68483275-0">
              Fru talman! Kulturpolitiken handlar ofta om institutionerna och
              mindre om kulturutövarna själva. Många kulturskapare irriterar
              sig också på politikers klåfingrighet. De är kritiska och i vissa
              fall också misstänksamma mot etablissemangets styrka och ifrågasätter
              dess möjlighet till förnyelse.
            </seg>
            <seg xml:id="i-fc4b96f40631820a-0">
              Ska man återigen tro denna utvärdering från Framtidens kultur
              är kulturskaparna när det handlar om pengafördelningen själva
              till exempel betydligt mer positiva än departementet och kulturministern
              är till att pengarna går direkt till regionerna. Det var bland
              annat Lennart Kollmats inne på alldeles nyss.
            </seg>
            <seg xml:id="i-7292e8f035a65672-0">
              Vi kan fortsätta att tala lite grann om Framtidens kultur. Vi
              moderater har en gemensam reservation med övriga borgerliga partier.
              Vi kan också konstatera att stiftelsen skapades med hjälp av de
              nedlagda löntagarfonderna under de borgerliga regeringsåren i
              början av 90-talet.
            </seg>
            <seg xml:id="i-3f0b3698ccf2a2db-0">
              Det fanns helt enkelt pengar över därför att börsen hade gått
              bra. De pengarna lades in i, som det var tänkt, en fristående
              stiftelse. Ledamöterna skulle, som det var tänkt, enbart tillsättas
              på kulturella meriter. Medlen skulle enligt propositionen användas
              helt vid sidan om ordinarie resurser för kulturverksamhet för
              att stimulera det regionala kulturlivet i vid mening i syfte att
              stärka tillväxt och utveckling i regionerna.
            </seg>
            <seg xml:id="i-d4631a6c6296bf76-0">
              Men så blev det regimskifte. Margot Wallström efterträdde Birgit
              Friggebo som kulturminister, och då ändrades inriktningen på stiftelsen.
              Friheten beskars rejält. Stiftelsen Framtidens kultur skulle inte
              längre ha rätt att själv avgöra vad den ville satsa på. Tvärtom
              skulle Statens kulturråd stå för en tredjedel av förslagen, Riksarkivet
              och Riksantikvarieämbetet för en annan tredjedel och bara en knapp
              tredjedel skulle bli kvar för stiftelsen att själv ta fullt ansvar
              för.
            </seg>
            <seg xml:id="i-9cce8511f021f0ae-0">
              Det var helt i strid med önskemålet att stärka kulturens frihet
              och vitalitet. Förmodligen, fru talman, blev det på sätt och vis
              också mindre pengar till kulturen som helhet, eftersom stiftelsen
              genom den nya ordningen fick finansiera sådant som i annat fall
              skulle ha gått via den ordinarie kulturbudgeten.
            </seg>
            <seg xml:id="i-5f23e568f4eadb08-0">
              Förhoppningsvis har en hel del nya projekt ändå fötts. Vi får
              se vad som händer efter år 2008 när pengarna ska vara slut.
            </seg>
            <seg xml:id="i-7011bd2a3f1da478-0">
              Så till något helt annat, fru talman. Jag vet inte om jag hinner
              med så mycket, men jag får försöka.
            </seg>
            <seg xml:id="i-efbc86530f99e980-0">
              Åtkomligheten, eller tillgängligheten som det brukar heta, är
              viktig även på kulturområdet. Kent Olsson tog alldeles nyss upp
              den frågan. Runt en miljon svenskar har problem med att höra.
              Jag är en av dem. Jag är beroende av hjälpmedel och vet därför
              hur begränsande ett handikapp kan vara. Samma sak gäller naturligtvis
              dem som är synskadade, har svårt att gå eller har andra fysiska
              begränsningar.
            </seg>
            <seg xml:id="i-155b2c336388b2cc-0">
              Jag vill därför trycka extra på rätten för människor med olika
              funktionshinder att vara kulturellt aktiva. Det tar vi upp i vår
              reservation nr 2. Det handlar bland annat om textning, hörslinga
              för hörselskadade på bio, speciella ljudkanaler för synskadade
              som inte kan läsa textremsan till utländska TV-program liksom
              bättre möjligheter för dem som är beroende av rullstol att ta
              sig in i olika kulturlokaler.
            </seg>
            <seg xml:id="i-ab3a8f90cc41ee1b-0">
              Fru talman! Barn och ungdomar ska prioriteras på kulturområdet
              står det i betänkandet. Vi moderater har samma uppfattning. Det
              är bra att utskottet är enigt och trycker på. Det är illavarslande
              om det är som det sagts oss att allt färre barn och ungdomar får
              se riktig teater. Söker man i medierna ser man att det skrivs
              väldigt lite om barnkultur, möjligen med undantag för recensioner.
              Man önskar att barnperspektivet vore mer naturligt även hos kulturjournalister.
            </seg>
            <seg xml:id="i-2a92be1f9994fcef-0">
              Kulturrådet anställde i höstas en projektledare som ska undersöka
              hur förutsättningarna kan förbättras för barn- och ungdomsteatern
              i Sverige. Vi väntar med intresse på hans rapport. Det gör kanske
              även departementet. Kanske får vi nu äntligen någon form av bokslut
              för barn- och ungdomsverksamheten i Sverige, och inte bara dem
              som rådet ger pengar till utan även andra verksamheter.
            </seg>
            <seg xml:id="i-1a1152e1271127c6-0">
              Skolan är en naturlig kulturplats. Det är tydligt att friskolornas
              inbrytning med olika profiler har betytt mycket för ungdomars
              möjlighet att möta kultur. När mina barn gick i mellanstadiet
              på 90-talet kom dans att bli profil i deras skola. Dansen integrerades
              i flera ämnen. Det var klart spännande att iaktta detta.
            </seg>
            <seg xml:id="i-1842ab1a95761a86-0">
              Men det finns också orosmoln Sveriges ekonomi. Vi är många som
              har tagit upp det här tidigare. Det blir strid om pengarna framöver,
              inte minst i kommunerna, som ju har en viktig roll för kulturen.
            </seg>
            <seg xml:id="i-b21d1972718d6f40-0">
              Det finns inte tid att utveckla det här just nu; vi kommer tillbaka
              i höst. Men ett intressant tecken är att alltfler institutioner
              börjar samarbeta med frivilliga krafter. Det löser inte problemen
              med för lite pengar, men det finns andra vinster. Jag tror att
              det är rätt väg, inte minst därför att det möter och fångar upp
              nya grupper och tar vara på den energi som många vill ha utlopp
              för men kanske inte har funnit någon kanal för.
            </seg>
          </u>
          <note xml:id="i-8bb69fe1d9403917-6">
            Föredrogs
          </note>
          <note xml:id="i-554ebd4fd93a5ce9-5">
            Överläggningen var härmed avslutad.
          </note>
          <note xml:id="i-bd165c40430a6d37-0">
            15 § Konstnärsfrågor
          </note>
          <note xml:id="i-74f991c62a65e4a7-0">
            Anf. 264 GÖRAN PERSSON i Simrishamn (s):
          </note>
          <u who="lena_adelsohn_liljeroth_39a94c" prev="cont" xml:id="i-b1ad19ea0ad1d919-0">
            <seg xml:id="i-62fd6e69cb7aae45-0">
              Fru talman! I detta betänkande från kulturutskottet behandlas
              motioner om konstnärsfrågor som har väckts under den allmänna
              motionstiden från både föregående och innevarande riksmöte. Samtliga
              motioner har avstyrks. Det har avlagts nio reservationer, om vilkas
              framtid Eva Arvidsson snart kommer att berätta.
            </seg>
            <seg xml:id="i-b2f1359205def2d5-0">
              Vi har i kväll, fru talman, hört talas om aktiviteter i olika
              delar av landet. Jag kan berätta att jag nyligen avslutat en konstrunda
              på Österlen som jag själv företog på cykel. Anledningen till det
              var att jag också ville insupa de härliga omgivningarna. Därför
              känns det faktiskt lite extra angeläget att ta del av denna debatt.
              Konstnärerna är en utsatt yrkeskår med osäkra villkor på arbetsmarknaden,
              samtidigt som det konstnärspolitiska området är komplext och även
              sträcker sig över arbetsmarknads-, socialförsäkrings-, skatte-
              och utbildningsområdena. Detta medför att regelverken ska anpassas
              till konstnärernas speciella förhållanden.
            </seg>
            <seg xml:id="i-44517d1bdc1faf1a-0">
              Fru talman! Några av förslagen avser konstnärernas villkor och
              det statliga stödets inriktning samt kulturarbetarna och arbetsmarknadspolitiken.
              Vidare kommer vi att diskutera översyn av stödformer, bemanningsföretag
              och rådgivningscenter för vissa dansare.
            </seg>
            <seg xml:id="i-38f6322f751761ba-0">
              Det som också finns i betänkandet rör sammansättning och insyn
              i bidragsgivande styrelser liksom administrationsbidrag och kulturstatistik.
            </seg>
            <seg xml:id="i-bbbf5b75b6b249df-0">
              Jag tänker inte bli mer långrandig än så, utan jag tycker att
              debatten därmed kan ta sin början.
            </seg>
          </u>
          <note type="speaker" xml:id="i-567ae909a9a085a4-0">
            Anf. 265 LENNART KOLLMATS (fp):
          </note>
          <u who="lennart_kollmats_f83648" xml:id="i-7bdb0185340f38ea-2">
            <seg xml:id="i-5aa708a35f8ae9be-0">
              Fru talman! Jag vill börja med att säga att konstnärsfrågorna
              inte är någon lätt materia att ta sig an när det gäller konstnärernas
              villkor. Det finns mycket som är komplicerat, dels genom att konstnärsgruppen
              inom sig har så olika förutsättningar, dels genom att den som
              grupp har så annorlunda förutsättningar än många andra yrkesgrupper.
            </seg>
            <seg xml:id="i-0d096fc9c64a210a-0">
              Det är ju inget åtta-till-fem-jobb måndag till fredag. Det är
              mycket vanligt med korttidsuppdrag, tillfälliga anställningar,
              nödvändighet att ta andra jobb för sin försörjning etcetera. Dessutom
              är det väl så att man inte heller inom konstnärsgrupperna alltid
              är så eniga.
            </seg>
            <seg xml:id="i-53fa2a4f45e8657a-0">
              Det är därför med en kanske för mig osedvanligt ödmjuk inställning
              som jag inser att det i den här frågan nog är lättare att vara
              på oppositionssidan än på den kant där man ska visa på resultat
              i olika avseenden.
            </seg>
            <seg xml:id="i-72ad6c0d61dd2c0b-0">
              Jag läser i betänkandet att syftet med statens insatser är att
              vi ska ha sådana villkor för de professionella konstnärerna att
              de kan basera sin försörjning på ersättning för konstnärligt arbete.
              Det låter bra. Men vem avgör om och när de är professionella?
              Är det utbildning som är kriteriet? Är det deras egen vilja att
              försörja sig på konsten? Eller är det någon jury som ska avgöra
              det? Nej, det här är inte lätt att avgöra. Det är inte heller
              lätt att avgöra vad som är kvalitet eller vad kvantiteten innebär
              för bedömningen.
            </seg>
            <seg xml:id="i-fcd75d11bbf0551c-0">
              För några år sedan var jag på en debatt om detta här i Helsingfors.
              Jag minns att där var kravet att mer eller mindre alla som har
              genomgått högskoleutbildning och universitetsutbildning inom konsten
              skulle få en garanterad livslön av samhället. Man kan lugnt säga
              att det inte var populärt att jag inte ställde upp på den generella
              linjen.
            </seg>
            <seg xml:id="i-448d8cab010aa7f4-0">
              Samtidigt är det så som utskottet skriver; det är många politikområden
              som berör det konstnärspolitiska området. Vi talar om arbetsmarknad,
              socialförsäkring och skatteområdet. Detta har utretts tämligen
              nyligen, och jag är givetvis nyfiken på att höra från regeringsföreträdarna
              hur det går i diskussionerna. Cecilia tog upp en hel del av pensionsfrågorna.
              Men jag uppfattade kanske inte direkt hur tidsplanen ser ut. När
              räknar man med att vara klar så att vi får se ett resultat här
              i kammaren? Jag gissar att man ska komma tillbaka hit för beslut.
              Det känns som att det finns en senfärdighet i det här.
            </seg>
            <seg xml:id="i-4371e442efd0e57c-0">
              Cecilia tog också upp dansarnas situation. Vi har dragit konsekvensen
              att så länge pensionsfrågorna inte är lösta så vill vi gärna se
              ett rådgivningscentrum för dansarna vi har en reservation om detta
              för att de eventuellt ska kunna gå vidare i ett annat yrke, ta
              en utbildning eller något annat jobb.
            </seg>
            <seg xml:id="i-170af79aca044421-0">
              Jag undrar också på vilket sätt regeringen kan komma med förslag
              som underlättar för konstnärer att till exempel vara småföretagare
              och att ha en egen firma. Det är också betydelsefullt för att
              minska administrationen.
            </seg>
            <seg xml:id="i-192d39b2f927d258-0">
              Förutom de här möjligheterna finns stödsystemen. Det är intressant
              att läsa hur utskottsmajoriteten behandlar förslaget om en översyn.
              Ni hänvisar till att det ankommer på den nuvarande stödinstitutionen
              Konstnärsnämnden om den anser att stödformer och regelverk behöver
              ändras eller resurser behöver tillföras att informera regeringen
              härom. Då undrar jag: Har regeringen ingen egen uppfattning? Kan
              man inte fråga andra inom branschen hur det här fungerar?
            </seg>
            <seg xml:id="i-a958f4c9d772d7fe-0">
              Vi har också förhållandena kring upphovsrätter. Här finns uppenbara
              juridiska problem, inte minst eftersom det finns organisationer
              som inte får vara med. Så sent som i mars i år har BONUS-presskopia
              avslagit en framställning om medlemskap från en organisation.
              Det innebär att den inte får vara med i tilldelningen av medel.
              Det är ingen huvudorganisation i sig som jag talar om, men den
              representerar ändå över 600 medlemmar. Jag undrar om majoriteten
              här anser att den därmed inte ska kunna få vara medlem i en organisation
              som har mer eller mindre monopol på att till exempel träffa skolkopieringsavtal.
            </seg>
            <seg xml:id="i-8ed7a7ef70655f2d-0">
              Vi har fört debatter om liknande ärenden tidigare. När det gäller
              samarbete med konstnärsorganisationer från samhällets sida så
              tror jag att regeringen i grunden måste tänka om och inte som
              nu av olika skäl kanske framför allt ideologiska bara samarbeta
              med en organisation per konstområde. För att få en bred belysning
              av ärenden är det viktigt att det också finns företrädare från
              olika organisationer i bidragsgivande myndigheter.
            </seg>
            <seg xml:id="i-373f9479485809c7-0">
              När man sedan tittar på de bidrag som delas ut av Konstnärsnämnden
              är det frapperande att se att det finns en enorm övervikt för
              bidrag och stipendier till Helsingforssområdet. Oberoende av vilket
              område jag tittade på häromdagen det här går att få fram via Konstnärsnämndens
              hemsida går betydligt mer än 50 % till Helsingforssområdet.
            </seg>
            <seg xml:id="i-8969f416deeca82b-0">
              Göran S Persson var ute och cyklade på Österlen. Av de konstnärer
              som man kan hitta via Konstnärsnämnden tror jag att det var en
              från Vitaby och en från Kivik, och det är ju sammanlagt hundratals.
              Det går till Helsingfors i väldigt hög grad, i liten grad till
              Göteborg och Malmö och i övrigt är det i princip nästan ingenting.
            </seg>
            <seg xml:id="i-ddea90717e817976-0">
              Jag har också en uppgift som jag inte har hunnit kontrollera.
              Den säger att den tredjedel av konstnärskåren som är bosatt i
              Helsingforssområdet får två tredjedelar av potten. Jag förstår
              mer än väl att det finns många konstnärer här i Helsingforssområdet.
              Men jag är rädd för att man också har lärt sig att det är lättare
              att få bidrag här än att försöka komma fram ute i övriga landet.
              Det blir ett slags spiral. Jag anser att det här är ett problem
              som ständigt måste uppmärksammas för att hela landet ska vara
              begåvat med kultur av god kvalitet.
            </seg>
            <seg xml:id="i-d5391b47b07567e8-0">
              Fru talman! Jag vill avsluta med att yrka bifall till reservation
              2. Jag står givetvis bakom även övriga folkpartireservationer.
            </seg>
          </u>
          <note type="speaker" xml:id="i-1a2f9cb459087c9e-0">
            Anf. 266 ANNA LINDGREN (m):
          </note>
          <u who="anna_lindgren_34c7b1" xml:id="i-7fb6ca154f8ef316-1">
            <seg xml:id="i-e328e6cd37241d07-0">
              Fru talman! Jag börjar med att yrka bifall till reservation nr
              1. Jag står även bakom övriga reservationer i betänkandet där
              vi finns med.
            </seg>
            <seg xml:id="i-0016e006fd46e892-0">
              Kulturpolitiken måste garantera mångfald, konstnärlig frihet
              och kvalitet och tillåta det experimentella och udda. Det har
              vi nämnt många gånger här i dag. Alltför många sätter likhetstecken
              mellan institutioner och kulturpolitik när det i själva verket
              handlar om den enskilda konstnären.
            </seg>
            <seg xml:id="i-ef1c35b2bdd1c925-0">
              För att uppnå detta krävs en politik som minskar skatter, byråkrati
              och regler som i dag missgynnar kulturskapare. Vi har förslag
              för att ge kulturskaparna goda och trygga förhållanden.
            </seg>
            <seg xml:id="i-cc71c4ac42af6583-0">
              Kulturarbetsmarknaden är problematisk. Försörjningssituationen
              för många konstnärer har försämrats. Dagens arbetsmarknadspolitik
              är oftast ett hinder för utvecklingen eftersom den inte i tillräckligt
              hög grad tar hänsyn till kulturskaparnas speciella villkor. Konstnärerna
              har generellt låga inkomster från sitt konstnärliga arbete. I
              genomsnitt kommer endast omkring en femtedel av inkomsten från
              detta arbete. Bildkonstnärerna är den konstnärskategori som har
              de lägsta bruttoinkomsterna.
            </seg>
            <seg xml:id="i-edfaaa4bb518ab39-0">
              Även mycket låga inkomster beskattas med kommunal inkomstskatt.
              Därutöver ska egenavgifter och annat betalas. Konstnärernas låga
              inkomster medför att den höga beskattningen utgör ett hinder för
              flertalet att försörja sig på inkomsten från den konstnärliga
              verksamheten. Ofta behövs kompletterande inkomster från ytterligare
              arbeten. Sverige är ett av de länder som beskattar låginkomsttagare
              allra högst.
            </seg>
            <seg xml:id="i-7c294e03d3a03fb2-0">
              Vi har ju träffat många konstnärer. Moderata kommittén har varit
              ute och träffat organisationer och enskilda konstnärer. De tvingas
              medge att det ibland också blir svarta pengar därför att det blir
              enklare så. Det är inte meningen att man ska känna sig driven
              till det på grund av att man får betala för mycket skatt.
            </seg>
            <seg xml:id="i-9d498c7ff557c163-0">
              Låt oss titta på detta att de inte får avsättning för sina verk.
              Om ett företag köper inramade affischer i dag för att pryda väggarna
              på arbetsplatsen i samband med att man byter möblemang och annat
              får man göra avdrag för det. Det räknas som inventarier. Däremot
              är inte inköp av konstföremål avdragsgilla för företag. Vi vill
              ändra på det. Företag bör få avdragsrätt för inköp av konst och
              för konstnärliga utsmyckningar. Det skulle innebära att fler människor
              får del av god konst på sina arbetsplatser samtidigt som konstnärerna
              får större avsättning för sina alster. Det ger konstnärerna riktiga
              inkomster. Det är verkligen ett led i detta med kultur i arbetslivet.
            </seg>
            <seg xml:id="i-470d87b879d74330-0">
              Cirka hälften av konstnärerna har sina arbetslokaler i eller
              i anslutning till bostaden. Med dagens inkomstskattelag är möjligheten
              till avdrag för arbetsrum mycket liten. Det är svårt att få detta
              godkänt i deklarationen. Det är många riksdagsmän som har försökt
              det också. Det går väl lite olika på olika håll i landet. Man
              bör alltså utveckla rätten till avdrag för arbetsrum och ateljéer
              som är speciella för just den här yrkesgruppen.
            </seg>
            <seg xml:id="i-f9420cbafdf9c017-0">
              De flesta småföretagare och konstnärer har svårt att leva på
              sina intäkter från den konstnärliga verksamheten. Det sade jag
              tidigare också. Förutom de höga skatterna måste man också få bort
              byråkrati och krångliga regler för momsinbetalningar och egenavgifter.
              Det är så krångligt att man ger upp innan man har börjat. Det
              har vi hört en del säga till oss. Regler som kringgärdar småföretagarna
              måste förenklas och avskaffas. Det gäller allmänt för småföretagandet.
            </seg>
            <seg xml:id="i-29395a9ecbfc103e-0">
              Jag vill peka på några förslag som kan göra livet lite enklare
              för konstnärerna. För några år sedan tillsatte regeringen en småföretagardelegation.
              Den lämnade en rapport med en massa bra förslag som dramatiskt
              skulle underlätta för småföretagen utan att ge upphov till ytterligare
              kostnader för staten. Det finns saker som man kan göra utan att
              det kostar mer. De presenterade 81 konkreta förslag till regelförenklingar.
              De flesta av de här förslagen är fortfarande inte genomförda.
              Jag skulle vilja uppmana regeringen att ta del av dem och genomföra
              dem. Det behöver som sagt inte öka kostnaderna i statsbudgeten.
              Detta gäller förstås också för konstnärerna.
            </seg>
            <seg xml:id="i-61364f9766ee38dd-0">
              Man kan räkna upp en hel rad olika bidrag och ersättningsformer.
              Vi har föreslagit att man kanske borde titta över alla de här
              bidragsersättningarna och se om man inte kan hitta ett enklare
              system. Det gäller också mot bakgrund av det som Lennart Kollmats
              tog upp om hur fördelningen av de här pengarna går till. Där finns
              det mycket övrigt att önska. Det finns många konstnärer runtom
              i landet, på Österlen, på Gotland, på Öland och i Norrland, som
              aldrig får den uppmuntran eller den uppmärksamhet som de förtjänar.
              Vi borde kanske röra om lite i bidragsröran.
            </seg>
            <seg xml:id="i-36b9d56784511bfe-0">
              Villkoren för de professionella konstnärerna ska vara sådana
              att de kan basera sin försörjning på sitt konstnärliga arbete.
              Det kan man inte upprepa nog många gånger. Det skulle ge ökade
              inkomster. Man skulle kanske inte vara så beroende av bidrag om
              man kunde få möjlighet att försörja sig på sitt arbete. Jag tror
              att det är det alla innerst inne vill göra.
            </seg>
            <seg xml:id="i-1a353fc202e2ebf0-0">
              Två typer av ekonomiska förhållanden är karakteristiska för konstnärsyrket.
              Det ena är att etableringen tar himla lång tid, om man ens någonsin
              blir etablerad. Det andra är att inkomsterna är så ojämna över
              tiden. Det visar med tydlighet behovet av ändrade och mer individanpassade
              system för den här typen av yrken. Vi har ju diskuterat detta
              med idrottskonton. Men det här är kanske mer angeläget eftersom
              det rör sig om en livsstil.
            </seg>
            <seg xml:id="i-08e5902c9b7dad4f-0">
              Det finns också många saker i sjukpenningssystemet och pensionssystemet
              som man skulle behöva titta över för att de ska fungera. Det gäller
              föräldraförsäkring, havandeskapspenning och arbetsskadeförsäkring.
              Det finns en massa sådana saker som man borde titta över. Det
              är krångliga system som gör att man inte riktigt kommer in i dem.
            </seg>
            <seg xml:id="i-ecd303b5b796427b-0">
              Jag vill komma in på detta med pensionerna. Vi moderater har
              de senaste två åren, och säkert tidigare också, ställt frågor
              och interpellationer i kammaren för att höra hur man ska kunna
              lösa pensionsvillkoren för skådespelare, dansare och sångare.
              För en månad sedan lämnade jag in en skriftlig fråga om när detta
              skulle kunna tänkas komma. Det har sagts att det skulle göras
              någonting. Då fick jag ett klart besked, nämligen att ärendet
              är under beredning. Jag hade frågat när det kunde tänkas komma
              ett förslag, men det fick jag inget svar på. Det är ett bekymmer
              med detta, och det måste lösas snabbt.
            </seg>
            <seg xml:id="i-a70cf4e7dd484231-0">
              Det har att göra med det som Cecilia Wikström tog upp, nämligen
              att de som nu kanske borde gå i pension med den pensionstid som
              man hade tidigare nu går kvar på Operan och andra ställen. Det
              gör att man ju inte heller kan nyanställa några. Det blir liksom
              ingen ny arbetsmarknad för de dansare, skådespelare, sångare och
              andra som utbildas hela tiden. Det brinner alltså i knutarna för
              alla som är inblandade i det här på olika sätt.
            </seg>
            <seg xml:id="i-f1735c5036d53701-0">
              Fru talman! Jag har visat på en del av förändringarna av politiken
              som vi skulle vilja göra på en rad områden. De skulle innebära
              att arbetsförhållandena skulle bli väsentligt bättre för alla
              landets konstnärer. Avslutningsvis vill jag dock betona att det
              är självklart att konstnärerna bör kunna basera sin försörjning
              på ersättning för utfört konstnärligt arbete och inte på bidrag.
              Därmed tillförsäkras också kulturen det oberoende som Annika efterfrågade.
            </seg>
          </u>
          <note type="speaker" xml:id="i-2ae4db116d682adc-0">
            Anf. 267 GUNILLA TJERNBERG (kd):
          </note>
          <u who="gunilla_tjernberg_4dfa43" xml:id="i-737cd41878af9be7-9">
            <seg xml:id="i-6359098ce4880b1d-0">
              Fru talman! Förutsättningar måste skapas för att kulturskaparna
              ska få drägliga livsvillkor och möjligheter att utöva sin konst
              utan att ekonomiskt stå på ruinens brant. I dag är det många yrkeskonstnärer
              som har svårt att klara sitt uppehälle. Det här har jag tillsammans
              med många andra tidigare påtalat i olika debatter. I dag är stödformer
              och försäkringsvillkor så utformade att de inte är anpassade efter
              konstnärernas speciella arbetsvillkor och livssituation. Det är
              ju oerhört viktigt. För att vi ska nå en kulturell frihet och
              mångfald i Sverige måste dessa brister uppmärksammas och justeras.
              Den konstnärliga friheten är en förutsättning för ett livskraftigt
              kulturliv, och det är viktigt att kulturpolitiken, inklusive konstnärsstöden
              verkar stödjande men inte styrande.
            </seg>
            <seg xml:id="i-06afe7744a3e7c61-0">
              Fru talman! Konstnärernas arbetsmarknad skiljer sig från situationen
              inom de flesta andra yrken. Om fast arbete är det vanliga på arbetsmarknaden
              i stort är arbetena inom kulturområdet ofta tillfälliga. I dag
              råder det en långvarig och strukturell obalans mellan utbud och
              efterfrågan, något som man också måste fundera över. Utredningar
              visar att de statliga ersättningarna och bidragen har ökat väsentligt
              i betydelse för de yrkesverksamma konstnärerna och deras möjligheter
              att ägna sig åt sitt konstnärliga arbete.
            </seg>
            <seg xml:id="i-1a71d244b82e327c-0">
              Fru talman! Pensionsreformen som genomfördes för ett par år sedan
              fick konsekvenser som definitivt inte tar hänsyn till hur det
              ser ut för konstnärer inom bland annat dans- och musikområdena
              just på grund av dessa yrkens speciella karaktär. Det här har
              utskottet diskuterat och lämnat sitt yttrande om i ett betänkande.
            </seg>
            <seg xml:id="i-aeea96d95c5cf404-0">
              Genom att nu samtliga aktiva år ska finnas med i beräkningen
              och inte enbart de 15 mest lönsamma åren drabbas man hårt. Pensionerna
              för de fria grupperna måste få en lösning. En särskild utredare
              har utrett saken och lämnat en rad förslag inom flera av de områden
              som rör konstnärernas villkor i sitt betänkande Konstnärerna och
              trygghetssystemen . Många av förslagen är definitivt värda att
              på allvar fundera över. Den stora fråga som jag i kväll ställer
              mig är: Vad händer med alla dessa förslag? Det duger inte att
              ännu en utredning genomförs utan att den får någon form av uppföljning
              i konkreta förslag från regeringen och Socialdemokraterna.
            </seg>
            <seg xml:id="i-7e3a5282243300de-0">
              Socialdemokraterna har tagit lång tid på sig för att komma med
              förslag på hur trygghetssystemet för konstnärlig verksamhet ska
              utformas vad gäller både tillämpningen och lagstiftningen. Nu
              utlovar Socialdemokraterna, Vänsterpartiet och också Miljöpartiet
              sannolikt i kammaren, för man har ju ingen representant i utskottet
              att dessa frågor under denna mandatperiod har en central plats
              i regeringens dagordning inom Kulturdepartementet. Min retoriska
              fråga blir då om så inte har varit fallet tidigare. Var har frågan
              legat och funnits? Den här frågan är ju inte ny. Den torde rimligen
              vara välbekant, åtminstone för den här församlingen. Det är ju
              inte första gången som frågan är uppe för behandling både i utskottet
              och här i kammaren. Så min fråga till Socialdemokraterna i kväll
              är: När kommer det ett förslag i frågan?
            </seg>
            <seg xml:id="i-7663c3db672978ac-0">
              Anna Lindgren berättade om ett svar från kulturministern som
              hon hade fått för en månad sedan. Men jag vet att Eva brinner
              för de här frågorna. Och jag tror att Eva har väntat sig att få
              frågor om det här från oss i kväll och att det finns något med
              en månad senare. Finns det någonting och när kommer ett förslag
              från regeringen?
            </seg>
            <seg xml:id="i-83fcc5f3040f96e1-0">
              Fru talman! Som jag tidigare påtalat är det i dag få yrkesverksamma
              konstnärer som klarar sitt uppehälle enbart på inkomsterna från
              sitt konstnärliga yrke. Många måste ha ett annat arbete bredvid
              sitt konstnärsskapande. Konstnärernas bruttoinkomster är mycket
              låga, särskilt med tanke på att majoriteten har en högskoleutbildning
              bakom sig. Och bland de olika konstnärsgrupperna är det bildkonstnärerna
              som har de lägsta inkomsterna.
            </seg>
            <seg xml:id="i-00b3abf14f96c4d5-0">
              Det är också så att för att öka konstnärernas möjligheter att
              försörja sig på sin konstnärliga verksamhet och minska behovet
              av så kallade brödjobb finns ett antal statliga stöd och ersättningar.
              Dessa ges oftast, fru talman, i form av projektbidrag eller arbetsstipendier.
              De fördelas till största delen av Konstnärsnämnden. Tendensen
              under de senaste åren har varit att stöden ges i allt högre belopp
              till allt färre konstnärer.
            </seg>
            <seg xml:id="i-9bc475e9e7b480c2-0">
              Ett annat exempel är den så kallade inkomstgarantin för konstnärer.
              Man kan ju ifrågasätta om det är rimligt att ca 150 konstnärer
              ska få en livstidslön eller om det vore bättre att sprida stödet
              till fler. Jag menar inte då att det ska vara korta stipendier
              utan det ska vara fråga om långtidsstipendier på kanske 1020 år.
            </seg>
            <seg xml:id="i-155636f193a748de-0">
              Kristdemokraterna anser att det behövs en översyn av de nuvarande
              stödformerna. Det här förslaget stöds av Moderaterna, Folkpartiet
              och Centerpartiet och det är bra. Majoriteten i utskottet anser
              att det räcker att Konstnärsnämnden själv årligen går igenom de
              stödformer som man har att hantera. Det här har Lennart Kollmats
              varit inne på tidigare. Detta är ett arbete som man självklart
              har att ansvara för som myndighet, att gå igenom och kontrollera:
              Blev det som vi hade tänkt? Hur klarade vi kvaliteten och vårt
              uppdrag? Det ska ju Konstnärsnämnden göra. Men det är inte det
              detta handlar om.
            </seg>
            <seg xml:id="i-c417ca51944e26e0-0">
              Nej, det Kristdemokraterna anser är att det behövs en översyn
              av de nuvarande stödformerna, av hur stöden delas ut och också
              av grunderna för detta. Jag kan då konstatera, med viss tillfredsställelse,
              att utredaren i betänkandet Konstnärerna och trygghetssystemen
              , är inne på precis samma linje.
            </seg>
            <seg xml:id="i-764f5f4b2500531b-0">
              Det handlar, fru talman, om att vi ser till att ha en lagstiftning,
              ett regelverk, som stöder yrkesverksamma konstnärer så att de
              så långt möjligt är ska kunna försörja sig på sin konstnärliga
              verksamhet. För mig och Kristdemokraterna är detta en självklar
              rättighet, och det gäller inom de flesta andra yrkesområden.
            </seg>
            <seg xml:id="i-ea2228907f390cb5-0">
              Jag ser fram emot Eva Arvidssons anförande, där frågor och kommentarer
              kring de här reservationerna kommer att tas upp. Jag står, fru
              talman, självklart bakom samtliga reservationer där Kristdemokraterna
              finns med, men yrkar här i kammaren bifall till reservation 4
              under punkt 3.
            </seg>
          </u>
          <note type="speaker" xml:id="i-136c625ffd332e06-0">
            Anf. 268 PETER PEDERSEN (v):
          </note>
          <u who="peter_pedersen_adf032" next="cont" xml:id="i-c27afc58ce6f95e0-3">
            <seg xml:id="i-8871ef212bd0aef4-0">
              Fru talman! För att jag ska locka fram alla hungriga vargar kan
              jag erkänna att jag är vikarie i den här debatten. Jag är här
              i stället för Rossana Dinamarca som skulle ha deltagit, men som
              inte kan delta.
            </seg>
            <seg xml:id="i-d9c03f01410f3aec-0">
              Jag tycker att vår ordförande i utskottet, Lennart Kollmats,
              var ännu ärligare än vanligt när han sade att det här är en komplicerad
              fråga och att det är lätt att efterkräva lösningar.
            </seg>
            <seg xml:id="i-0910a13d3dda15e1-0">
              På s. 5 i betänkandet kan man se alla utredningar och betänkanden
              som har gjorts på området. Det är säkert en massa kloka utredare
              som har gått igenom dessa konstnärsfrågor under flera års tid.
              Trots det kvarstår en del problem när det gäller hur man ska uppnå
              visionen att professionella konstnärer ska kunna försörja sig
              på sitt eget arbete. Det är alltså ingen alldeles lätt uppgift.
            </seg>
            <seg xml:id="i-5386bc0bd4b3eada-0">
              Man kommer in på en hel rad olika områden som vi inte har kompetens
              att bestämma över.
            </seg>
            <seg xml:id="i-2f6528dcac588368-0">
              Vi hade tidigare i dag en debatt där man i elfte timmen kom på
              att det kan uppstå problem när man fattar vissa beslut.
            </seg>
            <seg xml:id="i-17ea755c50ec4cbf-0">
              Jag vill påminna församlingen om att Vänsterpartiet inte stod
              bakom pensionsuppgörelsen. Vi kan tycka att det är mycket märkligt
              att man inte redan då, när man genomförde reformen med premiepensioner
              och annat, insåg att det fanns dansare som gick i pension vid
              en viss ålder eftersom man inte orkade dansa Svansjön tills man
              blev 65. Det är inget nytt problem. Det har funnits hela tiden.
            </seg>
            <seg xml:id="i-1321bb8727def398-0">
              Jag tänker inte ta ansvar för en, som jag fortfarande tycker,
              märklig pensionsuppgörelse som skapar många problem för många
              människor, inte minst för de konstnärligt aktiva. De partier som
              stod bakom pensionsuppgörelsen har kanske ett särskilt ansvar
              för att hitta lösningar.
            </seg>
            <seg xml:id="i-549610ee8399ffb7-0">
              Helt ärligt kan jag säga att om det är någon fråga som vi i Vänsterpartiet
              har drivit väldigt hårt så är det denna.
            </seg>
            <seg xml:id="i-4dd8ce8cea5ab71c-0">
              Jag tror att jag sade detta i ett debattinlägg i ett annat betänkande.
              De som finns inom den konstnärliga sektorn, arbetar på en teater,
              en institution som är statligt finansierad eller i en fri grupp
              ska ha exakt samma rättigheter och skyldigheter som alla andra.
              Vi i Vänsterpartiet utgår ifrån att de pengar som krävs kommer
              fram, så att vi kan säga: Ni behöver inte skära ned på er konstnärliga
              verksamhet. Ni kommer att få samma möjlighet att betala in premiepensioner
              och tilläggspensioner som alla andra.
            </seg>
            <seg xml:id="i-ae1311121485979d-0">
              Vi utgår ifrån att den arbetsgrupp som är tillsatt och som hade
              sitt första möte i mars 2003 jag är tveksam till om det är möjligt,
              för de har ju inte kommit speciellt långt kommer med en lösning
              som gör att även de som arbetar inom den här sektorn ska känna
              att man kan gå i pension och ha en rimlig ersättning. Vi får inte
              tvinga de olika institutionerna att ta verksamhetspengar eller
              lägga ned verksamheten för att man ska ha råd att betala in pensionspremier.
              Det är inte rimligt.
            </seg>
            <seg xml:id="i-8f380e0be3b35922-0">
              Vi hävdar att det finns en diskrepans mellan de ersättningar
              som har gjorts till de här institutionerna. Vi hävdar att det
              finns en viss diskrepans mellan deras möjlighet att stå för sina
              pensionsåtaganden och andra institutioners. Det måste åtgärdas,
              och det jobbar vi stenhårt på.
            </seg>
            <seg xml:id="i-3bfc4d9f41b35224-0">
              Jag lovar inte att vi kommer att lyckas, men vi jobbar på det.
            </seg>
            <seg xml:id="i-d446b7118e321bb7-0">
              Vi yrkar bifall enbart till reservation nr 9 under punkt 10 som
              handlar om könsindelad statistik. Lena Adelsohn Liljeroth pratade
              i sitt anförande om att det inte minst i de här frågorna krävs
              ett genusperspektiv.
            </seg>
            <seg xml:id="i-0f161e2f3563893d-0">
              Detta är väl ett av de få områden där man kan säga att det finns
              ett visst försprång för kvinnor. Kvinnor konsumerar och har ett
              försprång när det gäller kulturella aktiviteter. Fortfarande finns
              misstanken och man kan åtminstone om man tittar på de största
              institutionerna se att det är väldigt många gubbar, eller män.
              Om man kommer upp i hierarkin är det som vilken organisation som
              helst. Det är männen som har makten.
            </seg>
            <seg xml:id="i-1b89b04c4ea2b7d5-0">
              Vi tycker att det är märkligt att det inte finns en könsindelad
              statistik som gör att man faktiskt kan titta på hur det ser ut
              inom de olika områdena. Svaret att vi utgår från att Kulturrådet,
              om man finner att det behövs, tar fram en sådan könsindelad statistik
              tycker vi är mycket märkligt.
            </seg>
            <seg xml:id="i-249b74accb1827ba-0">
              Det finns en reklam i TV varje dag som säger att den som har
              kunskap vet mer. Det är väl anpassat till att man ska vinna på
              tipset.
            </seg>
            <seg xml:id="i-06f1785802ae7e42-0">
              Om man nu vill lyckas med att bryta könsstrukturerna även inom
              kulturområdet är det viktigt att man vet vad man pratar om, och
              att man inte bara tror att det är på ett visst sätt. Det är fullt
              rimligt att man lägger in könsaspekten så att man kan se hur kulturen
              fördelas på kvinnor och män, både vad gäller utövande, de som
              är kulturarbetare och vad gäller chefskap inom organisationer.
            </seg>
            <seg xml:id="i-f8eb9e70b4435237-0">
              Jag kan ställa en retorisk fråga: Varför yrkar inte ni andra
              bifall till det? Tycker inte ni att det är viktigt att veta vilka
              förutsättningar män och kvinnor har inom kultursektorn? Jo, det
              tror vi. Vi hoppas att vi i framtiden genom en debatt kan få fram
              sådan statistik.
            </seg>
          </u>
          <note xml:id="i-671f78f40e826f97-0">
            Anf. 269 BIRGITTA SELLÉN (c):
          </note>
          <u who="peter_pedersen_adf032" prev="cont" xml:id="i-1853176c3dab9605-3">
            <seg xml:id="i-566570e4a8d5c8a0-0">
              Fru talman! Det är lite lustigt hur rörande överens vi är om
              vad vi ska prata om i dag. Mitt anförande börjar ungefär som ordförandens:
              Konstnärsfrågor är inte lätta frågor.
            </seg>
            <seg xml:id="i-7f90f70230a0290d-0">
              Många konstnärer har, som nämnts, svårt att klara sitt uppehälle.
              Det statliga stödet tenderar att bli ett stöd som ges ut i allt
              högre belopp till allt färre konstnärer. Jag kan i och för sig
              förstå att det är svårt att välja ut vilka konstnärer som bör
              få ett stöd, och att det kan leda till att man väljer att ge större
              summor till relativt få.
            </seg>
            <seg xml:id="i-648722be27b65a10-0">
              Det kan naturligtvis också vara svårt att ha ett helhetsgrepp
              över vilka konstnärer det finns runtom i landet som har den kvaliteten
              på sin konst att de är berättigade till någon typ av stipendium
              eller bidrag. Det handlar ju lite om godtycke när det gäller vad
              som är bra eller dålig konst.
            </seg>
            <seg xml:id="i-996ec8d8ee06414c-0">
              Inför förberedelserna till den här debatten roade jag mig med
              att titta på den regionala fördelningen av bidrag och stipendier
              från Konstnärsnämnden. Det verkar som om konstnärerna måste söka
              sig till storstadsregionerna eftersom det är den största procentuella
              fördelningen av bidrag och stipendier per invånare där.
            </seg>
            <seg xml:id="i-110465d1a3237c60-0">
              I och för sig är det kanske inte så konstigt. De presumtiva kunderna
              finns naturligtvis där det är mycket folk så det är lättare att
              sälja sina alster där. Samtidigt kan jag inte låta bli att undra
              om det är hela sanningen. Jag vet ju att det finns massor av enormt
              duktiga konstnärer runtom i landet som inte får bidrag och som
              därför har svårt att försörja sig på sin konst och måste hitta
              andra inkomstmöjligheter för att få pengar till mat och bostad.
            </seg>
            <seg xml:id="i-c8a8c7c2c7ae9ae3-0">
              Kan det vara så att det finns konstnärer som kan uppvisa en kvalitet
              som gör dem berättigade till att få bidrag, men som inte upptäcks
              eftersom de inte håller till i storstaden?
            </seg>
            <seg xml:id="i-272ba815a104674c-0">
              Jag tycker att det är viktigt att kulturen speglar dagens Sverige
              och den mosaik av människor och kulturyttringar som finns. Därför
              måste även konstnärernas verksamhet och alster speglas från hela
              landet, likaväl som att stöd ska utgå rättvist över hela landet.
            </seg>
            <seg xml:id="i-9295de7bdb78d89c-0">
              Det är viktigt att formerna för stöd till konstnärerna ses över.
              Jag yrkar därför bifall till reservation 2 under punkt 2.
            </seg>
            <seg xml:id="i-d570cbcb29ced9af-0">
              Andra problem som finns har så många lyft fram förut i dag. Jag
              tänker därför inte ta upp tiden med det.
            </seg>
            <seg xml:id="i-ff96a5e99db32758-0">
              Pensionsfrågorna som flera har tagit upp är naturligtvis vi i
              Centerpartiet lika oroade för. Jag behöver inte säga mer om det.
            </seg>
            <seg xml:id="i-78fa82583f927255-0">
              Jag vill säga något om upphovsrätten. Det är en fråga som jag
              ramlade in i i dag. Det är en fråga som jag inte hade upplevt
              förut.
            </seg>
            <seg xml:id="i-90783652b6b2749a-0">
              Jag träffade en forskare, och eftersom vi har pratat mycket om
              upphovsrätten i utskottet under våren blev jag intresserad när
              han sade att han just skulle till att skriva på ett kontrakt där
              han skulle avsäga sig rättigheterna till sitt forskarmaterial.
            </seg>
            <seg xml:id="i-b674a1141b5dfe4f-0">
              Va, sade jag. Kan det vara sant? Varför gör du så? Jag måste
              göra det för att förläggarna ska lägga ut mina alster på olika
              sätt.
            </seg>
            <seg xml:id="i-10a2598259507dc2-0">
              Forskarna som gör så fantastiska jobb har alltså sedan inte rätt
              till sina egna skrifter och bilder.
            </seg>
            <seg xml:id="i-d8c69781310a6abb-0">
              Jag kunde inte hålla inne med det nu i kväll. Från oss kommer
              det att bli en motion till hösten. Jag väcker frågan så att fler
              kanske tar upp den. För mig var det något nytt. Jag tycker att
              det är förskräckligt dåligt.
            </seg>
          </u>
          <note type="speaker" xml:id="i-6550c5358387f5ad-0">
            Anf. 270 EVA ARVIDSSON (s):
          </note>
          <u who="eva_arvidsson_55b23e" xml:id="i-102fe859d766f2a0-0">
            <seg xml:id="i-518a6f8708b4bfa7-0">
              Fru talman! Förväntningarna är höga. Konstnärernas villkor är
              komplexa frågor, vilket flera redan har sagt. Och om ni nu tror
              att jag ska klara ut detta här och nu kommer ni att bli besvikna.
              Men det är oerhört angelägna frågor som vi är helt överens om
              måste lösas.
            </seg>
            <seg xml:id="i-9be10b485b2976ed-0">
              Allemansrätten är helig för oss svenskar. Vi kan inte tänka oss
              att göra avkall på den rätten. Konsten är lika viktig, men vi
              tänker kanske inte på den som en allemansrätt. Men få kan tänka
              sig ett samhälle utan konst. Därför är det viktigt att vi skapar
              sådana förutsättningar för våra konstnärer att de kan basera sin
              försörjning på konstnärligt utfört arbete. Ingen konst utan konstnärer.
            </seg>
            <seg xml:id="i-0568c8f8ddc7d6fe-0">
              Som framgår av debatten här i dag handlar det om konstnärernas
              villkor. Det vi har gemensamt är uppfattningen att konstnärerna
              ska kunna leva av sitt konstnärskap. Men vi har olika uppfattningar
              om hur vi ska klara det målet.
            </seg>
            <seg xml:id="i-d1c39cd59760a7b6-0">
              Statens insatser för att förbättra konstnärernas villkor är en
              prioriterad del av kulturpolitiken. Efter riksdagens beslut om
              den framtida kulturpolitiken 1996 utreddes konstnärernas villkor
              i ett antal utredningar. Våren 1998 lades förslag fram för att
              skapa sådana villkor för konstnärerna att de skulle kunna basera
              sin försörjning på ersättning för utfört konstnärligt arbete.
            </seg>
            <seg xml:id="i-cfb57e7a50033e99-0">
              Förslagen som bifölls av riksdagen innebar förstärkning och komplettering
              av ersättningar till konstnärer och stimulans av deras arbetsmarknad
              för att öka efterfrågan.
            </seg>
            <seg xml:id="i-b67ac625c114e5fd-0">
              Vi socialdemokrater har förstärkt de olika stimulans- och stödformerna
              till konstnärerna med ca 140 miljoner kronor sedan 1997.
            </seg>
            <seg xml:id="i-64c03872e3f9c15b-0">
              När riksdagen beslutade om en förändrad arbetslöshetsförsäkring
              uttalades bland annat att rimlig hänsyn borde tas till konstnärernas
              speciella behov.
            </seg>
            <seg xml:id="i-1d1afa5fd56e6976-0">
              Konstnärernas villkor är i hög grad beroende av regelverk och
              ersättningar som hör hemma i fler politikområden än kulturutskottets.
              Det konstnärspolitiska området är komplext och sträcker sig över
              kultur-, arbetsmarknads-, socialförsäkrings-, skatte- och utbildningsområdena.
            </seg>
            <seg xml:id="i-8d92f5d1e4675078-0">
              Regelverken på dessa områden måste därför också anpassas så att
              rimlig hänsyn tas till konstnärernas speciella behov, inte enbart
              inom arbetsmarknadsområdet.
            </seg>
            <seg xml:id="i-b97d45a749cc0131-0">
              På regeringens uppdrag har en särskild utredare kartlagt hur
              gällande trygghetssystem inom de olika politikområdena förhåller
              sig till konstnärlig verksamhet.
            </seg>
            <seg xml:id="i-09abe6d805ed4f8a-0">
              Utredaren har i sitt betänkande Konstnärerna och trygghetssystemen
              , SOU 2003:21, som kom under våren 2003, prövat om nuvarande regelverk
              innebär särskilda problem för konstnärliga yrkesutövare samt analyserat
              och angett orsaken till problemen.
            </seg>
            <seg xml:id="i-228ee96c6c0af649-0">
              Utredaren har funnit att de problem som förekommer sällan beror
              på lagstiftningen utan i stället tillämpningen av den. Utredaren
              har också gjort bedömningar och överväganden samt lämnat en hel
              del förslag.
            </seg>
            <seg xml:id="i-37e9c33770e813d2-0">
              Utskottet understryker i betänkandet att det är angeläget att
              konstnärernas villkor inom olika områden uppmärksammas av regeringen
              och berörda myndigheter och att de problem som inte beror på lagstiftningen
              utan på tillämpningen av denna snarast åtgärdas.
            </seg>
            <seg xml:id="i-b1ae4c7715857f49-0">
              Utredaren konstaterar också i utredningen att pensionerna i det
              allmänna pensionssystemet för flertalet konstnärligt yrkesverksamma
              i framtiden kommer att bli lägre än i tidigare ATP-system. För
              flertalet frilansande och egenföretagande konstnärer kommer det
              att bli betydande försämringar på grund av att det saknas avtalspensioner.
              De konstnärliga yrkesgrupperna på de offentliga scenerna som har
              en lägre pensionsålder drabbas särskilt.
            </seg>
            <seg xml:id="i-89eaca208926828d-0">
              Regeringen är verkligen angelägen att hitta en skyndsam och hållbar
              lösning av pensionsfrågan för personalen vid det statligt stödda
              teater-, dans- och musikinstitutionerna. Regeringen har redan
              startat arbetet genom att bjuda in arbetsmarknadens parter till
              fördjupade samtal.
            </seg>
            <seg xml:id="i-3e0c0391e9854d23-0">
              Fru talman! Jag ska i mitt anförande beröra endast de tre moderata
              reservationerna. Men först vill jag yrka bifall till förslaget
              i kulturutskottets betänkande 8 i dess helhet och avslag på samtliga
              reservationer.
            </seg>
            <seg xml:id="i-3618da7bd342ef00-0">
              Moderaterna uttrycker i två av sina motioner att man är det enda
              parti som har ett heltäckande förslag för en politik som gynnar
              kulturskaparna och deras ekonomiska situation.
            </seg>
            <seg xml:id="i-1ae51ab3edddcf5c-0">
              Jag har svårt att förstå att konstnärernas situation skulle gynnas
              genom att man tar bort stöd och bidrag som Moderaterna föreslår.
            </seg>
            <seg xml:id="i-e47d540cdf229ac1-0">
              Jag har också svårt att se att det kommersiella och vinstinriktade
              bemanningsföretaget, som Moderaterna vill att regeringen ska initiera
              och stötta, skulle gynna konstnärernas ekonomiska situation. I
              ett privat bemanningsföretag finns det andra intressen än kulturarbetarnas.
              Det finns ett vinstintresse som kan komma i konflikt med konstnärernas
              intressen.
            </seg>
            <seg xml:id="i-14761e15f12e3223-0">
              Den särskilt anpassade arbetsförmedlingsverksamheten inom de
              konstnärliga centrumbildningarna tillsammans med Teateralliansen
              sade Moderaterna nej till då. Men i debatten här i dag uttryckte
              Kent Olsson att Teateralliansen var ett gott exempel. Man kanske
              har ändrat inställning. Dessa satsningar på centrumbildningarna
              och Teateralliansen är medvetna satsningar för att förbättra för
              de olika konstnärsgrupperna som lever under svåra och mycket olika
              villkor.
            </seg>
            <seg xml:id="i-a6c44da14a4fd444-0">
              I januari 2003 startade den nya organisationen för konstnärer
              inom arbetsförmedlingen, AF Kultur Media, som också fungerar som
              internkonsult till övriga arbetsförmedlingar. AF Kultur finns
              i fem regioner över hela landet.
            </seg>
            <seg xml:id="i-643a73986d48c83b-0">
              Det är våra satsningar, och vi tror inte på idén med ett rikstäckande
              bemanningsföretag.
            </seg>
            <seg xml:id="i-c0fc13b84f1382d2-0">
              Dessutom föreslår Moderaterna neddragningar i budgeten inom detta
              område på totalt 61 miljoner kronor. Det är minus 50 miljoner
              på anslaget ersättningar och bidrag till konstnärer och minus
              11 miljoner på bidrag till konstnärlig gestaltning av den gemensamma
              miljön. Och det är verkligen det som ger konstnärerna betalt för
              utfört konstnärligt arbete.
            </seg>
            <seg xml:id="i-91f40d9ff29b3980-0">
              Det mesta av det som Moderaterna föreslår när det gäller konstnärernas
              villkor handlar om sänkta skatter och avveckling av bidrag och
              stöd.
            </seg>
            <seg xml:id="i-d7858fd779444650-0">
              Vi socialdemokrater har valt en annan väg, och vi tänker inte
              ändra vår inriktning på konst- och kulturpolitiken. Vi har sett
              till att det finns ordentliga visningsersättningar, utställningsersättningar,
              stipendier av olika slag, inkomstgarantier, upphovsrättsliga ersättningar,
              arrangörsstöd med mera, allt för att villkoren ska förbättras
              för konstnärerna och göra det möjligt för dem att basera sin försörjning
              på konstnärligt arbete. Men vi är långt ifrån nöjda. Det behövs
              göras mycket mer.
            </seg>
            <seg xml:id="i-312dfd74b2ad69b7-0">
              Fru talman! Avslutningsvis vill jag säga att vad jag kan se som
              en möjlighet är en förnyelse och en utveckling av konstnärsrollen.
              I en situation med hög sjukfrånvaro och ökad ohälsa i arbetslivet
              kan konsten och kulturen bli ett naturligt inslag på arbetsplatser
              och i arbetslivet.
            </seg>
            <seg xml:id="i-5b09b5ee24e6a314-0">
              Under forskningens dag den 4 mars i riksdagen kunde kulturutskottet
              lyssna till fem forskare på temat kultur och hälsa. Det var mycket
              spännande forskningsresultat som vi fick ta del av.
            </seg>
            <seg xml:id="i-92ccaf7503ae7ff3-0">
              Jag kan också se konstnärerna som kreatörer i företag och i offentlig
              verksamhet. Det gäller att se möjligheterna nu när vi har identifierat
              hindren.
            </seg>
          </u>
          <note type="speaker" xml:id="i-45a48b5c00869e01-0">
            Anf. 271 ANNA LINDGREN (m) replik:
          </note>
          <u who="anna_lindgren_34c7b1" xml:id="i-7fb6ca154f8ef316-2">
            <seg xml:id="i-dea55849d8804677-0">
              Fru talman! Jag har begärt replik för att lite grann svara på
              Eva Arvidssons frågor.
            </seg>
            <seg xml:id="i-0f31998beabb121f-0">
              Jag vill gärna säga att vi anser att våra förslag är heltäckande.
              Vi säger att vi tycker att man ska ändra om systemen när det gäller
              möjligheten att ha ett riktigt jobb, det vill säga att man ska
              få betalt för det arbete som man gör. Man måste sätta in det.
              När vi säger att vi minskar delar av dessa bidrag vill vi möta
              detta på ett annat sätt. Det är inte för att utarma konstnärerna
              som vi har föreslagit detta, utan det är för att vi ska koppla
              över till att de ska få en riktig inkomst.
            </seg>
            <seg xml:id="i-d7531dcc483858c9-0">
              När det gäller bemanningsföretag kan jag säga att det är ett
              förslag som vi har tittat ytterligare på. Kanske är det så ju
              mer vi har funderat på detta med Teateralliansen. Ingen som nu
              sitter i vår kommitté var inblandad i just det. Men om jag förstår
              det hela rätt var man emot att det infördes innan man hade gjort
              någon utvärdering av det. Så har jag fått det förklarat för mig.
            </seg>
            <seg xml:id="i-75f4f21ded7fc6b3-0">
              I fråga om det som nu gäller har vi ändrat oss därför att vi,
              precis som jag sagt, varit ute och tittat och satt oss in i det
              hela och sett att det här kan vara bra. Jag har också i olika
              sammanhang sagt att man kanske till och med ska utveckla detta
              ytterligare och ha en huvudallians. Sedan har man allianser för
              skådespelare och för dansare just därför att det är så specifika
              yrkesgrupper. Det är vad vi kommer att jobba vidare med.
            </seg>
            <seg xml:id="i-76fea948122c07e9-0">
              Detta med att vi vill se över bidragen är vi moderater inte ensamma
              om, utan det är vi i den borgerliga gruppen överens om.
            </seg>
          </u>
          <note type="speaker" xml:id="i-d49a17d95ae7557a-0">
            Anf. 272 EVA ARVIDSSON (s) replik:
          </note>
          <u who="eva_arvidsson_55b23e" xml:id="i-102fe859d766f2a0-1">
            <seg xml:id="i-b58931aec5c56391-0">
              Fru talman! Beträffande detta med betalt för det arbete som konstnärerna
              utför undrar jag över sättet. Hur skulle det alltså gå till att
              göra en förändring jämfört med hur det är i dag?
            </seg>
            <seg xml:id="i-8bdd9eba11ecd86c-0">
              Jag tycker att det är trevligt att se att ni ställer er bakom
              Teateralliansen. Därmed försvinner förslaget om ett bemanningsföretag,
              om jag uppfattade detta rätt.
            </seg>
            <seg xml:id="i-9296f253523e2f4d-0">
              Det allra mesta som tagits upp här i dag om de olika problem
              som finns inom det här området finns redovisat i Forsmans utredning.
              Meningen var inte att lägga fram förslag i den utredningen, men
              det finns faktiskt förslag där. Alltihop remissbehandlas nu i
              Regeringskansliet.
            </seg>
            <seg xml:id="i-c66831bfd8702c31-0">
              Som jag sade i mitt anförande är det mycket här som inte beror
              på lagstiftningen utan som har att göra med tillämpningen. Det
              kan man, tycker jag, snabbt sålla ut och göra någonting åt. Men
              så fort det ska till lag- och regeländringar tar det ju betydligt
              längre tid.
            </seg>
          </u>
          <note type="speaker" xml:id="i-acc396e6f179749f-0">
            Anf. 273 ANNA LINDGREN (m) replik:
          </note>
          <u who="anna_lindgren_34c7b1" xml:id="i-7fb6ca154f8ef316-3">
            <seg xml:id="i-980fdc266390bed5-0">
              Fru talman! Det är precis det som jag beskrev. Det gäller då
              den skriftliga fråga som jag för en månad sedan ställde till Marita
              Ulvskog. Då hänvisade jag just till att det finns många olika
              förslag i nämnda utredning. Även om man inte hade löst pensionsfrågan
              undrade jag när vi kan förvänta oss de andra förslagen. Det svar
              jag fick var tyvärr att detta är under beredning.
            </seg>
            <seg xml:id="i-fb4f70b58b2fcea0-0">
              Kanske förstod du inte riktigt vad jag menade när jag förut talade
              om konstnärernas möjligheter att få avsättning för sina verk.
              Det är ju möjligt för företag att köpa konstverk. I stället för
              att exempelvis ha affischer på väggarna ska man kunna köpa konstverk.
              Det är detta som jag menade med riktig försäljning. Det måste
              ju vara mer tillfredsställande för konstnärerna att reglerna är
              sådana att de känner att de kan gå ut och sälja sina verk och
              på det viset få inkomster.
            </seg>
            <seg xml:id="i-23744c1ef54dd88b-0">
              Det är alltså ett annorlunda sätt att se saken jämfört med hur
              det är i dag då man mer och mer knyts till bidrag. I kombination
              med vissa sådana här förändringar skulle vi kanske kunna göra
              det mera hoppfullt för konstnärerna i framtiden.
            </seg>
          </u>
          <note type="speaker" xml:id="i-792feb11d812e72c-0">
            Anf. 274 EVA ARVIDSSON (s) replik:
          </note>
          <u who="eva_arvidsson_55b23e" next="cont" xml:id="i-ca86c7f0ce19ff86-0">
            <seg xml:id="i-e7b040e4fcde806c-0">
              Fru talman! De stipendier, bidrag och stöd som delas ut är inte
              till enbart för att klara försörjningen utan också för att underlätta
              en utveckling. Konstnären måste ju utvecklas i sin konstnärsroll.
              Man behöver kunna ägna sig åt det på heltid detta i stället för
              att ha det som det är i dag då de allra flesta konstnärer har
              så kallade brödjobb vid sidan om. Dessa brödjobb ger en större
              del av inkomsten än själva konstnärskapet.
            </seg>
            <seg xml:id="i-561e6803036b34cf-0">
              När det gäller att stimulera marknaden är något som konstnärerna
              väldigt mycket tycker om den så kallade riktlinjen på 1 %. 1 %
              av byggkostnaderna ska avsättas till konstnärlig utsmyckning.
              Det ger konstnärerna direkt arbete utan några som helst mellanhänder
              att tala om. Statens konstråd är förvisso också involverat med
              projektledare, men väldigt mycket går direkt till konstnärerna.
            </seg>
            <seg xml:id="i-1594942196a9c5d8-0">
              Beträffande den fråga som Anna Lindgren ställde till Marita Ulvskog
              om konstnärerna och trygghetssystemen och även om pensionerna
              svarade kulturministern att det ska behandlas skyndsamt. Pensionsfrågan
              är väldigt komplex det här kostar väldigt mycket pengar så detta
              måste det vridas och vändas mycket på. Men inte heller de förslag
              och överväganden som kommit upp i Forsmans utredning Konstnärerna
              och trygghetssystemen är lätta när det gäller regeländringar.
              Vissa saker kan man sätta i gång med och göra på en gång, medan
              andra saker tar längre tid. Jag förstår alltså att ministern inte
              kunde säga exakt när en skrivelse eller en proposition kommer.
            </seg>
          </u>
          <note xml:id="i-8bb69fe1d9403917-7">
            Föredrogs
          </note>
          <note xml:id="i-554ebd4fd93a5ce9-6">
            Överläggningen var härmed avslutad.
          </note>
          <note xml:id="i-7ced7f865fc1979c-0">
            16 § Bordläggning
          </note>
          <note xml:id="i-c85b3a616dbb38ef-0">
            Anmäldes och bordlades
          </note>
          <note xml:id="i-387f7573ced97f34-0">
            17 § Anmälan om interpellationer
          </note>
          <note xml:id="i-3c58e19ead782bfa-0">
            Anmäldes att följande interpellationer framställts
          </note>
          <note xml:id="i-031946f350aed7c1-0">
            den 28 april
          </note>
          <note xml:id="i-acbf78091bc0cc4f-0">
            Gunilla Carlsson
          </note>
          <note xml:id="i-0f04918a71522895-0">
            Britt-Marie Danestig
          </note>
          <note xml:id="i-363d10509487d3ae-0">
            Interpellationerna redovisas i bilaga som fogats till riksdagens
            snabbprotokoll tisdagen den 4 maj.
          </note>
          <note xml:id="i-cd3b90a46aedd316-0">
            18 § Anmälan om frågor för skriftliga svar
          </note>
          <note xml:id="i-58e574e43f7236be-0">
            Anmäldes att följande frågor för skriftliga svar framställts
          </note>
          <note xml:id="i-031946f350aed7c1-1">
            den 28 april
          </note>
          <u who="eva_arvidsson_55b23e" prev="cont" xml:id="i-7d4d018975f96cad-0">
            <seg xml:id="i-2b5bcbc5d5714eef-0">
              Torsten Lindström
            </seg>
            <seg xml:id="i-2b5bcbc5d5714eef-1">
              Torsten Lindström
            </seg>
            <seg xml:id="i-2b5bcbc5d5714eef-2">
              Torsten Lindström
            </seg>
          </u>
          <note xml:id="i-2586f537d3bd4006-0">
            Jan Emanuel Johansson
          </note>
          <note xml:id="i-a535e391e527c3fc-0">
            Anita Sidén
          </note>
          <note xml:id="i-382b5b31cfd9d346-0">
            Anne Marie Brodén
          </note>
          <note xml:id="i-bc741939016e410f-0">
            Johan Linander
          </note>
          <note xml:id="i-f611ee9df0bb87b1-0">
            Frågorna redovisas i bilaga som fogats till riksdagens snabbprotokoll
            tisdagen den 4 maj.
          </note>
          <note xml:id="i-4ac3389da59a401c-0">
            19 § Anmälan om skriftliga svar på frågor
          </note>
          <note xml:id="i-de83c0fae5cc0de2-0">
            Anmäldes att skriftliga svar på följande frågor inkommit
          </note>
          <note xml:id="i-031946f350aed7c1-2">
            den 28 april
          </note>
          <note xml:id="i-849a42b3568183fc-0">
            Lena Adelsohn Liljeroth
          </note>
          <note xml:id="i-3be18f48fbfa514c-0">
            Gustav Fridolin
          </note>
          <note xml:id="i-bbd14995cbf3fe00-0">
            Birgitta Carlsson
          </note>
          <note xml:id="i-640c46969a2b1166-0">
            Lars-Ivar Ericson
          </note>
          <note xml:id="i-f8e6aea72c17928d-0">
            Birgitta Ohlsson
          </note>
          <note xml:id="i-723b99f684b16047-0">
            Cecilia Wigström
          </note>
          <note xml:id="i-640c46969a2b1166-1">
            Lars-Ivar Ericson
          </note>
          <note xml:id="i-744f45c9456f9b93-0">
            Anita Brodén
          </note>
          <note xml:id="i-4bf92c648212ce7d-0">
            Sten Tolgfors
          </note>
          <note xml:id="i-8d5be28b0c9de158-0">
            Carina Hägg
          </note>
          <note xml:id="i-3be18f48fbfa514c-1">
            Gustav Fridolin
          </note>
          <note xml:id="i-6f81c1dc455a143a-0">
            Göran Norlander
          </note>
          <note xml:id="i-36c06e25d5e78c03-0">
            Chatrine Pålsson
          </note>
          <note xml:id="i-ff5b7b5e54aed5f2-0">
            Ann-Marie Fagerström
          </note>
          <note xml:id="i-abae271763a336ef-0">
            Gunilla Tjernberg
          </note>
          <note xml:id="i-7ff55fa67276954a-0">
            Christer Nylander
          </note>
          <note xml:id="i-81e734b753931044-0">
            Britta Lejon
          </note>
          <note xml:id="i-a27589e1e5f285fa-0">
            Karin Thorborg
          </note>
          <note xml:id="i-6e79bab6173c583f-0">
            Kalle Larsson
          </note>
          <note xml:id="i-b0f644fb3ee6a96f-0">
            Ulla Hoffmann
          </note>
          <note xml:id="i-1549f13098f0da51-0">
            Svaren redovisas i bilaga som fogats till riksdagens snabbprotokoll
            tisdagen den 4 maj.
          </note>
          <note xml:id="i-57c6f0c504883ea3-0">
            20 § Kammaren åtskildes kl. 22.35.
          </note>
          <note xml:id="i-f83822c7ecf18b11-0">
            Förhandlingarna leddes
          </note>
          <note xml:id="i-7f97a880c5c51534-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
