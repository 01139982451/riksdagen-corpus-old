<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--34</head>
          <docDate when="2006-12-06">2006-12-06</docDate>
        </div>
      </front>
      <body>
        <div>
          <note xml:id="i-f812e1edd26d8643-0">
            ﻿
          </note>
          <note xml:id="i-f4cb2f15c83b77fc-0">
            Riksdagens protokoll
          </note>
          <note xml:id="i-e0e21751cbe167a1-0">
            2006/07:34
          </note>
          <note xml:id="i-5e5ec0e86293bb26-0" type="date">
            Onsdagen den 6 december
          </note>
          <note xml:id="i-aeab77365e323c33-0">
            Kl. 09:00 - 15:16
          </note>
          <note xml:id="i-dfad9bd88ca9feab-0">
            1 § Justering av protokoll
          </note>
          <note xml:id="i-da009c1a7d1d2af1-0">
            Justerades protokollet för den 30 november.
          </note>
          <note xml:id="i-7f209094d0401ce7-0">
            2 § Utökning av antalet suppleanter i miljö- och jordbruksutskottet
            samt EU-nämnden
          </note>
          <note xml:id="i-a3d62ae5d2d7c0ad-0">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note xml:id="i-2d3e09b4c42b5f53-0">
            Kammaren medgav dessa utökningar.
          </note>
          <note xml:id="i-53e4a880317ad2cf-0">
            3 § Val av extra suppleanter i miljö- och jordbruksutskottet
            samt EU-nämnden
          </note>
          <note xml:id="i-f2b1c817c64aa869-0">
            Företogs val av extra suppleanter i miljö- och jordbruksutskottet
            samt EU-nämnden.
          </note>
          <note xml:id="i-46456109c36ba0f3-0">
            Kammaren valde i enlighet med valberedningens förslag till
          </note>
          <note xml:id="i-624208061fdf097e-0">
            suppleant i miljö- och jordbruksutskottet
          </note>
          <note xml:id="i-c0529eb84b08ce8f-0">
            suppleanter i EU-nämnden
          </note>
          <note xml:id="i-0ae300063ef319df-0">
            4 § Anmälan om fördröjda svar på interpellationer
          </note>
          <note xml:id="i-bf7d2c5fd0195f9f-0">
            Till riksdagen hade inkommit följande skrivelser:
          </note>
          <note xml:id="i-c0f27d9c9d5ea253-0">
            Interpellation 2006/07:110
          </note>
          <note xml:id="i-2d7976dc6bcbb18f-0">
            Interpellation 2006/07:110 Hyresrätter i Skåne
          </note>
          <note xml:id="i-cd31080f327d8ceb-0">
            Interpellationen kommer att besvaras fredagen den 22 december
            2006.
          </note>
          <note xml:id="i-48c15d7c76d79321-0">
            Skälet till dröjsmålet är andra åtaganden som ej kan ändras.
          </note>
          <note xml:id="i-57fb7b4c26b5f6db-0">
            Lena Ingvarsson
          </note>
          <note xml:id="i-bf96746e0cfcd082-0">
            Interpellation 2006/07:113
          </note>
          <note xml:id="i-cfe4df6b5cad233f-0">
            Interpellation 2006/07:113 Den kommunala kostnadsutjämningen
          </note>
          <note xml:id="i-cd31080f327d8ceb-1">
            Interpellationen kommer att besvaras fredagen den 22 december
            2006.
          </note>
          <note xml:id="i-48c15d7c76d79321-1">
            Skälet till dröjsmålet är andra åtaganden som ej kan ändras.
          </note>
          <note xml:id="i-a9a2240c57534ed8-0">
            Mats Odell
          </note>
          <note xml:id="i-c7da236871c3ecfd-0">
            Interpellation 2006/07:115
          </note>
          <note xml:id="i-fb984a5441ce71df-0">
            Interpellation 2006/07:115 Samarbetet mellan idrottsrörelsen
            och Försvarsmakten
          </note>
          <note xml:id="i-cd31080f327d8ceb-2">
            Interpellationen kommer att besvaras fredagen den 22 december
            2006.
          </note>
          <note xml:id="i-25d44fc4a14a70f5-0">
            Skälet till dröjsmålet är att statsrådet befinner sig på tjänsteresor
            under de svarstillfällen som finns före den 22 december 2006.
          </note>
          <note xml:id="i-1f71c64669b13c3b-0">
            Helena Lindberg
          </note>
          <note xml:id="i-e06de66c0787eb9e-0">
            Interpellation 2006/07:116
          </note>
          <note xml:id="i-da6f6e3f2e0e2705-0">
            Interpellation 2006/07:116 Kapitalförsörjning för små och medelstora
            företag
          </note>
          <note xml:id="i-f57b9f93298996e7-0">
            Interpellationen kommer att besvaras tisdagen den 16 januari
            2007.
          </note>
          <note xml:id="i-b233c0ab0dea0466-0">
            Skälet till dröjsmålet är tjänsteresor utomlands och sedan tidigare
            inbokade engagemang.
          </note>
          <note xml:id="i-80fee9792d93e5eb-0">
            Fredrik Ahlén
          </note>
          <note xml:id="i-374cf19bb82d6435-0">
            Interpellation 2006/07:118
          </note>
          <note xml:id="i-744ad083a9c26517-0">
            Interpellation 2006/07:118 Det fasta telefonnätet
          </note>
          <note xml:id="i-cd31080f327d8ceb-3">
            Interpellationen kommer att besvaras fredagen den 22 december
            2006.
          </note>
          <note xml:id="i-4bc0d623f7d6e867-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-80fee9792d93e5eb-1">
            Fredrik Ahlén
          </note>
          <note xml:id="i-73b2606a7bc97739-0">
            Interpellation 2006/07:123
          </note>
          <note xml:id="i-f3426ededa8f03f5-0">
            Interpellation 2006/07:123 Tidtabell för utbyggnad av E 22
          </note>
          <note xml:id="i-cd31080f327d8ceb-4">
            Interpellationen kommer att besvaras fredagen den 22 december
            2006.
          </note>
          <note xml:id="i-4bc0d623f7d6e867-1">
            Skälet till dröjsmålet är sedan tidigare inbokade engagemang.
          </note>
          <note xml:id="i-80fee9792d93e5eb-2">
            Fredrik Ahlén
          </note>
          <note xml:id="i-37939a0f87e96213-0">
            5 § Förnyad bordläggning
          </note>
          <note xml:id="i-c8f8c09b316df4c9-0">
            Föredrogs och bordlades åter
          </note>
          <note xml:id="i-dd515c34e5fc9c1d-0">
            6 § Utgiftsramar och beräkning av statsinkomsterna
          </note>
          <note xml:id="i-220228d04f1bd101-0">
            Föredrogs
          </note>
          <note type="speaker" xml:id="i-ec64be43d6516084-0">
            Anf. 1 EMMA HENRIKSSON (kd):
          </note>
          <u who="unknown" xml:id="i-68329bae3f0bc47f-0">
            <seg xml:id="i-b2b815cc4e233592-0">
              Herr talman! Ledamöter! Åhörare och tittare! I dag är det bara
              18 dagar kvar till julafton. Det är 18 dagar som är fyllda av
              förväntan, spänning och nyfikenhet men också en hel del julstress.
              I takt med att adventsljusen tänds kommer vi här i riksdagen att
              debattera och fatta beslut om budgeten för 2007. Det är en budget
              som också den innehåller en hel del förväntan, spänning och nyfikenhet
              inför framtiden.
            </seg>
            <seg xml:id="i-5744196843e8f9a3-0">
              I julhandeln som pågår för fullt är det många som vänder och
              vrider på slantarna för att få dem att räcka till så många julklappar
              som möjligt. Det gäller att göra det med omsorg om dem som ska
              få klapparna. Det gäller också att ha en viss beredskap för att
              en och annan klapp kanske måste bytas. I grunden är det samma
              principer som gäller när vi ska fatta beslut om en statsbudget.
              Att ha ordning och reda i statens finanser är lika viktigt som
              att ha ordning och reda i hushållsplånboken. Vi måste också ha
              en beredskap för att följa upp och granska våra beslut så att
              de kan korrigeras om effekterna inte blev som vi hade tänkt.
            </seg>
            <seg xml:id="i-d05f8f3947d2df10-0">
              Den politiska viljan är omfångsrik, men resurserna är ju inte
              obegränsade. Trots att det budgetförslag vi nu har att debattera
              innehåller många av de politiska reformer som Allians för Sverige
              gick till val på kan det hända att vi måste avvakta med ett och
              annat och avstå från en del.
            </seg>
            <seg xml:id="i-1ecd12ad5f9bb377-0">
              Den budgetprocess som vi har för att reglera besluten börjar
              med att vi fattar beslut om utgiftsramarna och utgiftstaket för
              2007 och 2008. Det är dem vi kommer att debattera här i dag. Ramarna
              är de stora principiella dragen som reglerar både inkomster och
              utgifter och avgör hur resurserna fördelas mellan de 27 budgetområdena.
            </seg>
            <seg xml:id="i-97d2fecb441ba2bc-0">
              Huvudförslaget innehåller mycket av det allianspartierna gick
              till val på: införandet av jobbskatteavdrag, förändringar av arbetslöshetsförsäkringen,
              åtgärder för att förbättra företagsklimatet och ett flertal reformer
              som gör det mer lönsamt att anställa.
            </seg>
            <seg xml:id="i-a1a533d6dff772da-0">
              Mot det förslaget finns tre alternativ, från Socialdemokraterna,
              Vänsterpartiet och Miljöpartiet. De är gemensamma i vissa delar
              i och med att de alla sätter sig emot de jobbstimulerande skattesänkningar
              och regelförändringar som finns i huvudförslaget. Men det finns
              också en hel del olikheter i förslagen, som vi kommer att få höra
              från partiföreträdarna.
            </seg>
            <seg xml:id="i-b0ef366d32c93ba8-0">
              Vi kommer säkerligen också att få höra en hel del kritik av hur
              budgetprocessen har skötts av regeringen. Till vissa delar är
              det befogat, men det gäller att rikta den kritiken åt rätt håll.
              Redan när man antog den nya budgetordningen 1996 framfördes kritik
              om att det kommer att bli problem vid regeringsskifte. Vi har
              också sett att stressen har gjort att man inte har kunnat bereda
              alla förslag som vi ofta önskar att det görs. Men precis som regeringen
              förutsatte har riksdagen i sin beredning också sett till att ta
              in synpunkter från till exempel Lagrådet och gjort den beredning
              som annars brukar göras av regeringen innan propositionen läggs
              fram.
            </seg>
            <seg xml:id="i-1d719365314f8b39-0">
              Så trots att det är både budgetstress och julstress är det med
              både förväntan, spänning och nyfikenhet som jag ser fram emot
              den här debatten och framför allt de förutsättningar budgetbesluten
              kommer att innebära för den framtid som sträcker sig bortom både
              julskinka och mellandagsrea.
            </seg>
          </u>
          <note type="speaker" xml:id="i-5ddcca6c368f6935-0">
            Anf. 2 PÄR NUDER (s):
          </note>
          <u who="unknown" xml:id="i-68329bae3f0bc47f-1">
            <seg xml:id="i-292e4a2285abe8c7-0">
              Herr talman! Till att börja med vill jag yrka bifall till reservationerna
              1, 4, 7 och 10. Därmed yrkar jag bifall till Socialdemokraternas
              samlade budgetmotion. Riksdagen har nu att ta ställning till två
              stycken fullständiga alternativ, det socialdemokratiska alternativet
              och den borgerliga regeringens alternativ till ekonomisk politik
              för framtiden.
            </seg>
            <seg xml:id="i-d785658fa95bad2a-0">
              Om riksdagen skulle bifalla den socialdemokratiska budgetmotionen
              skulle tiotusentals nya jobb skapas i Sverige under det kommande
              året utan att vi för den skull behöver försämra villkoren för
              dem som är arbetslösa, sjuka eller förtidspensionerade. Arbetslösheten
              skulle falla ned till 4,5 % i årsgenomsnitt, att jämföra med de
              5,8 % som blir följden av den borgerliga regeringens politik.
              Vi kommer att fortsätta att ha en väldigt stark tillväxt i Sverige
              som skapar nya skatteinkomster till kommuner, landsting och staten,
              som vi kan använda till att bygga Sverige starkare och tryggare
              på en och samma gång, i stället för att försämra för dem som redan
              har det sämst.
            </seg>
            <seg xml:id="i-2e683cbd47b2dcc3-0">
              Just nu är svensk ekonomi inne i en väldigt stark skjuts. Det
              beror inte på den borgerliga regeringens ekonomiska politik; den
              träder ju i kraft först den 1 januari. Den julhandel som nu blomstrar
              beror på att hushållen känner att de har en väldigt stark köpkraft
              beroende på den förra majoritetens ekonomiska politik. Det är
              den som har skapat den framtidstro som Sverige kännetecknas av
              i dag.
            </seg>
            <seg xml:id="i-50697cc039b4079b-0">
              Följdriktigt har vi en väldigt hög ekonomisk tillväxt, 4,4 %
              under tredje kvartalet, tack vare den gamla regeringens ekonomiska
              politik. Nya jobb tillkommer i detta nu i rekordfart. I går berättade
              Ams att 80 000 nya jobb tillkommer i år till följd av den gamla
              regeringens ekonomiska politik. Och som jag sade leder allt detta,
              alla dessa nya jobb, till urstarka offentliga finanser.
            </seg>
            <seg xml:id="i-8b6c955ccfcfab9c-0">
              På en punkt har emellertid den nya borgerliga regeringens ekonomiska
              politik redan gett utslag. I förrgår kom ett telegram från TT,
              Tidningarnas Telegrambyrå, som sade så här:
            </seg>
            <seg xml:id="i-42f8259498c782f2-0">
              I slutet av förra veckan var 173 410 personer öppet arbetslösa,
              enligt Arbetsmarknadsstyrelsen (Ams). Det är en ökning med 2 090
              personer jämfört med veckan före och första gången, med något
              undantag, sedan i somras som arbetslösheten stiger mellan två
              på varandra följande veckor.
            </seg>
            <seg xml:id="i-4b84c616320da07d-0">
              Samtidigt minskade antalet personer sysselsatta i olika Ams-åtgärder
              med drygt 5 500 till 145 390 personer jämfört med veckan före.
            </seg>
            <seg xml:id="i-2b8f8a0e95e4e9dd-0">
              Pilarna pekar nu därmed helt i linje med den nya regeringens
              politik färre i åtgärder och fler öppet arbetslösa.
            </seg>
            <seg xml:id="i-abc82d17ba17a86c-0">
              Regeringen har nämligen dragit i bromsen. Man har sagt åt Ams:
              Ni ska inte utbilda flera. Ni ska inte skicka flera människor
              i praktik. Nu ska åtgärderna, som det väldigt fyrkantigt heter,
              dras ned. Det är bättre med öppen arbetslöshet.
            </seg>
            <seg xml:id="i-bc0aeb9c80e0512e-0">
              Och detta är bara början. Trots att det skapas så många nya jobb
              i Sverige just nu, trots att ekonomin i sin helhet växer och trots
              att kommuner, landsting och stat har stora överskott kommer den
              öppna arbetslösheten att öka. Den borgerliga regeringen tycker
              nämligen att det är bättre med öppen arbetslöshet än utbildning,
              arbete eller praktik som sker i Ams regi, det som kan rusta de
              arbetslösa inför en arbetsmarknad som kommer.
            </seg>
            <seg xml:id="i-8c162f0405cf86fe-0">
              Det är just nu i högkonjunkturen som de som inte per automatik
              får jobb behöver som störst hjälp. Då gör man de kraftigaste neddragningarna
              på arbetsmarknadspolitiken i modern tid därför att man tycker
              att det är bättre med öppen arbetslöshet.
            </seg>
            <seg xml:id="i-537337c8c11aa609-0">
              Trots att ekonomin blomstrar, märkligt nog, är det några som
              enligt den borgerliga regeringen måste få det sämre. Är det de
              som redan har det bra? Är det de som redan har stora inkomster?
              Är det de som har stora förmögenheter? Är det de som sitter med
              stora villor? Är det dessa som nu i de goda tiderna bör hålla
              igen? Nej, tvärtom de ska få mer! Det är de som har det sämst
              som ska få det ännu sämre.
            </seg>
            <seg xml:id="i-ae65f9f6bcc553bf-0">
              Jag ska förmedla tre röster ur den gruppen.
            </seg>
            <seg xml:id="i-829d5d20d21e4f5d-0">
              Yngve Santonsson bor i Jämjö i Blekinge. Han är 62 år och arbetslös
              efter ett yrkesliv som började 1962. Han säger så här: Den nya
              regeringen ser oss som samhällsutnyttjare, inte som hederliga
              människor som arbetat ett helt liv. Tror verkligen arbetsmarknadsminister
              Littorin att han genom att sänka a-kassan får ut 62-årige Santonsson
              på arbetsmarknaden igen? frågar han uppgivet i en tidningsintervju.
            </seg>
            <seg xml:id="i-1c6713c033574f09-0">
              Vad svarar ni i den borgerliga majoriteten Yngve Santonsson?
              Får han ett nytt jobb därför att ni försämrar hans a-kassa?
            </seg>
            <seg xml:id="i-5353b864579faf69-0">
              Eller ta Nils-Erik Nilsson, som är sjukpensionär och bor i Vimmerby.
              Han har skrivit ett brev till Fredrik Reinfeldt. Om Reinfeldts
              svar säger Nils-Erik: Det står bara om jobb och jobb. Det är förstås
              bra om så många som möjligt kan få jobb, men vad jag vill veta
              är hur regeringen tänker att vi sjuka och handikappade som inte
              kan arbeta ska klara oss.
            </seg>
            <seg xml:id="i-a2cbaa57902e3c45-0">
              Vad är ert svar? Är det sänkt a-kassa och försämrade villkor?
              Är det så Nils-Erik, som är sjukpensionär, ska få jobb genom att
              ni försämrar hans förtidspension?
            </seg>
            <seg xml:id="i-b33e2c984b0eb9c6-0">
              Eller ta Fredrik Jönsson. Han är bara 20 år gammal och funktionshindrad.
              Av sin handläggare på arbetsförmedlingen fick han häromdagen rådet
              att läsa in gymnasiekurser på folkhögskola med aktivitetsstöd
              som försörjning. Nu vill den borgerliga regeringen dra ned anslagen
              till aktivitetsstödet, och i förra veckan fick Fredrik veta att
              han mister sina knappt 4 000 som han fått per månad. Hans kommentar
              är följande: Utan stödet tvingas jag sluta. Jag tycker inte att
              jag ska tvingas ta lån för något som alla andra fått gratis på
              gymnasiet.
            </seg>
            <seg xml:id="i-36fe47f4e394d714-0">
              Tycker ni det i den borgerliga majoriteten? Tycker ni att den
              funktionshindrade Fredrik, 20 år gammal, ska behöva ta lån för
              att få den utbildning som han behöver för att kunna hävda sig
              på arbetsmarknaden?
            </seg>
            <seg xml:id="i-95beadcc162038f1-0">
              Några har dock verkligen anledning att se fram emot årsskiftet,
              då den nya majoritetens ekonomiska politik träder i kraft. På
              Lidingö, i Danderyd och i statsministerns Täby har man anledning
              att smälla champagnekorkarna och skicka upp raketerna mot skyn.
              På Lidingö kommer en genomsnittsvilla att få sin fastighetsskatt
              sänkt med 10 000 kr i månaden samtidigt som fastighetsskatten
              kommer att öka i princip över hela landet, till följd av att man
              vill gynna dem som redan har villorna med de största tomterna
              i de mest attraktiva områdena i Sverige. De ska få denna nyårspresent
              men inte de arbetslösa, de förtidspensionerade och så vidare.
            </seg>
            <seg xml:id="i-97e54f97eafa983f-0">
              Det märkliga i det borgerliga Sverige är att när det går bra
              för Sverige måste det gå sämre för dem som redan har det sämst
              och bättre för dem som redan har det allra bäst. Detta är farligt
              för sammanhållningen i vårt samhälle. Kittet mellan olika grupper
              och regioner håller på att lösas upp.
            </seg>
            <seg xml:id="i-8c6a3d160930f443-0">
              På några få veckor, hur märkligt det än kan låta, har hela vårt
              samhällsklimat ändrat karaktär. Efter valet är det en helt annan
              typ av diskussion där ute i samhället än före. Det är mycket hårdare
              konfrontation. Regeringen har utmanat världens mest progressiva,
              världens mest förändringsbenägna och världens mest anpassningsbara
              fackföreningsrörelse genom att rikta ett antal åtgärder mot fackföreningsrörelsen.
              Följden blir stenhård konfrontation. Det har vi upplevt under
              några få höstveckor ett hårdare samhällsklimat som har skapats
              på blott några få veckor på grund av Anders Borgs ekonomiska politik.
            </seg>
            <seg xml:id="i-dc87fe39b0a0927e-0">
              Inför den svåra avtalsrörelse vi har framför oss, en av de svåraste
              på länge en avtalsrörelse där de privata företagen har jättestora
              vinster och där vi har jättestora överskott i de offentliga ekonomierna
              skickar regeringen ut en signal om att bonusarna till ledningarna,
              som redan är skyhögt betalda, ska återinföras i de statliga företagen.
              Förstår ni inte vilken eld ni leker med inför den största avtalsrörelse
              Sverige haft på mången dag?
            </seg>
            <seg xml:id="i-72be26927f9e4e69-0">
              Lönebildningen har varit en av våra riktigt stora konkurrensfördelar.
              Vi har haft löntagarorganisationer som varit återhållsamma i sina
              lönekrav därför att de har sett behovet av att vara konkurrenskraftiga
              och hävdat reallöner i stället för höga nominella löner. I just
              den situationen utmanar ni fackföreningsrörelsen genom att göra
              det dyrare att vara med i facket och genom att försämra villkoren
              för de fackliga organisationerna. Samtidigt ska ni gynna dem som
              står på era egna lönelistor ännu mer: de statliga företagens chefer.
              Ni leker med elden inför avtalsrörelsen!
            </seg>
            <seg xml:id="i-5eb35dfb0db3da06-0">
              Detta är en politik som går stick i stäv mot hur vårt Sverige
              har byggts upp. Det som har kännetecknat Sverige är att vi har
              samarbetat oss ur svåra situationer. Vi har lärt oss att Sverige
              är lite för litet för att ha stora konflikter.
            </seg>
            <seg xml:id="i-ac0d0c2ba4c5c009-0">
              Det ni framför allt utmanar är det som verkligen har gjort Sverige
              konkurrenskraftigt, nämligen att vi är mer rustade att möta globaliseringens
              krav än kanske något annat land i världen. Människor är beredda
              att ställa upp på svåra strukturomvandlingar därför att vi har
              skapat sociala broar för människor att gå på från gamla jobb som
              inte längre är konkurrenskraftiga till nya jobb som är konkurrenskraftiga.
            </seg>
            <seg xml:id="i-6b050893ee7f9bec-0">
              En planka i den bron kallar vi för a-kassa. Du ska vara tillförsäkrad
              en grundläggande inkomsttrygghet i händelse av arbetslöshet, för
              även en arbetslös måste betala hyra, köpa kläder, betala avgifter
              till ungarnas musikskola, fotbollsklubb och vad det nu kan vara.
              Då är det rimligt att man har en sjyst a-kassa, inte 100 %, inte
              90 %, men det är rimligt att man har 80 %.
            </seg>
            <seg xml:id="i-0905f31f9fa4881c-0">
              Den andra plankan i bron som leder från det gamla till det nya
              är ett livslångt lärande, att vi hela tiden under livsloppet har
              möjlighet att fylla på ny kunskap. Nu drar ni ned på komvux. Nu
              drar ni ned studiestödet till de vuxna. Detta kommer att innebära
              att allt färre kommer att få den här nödvändiga påfyllnaden av
              ny kunskap i det moderna kunskapssamhälle som vi lever i.
            </seg>
            <seg xml:id="i-8c37fef2f23af12d-0">
              Den tredje plankan i den sociala bron från det gamla till det
              nya är arbetsmarknadspolitiken. Du ska kunna få en vidareutbildning,
              kunna sadla om, få ett starta-eget-bidrag, praktik. Allt detta
              drar ni ned radikalt.
            </seg>
            <seg xml:id="i-42ab869415a4cc13-0">
              Vad händer med den här sociala bron? Jo, den blir skrangligare.
              Och en bro som inte ser trygg ut vågar man ju inte ge sig ut på.
              Följden blir att man kommer att stanna kvar, bita sig fast i det
              man redan har. Den som är äldre i arbetskraften, som kanske skulle
              behöva ha en vidareutbildning, får inte den. Han stannar kvar
              och kommer därmed inte att släppa fram den unge på arbetsmarknaden.
              Det här kommer att leda till ett Sverige där vi blir mindre anpassningsbara,
              mindre benägna att möta nödvändiga strukturomvandlingar till följd
              av globaliseringen.
            </seg>
            <seg xml:id="i-1e799c205524ee47-0">
              Det här är ingen modern politik. Det är en politik som leder
              bakåt. Det är en politik som vi ser runtom i världen, en politik
              där man inte bejakar globaliseringens positiva följder utan där
              man är väldigt mycket emot förändringar. Det som har byggt Sverige
              starkt, de starka sociala broarna, håller ni på att underminera
              med er politik därför att ni vill sänka skatten. Ni vill sänka
              skatten mest för dem som redan har allra mest. Så kan er politik
              sammanfattas.
            </seg>
            <seg xml:id="i-131229794aa88f7a-0">
              Vårt alternativ är ett annat. Vi vill fortsätta att bygga ett
              Sverige på principerna om sammanhållning och utjämning, om trygghet
              och solidaritet. Om riksdagen ställer sig bakom de reservationer
              som jag nyss läste upp får vi ett annat Sverige, ett Sverige som
              är starkt och tryggt på en och samma gång.
            </seg>
          </u>
          <note xml:id="i-c2ecd9f2f0d1b1c3-0">
            I detta anförande instämde Agneta Gille, Monica Green, Hans Hoff
            Sonia Karlsson och Tommy Ternemar (alla s).
          </note>
          <note type="speaker" xml:id="i-dc705100097909b0-0">
            Anf. 3 ULLA ANDERSSON (v):
          </note>
          <u who="ulla_andersson_2195fb" xml:id="i-aa0f787f2e6bbe8f-0">
            <seg xml:id="i-7fb105200da34d39-0">
              Herr talman! I dag kan man säga att det är en tuff och en svår
              dag. Det är en dag då klyftornas allians med ett enda klubbslag
              kan försämra livsvillkoren för hundratusentals människor. Det
              är en dag då vi delar upp samhället i ett A-, B- och C-lag, en
              dag då alliansen medvetet överför resurser från kvinnor till män,
              från låg- till höginkomsttagare och från arbetstagare till arbetsgivare.
              Det är en värderingsförskjutning som länge har varit efterlängtad
              av alliansen och dess allierade.
            </seg>
            <seg xml:id="i-f2bfa8a161f4d551-0">
              När jag häromdagen fick syn på tavlan med barnen i klassrummet,
              den som heter Blir du lönsam, lille vän? tänkte jag direkt på
              alliansens budget.
            </seg>
            <seg xml:id="i-f0190a15c6465855-0">
              Sjuka och arbetslösa ska veta att de tillhör ett C-lag, det vill
              säga anses som icke lönsamma. De ska straffas ekonomiskt med lägre
              ersättningsnivåer från trygghets- och försäkringssystemen. De
              sjuka och arbetslösa ska betala ett skatteavdrag för dem som för
              stunden har lyckan att vara friska och ha ett jobb.
            </seg>
            <seg xml:id="i-59e2e1401b1de90d-0">
              B-laget är löntagare med låga och genomsnittliga löner, de som
              får en slant i skattesänkning men får se den ätas upp av den högre
              a-kasseavgiften och den slopade avdragsrätten för fackavgiften
              samt all den försämrade välfärd som väntar i privatiseringarnas
              och utförsäljningarnas spår. B-laget ska hållas nöjt med erbjudanden
              om låglönejobb och rädslan för att själv förpassas till C-laget.
            </seg>
            <seg xml:id="i-23b423ac0216935e-0">
              Sedan har vi då A-laget, de som har det gott och nu ska få det
              ännu bättre, de som tjänar 300 000 kr eller mer mest till dem
              som har det bäst. Dessa är de verkliga vinnarna. Ja, de är förtjänta
              av slopandet av förmögenhetsskatten, och det är de som ska tjäna
              mest på ändringen av fastighetsskatten. Bor man i Djursholm, Lidingö
              eller Täby anser alliansen att man är värd att satsa på. Att redan
              vara rik är i högeralliansens Sverige ett tecken på att man är
              lönsam, produktiv och tar det största ansvaret. Därför ska de
              välbeställda också ha rätt till skatteavdrag när de förbarmar
              sig och anställer en lågavlönad kvinna som ska få städa deras
              hem. Visst är det väl fint A, B, C. Frågan är: Vilket lag tillhör
              du?
            </seg>
            <seg xml:id="i-f0471be08906b9d1-0">
              Vi får faktiskt en budget som har för avsikt att slå in en kil
              mellan arbetande och arbetslösa. Samhällsproblemet arbetslöshet
              individualiseras. Avsikten är att få arbetande och friska att
              skylla på de lata arbetslösa och de sjuka och få folk att förstå
              att solidaritet är för dyrt.
            </seg>
            <seg xml:id="i-ecc5d32a2b3cb6ab-0">
              Många sägs nu upp eller väntar på besked därom, på Skogsstyrelsen,
              Arbetslivsinstitutet, Arbetsmiljöverket, Försäkringskassan, Lernia
              och lärarna på kommunernas vuxenutbildning liksom anställda för
              arbetsmarknadsåtgärder. Byggjobb får avbrytas och praktikplatser
              tas bort. Människor får avbryta sina påbörjade studier eller inte
              ens påbörja dem. Steget till arbetsmarknaden blir faktiskt för
              en del allt längre.
            </seg>
            <seg xml:id="i-9ae41b9e643da670-0">
              Den öppna arbetslösheten ökar nästa år. Den har faktiskt redan
              börjat. Helt enligt regeringens egna siffror ska den faktiskt
              upp till 5,8 %. Och samtidigt försämrar man a-kassan kraftigt.
              Enbart sänkningen av taket från 730 kr till 680 kr leder till
              att 110 000 personer, och troligtvis en hel del barn, får sämre
              inkomster nästa år. Samtidigt höjer man a-kasseavgiften och försämrar
              avdragsrätten för fackavgiften. Man försämrar för arbetstagarnas
              part på arbetsmarknaden och stärker arbetsgivarnas.
            </seg>
            <seg xml:id="i-36f863dbf855505e-0">
              Högeralliansen gick till val på att det ska löna sig att arbeta
              och utgår därmed ifrån att det i dag lönar sig att vara arbetslös.
              Det visar på en tvivelaktig människosyn och tyder på en stor okunskap
              eller ett flagrant ointresse för vanliga människors livsvillkor,
              eller kanske bådeoch.
            </seg>
            <seg xml:id="i-d6fa5216e4cf0feb-0">
              Arbetslösheten beror ju inte på att människor är lata eller kalkylerar
              fördelarna med a-kassan mot fördelarna av arbete. Det beror faktiskt
              på att det saknas arbetstillfällen för alla som kan och vill arbeta.
              Det förhållandet kommer att bestå så länge som full sysselsättning
              inte är det övergripande målet i den ekonomiska politiken. Några
              ambitioner att ersätta den ensidiga inflationsbekämpningen med
              ett mål om full sysselsättning har faktiskt inte regeringen.
            </seg>
            <seg xml:id="i-a0fa18b447360ba7-0">
              Klyftornas allians har klargjort sin politik. Den handlar inte
              om att bekämpa arbetslösheten utan om att bekämpa de arbetslösa.
            </seg>
            <seg xml:id="i-9f25f7a0c0bd34c7-0">
              Vänsterpartiets satsning på flera anställda i offentlig sektor
              innebär ett centralt ekonomisk-politiskt vägval. Tjänstesektorn
              kommer att fortsätta växa. Det viktiga valet är om avgörande välfärdstjänster
              huvudsakligen ska tillhandahållas efter marknadsprinciper eller
              efter behov. Om det är det senare som eftersträvas måste också
              resurserna till anställningar inom den gemensamt finansierade
              sektorn växa. Det är också utslagsgivande för om Sverige ska satsa
              på avancerade tjänster till goda villkor eller om förväntningen
              är att en lågavlönad och lågproduktiv tjänstesektor ska stå för
              en växande sysselsättning. Regeringens jobbpolitik inriktar sig
              på det senare, medan Vänsterpartiet presenterar förslag för en
              modern arbetsmarknad.
            </seg>
            <seg xml:id="i-aa8149f7c7deccee-0">
              Vi skapar förutsättningar i vår budgetmotion för 150 000 nya
              anställda under tre år i den gemensamma sektorn. Det betyder att
              behov tillgodoses, arbetsmiljön kraftigt förbättras, kvaliteten
              stärks och att vi tar till vara människors resurser. Samtidigt
              ger vi bättre förutsättningar för läsinlärning och skrivinlärning,
              pedagogisk utveckling i förskolan, förebyggande arbete i vård
              och omsorg, kortare vårdköer och mer omfattande miljöarbete. Det
              är en ansvarsfull satsning och en satsning för att förbättra kvinnors
              livsvillkor.
            </seg>
            <seg xml:id="i-0c8cf04caa7938fe-0">
              Vi vill också utjämna löneskillnaderna mellan kvinnor och män
              i offentlig sektor, och vi avsätter 10 miljarder under de kommande
              fyra åren. Det är viktade statsbidrag som ekonomiskt stimulerar
              offentliga arbetsgivare att reducera osakliga löneskillnader mellan
              könen. Vi vill ta ansvar. Vi vill att riksdagen lagstiftar om
              att kvinnor ska ha samma norm som män för sin anställning, det
              vill säga heltid. Vi vill att antalet visstidsanställningar ska
              begränsas kraftigt. I dag har 20 % av de privatanställda kvinnorna
              och 44 % av LO:s unga kvinnor en visstidsanställning. Det borde
              leda till eftertanke. Men i stället säger arbetsmarknadsministern
              att det behövs flera visstidsanställningsformer än dagens 13.
            </seg>
            <seg xml:id="i-6b06677073a02e75-0">
              Vi kan konstatera att vi ser olika på vad som är nödvändigt för
              ett välutvecklat arbetsliv i framtiden.
            </seg>
            <seg xml:id="i-cee459c53c4da537-0">
              Så har vi då klimatförändringarna. De har nu nått en sådan omfattning
              att det är omöjligt att blunda för riskerna. Trots detta föreslår
              regeringen en mycket svag miljöpolitik eller en direkt bakåtsträvande.
              Det är faktiskt fortfarande möjligt att påverka hur stora effekterna
              av klimatförändringarna blir och hur snabbt de kommer. För att
              minska utsläppen av växthusgaser måste varje individ göra medvetna
              val, men framför allt krävs en rad politiska åtgärder. Här står
              regeringen tomhänt. Det bidde inte ens en miljöbilsreform.
            </seg>
            <seg xml:id="i-737e6fc0718a9564-0">
              Klimatinvesteringsprogrammen har visat sig vara mycket effektiva
              åtgärder. De kallas också Klimp:en. De infördes 2003 för att stödja
              långsiktiga satsningar som minskar växthuseffekten. Det kan handla
              om att bygga ut fjärrvärme, röta avfall till biogas, övergå till
              biobränsle, energieffektivisera eller informera om klimatfrågan.
            </seg>
            <seg xml:id="i-576fe401a866ee0b-0">
              Klimp:en har gett resultat. Tack vare Klimp:en har vi varje år
              kunnat spara samma energimängd som 30 000 villor förbrukar. Vi
              har kunnat minska utsläppen av växthusgaser med samma mängd som
              70 000 bilar. Många kommuner vill satsa på miljöförbättringar
              och har sökt bidrag från Klimp:en. Många har fått nej eftersom
              pengarna inte räcker till. Men nu har alliansen sagt att det får
              vara nog med miljösatsningar och avskaffar klimatinvesteringsprogrammen.
              Vänsterpartiet gör tvärtom. Vi stärker dem.
            </seg>
            <seg xml:id="i-e0bcc4a53af02eb9-0">
              Sverige ligger också långt framme inom miljöteknik och har ett
              gott utgångsläge för att skapa modern, högkvalitativ och långsiktig
              inhemsk sysselsättning genom en jobbskapande energiomställning.
              Detta kan enligt branschorganisationerna ge så mycket som 170
              000 nya jobb på 1520 år.
            </seg>
            <seg xml:id="i-4f0074028360610c-0">
              Sedan har vi småföretagen. Regeringen har för avsikt att minska
              den särskilda satsningen på stöd, forskning och utveckling i små
              och medelstora företag. Vi vill i stället utöka satsningen. Vi
              avsätter 100 miljoner per år för utveckling av kunskapsinnehållet
              i processer och produkter. Vi satsar ytterligare 80 miljoner per
              år för att stödja små och medelstora företags exportmöjligheter.
              Det är en investering i framtida exportinkomster och nya arbetstillfällen.
              Vi vill, till skillnad från regeringen, avskaffa sjuklöneansvaret
              för arbetsgivare med färre än tio anställda. Det är en mycket
              efterlängtad reform för många småföretag.
            </seg>
            <seg xml:id="i-25d88ad0e2d2935d-0">
              Vi ser också byggande av bostäder som något oerhört väsentligt,
              framför allt hyresbostäder. 100 kommuner lider i dag av bostadsbrist.
              Samtidigt får vi sämre boendekvalitet varje år. Då väljer regeringen
              att dra tillbaka investeringsstödet så att bostadsbyggandet tvingas
              avbrytas i många kommuner. Hälften av allmännyttans nyproduktion
              har i dag stoppats.
            </seg>
            <seg xml:id="i-9df282963b305b4a-0">
              Vi gör tvärtom. Vi satsar på investeringsstöd så att 13 700 nya
              lägenheter kan byggas eller byggas om. Det motsvarar faktiskt
              50 000 arbetstillfällen. Vi satsar dessutom 750 miljoner på att
              nå tillgänglighetsmålet i FN:s deklaration för personer med funktionshinder.
              Det är också ett sätt att skapa jobb.
            </seg>
            <seg xml:id="i-f46b3123cab159de-0">
              Vi hörde tidigare Emma Henriksson säga att de troligtvis kommer
              att få kritik för hur de har hanterat beredningen av budgeten.
              Kritiken har ni gjort er förtjänt av. Lagrådet har varit mycket
              kritiskt och har faktiskt sagt att en del av era förslag till
              och med strider mot regeringsformen, det vill säga grundlagen.
              Minoriteten i utskottet har försökt att bredda beredningsprocessen,
              men majoriteten har yrkat på avslag. Ni har värnat ideologin före
              demokratin, och grundlagen sätts ur spel för ideologiska överväganden.
            </seg>
            <seg xml:id="i-78e3221b73bbe323-0">
              Regeringens budgetproposition kan man säga mycket om. Man kan
              inte säga att den ökar rättvisan. Man kan inte säga att den ökar
              jämställdheten. Man kan inte säga att den är bra för miljön. Men
              för några är den bra det lilla A-laget. Den är en julklapp till
              det tunna samhällsskikt som har det allra bäst, till priset av
              att samhällets resurser flyttas från generell välfärd till produktiva
              investeringar och till lyxkonsumtion och kapitalsparande.
            </seg>
            <seg xml:id="i-d3cb45d1011dac71-0">
              Det här skulle bli en lyssnande regering, men av vad jag har
              sett hittills betvivlar jag det. Jag skulle vilja uppmana alla
              att gå ut och protestera. Det behövs. Protestera mot försämringarna.
              De kommer. De är redan här.
            </seg>
            <seg xml:id="i-d4db5a44f09ad29b-0">
              Utskottsmajoriteten och regeringen gör sitt vägval. Det är ovärdigt
              ett modernt välfärdssamhälle. A, B eller C vilket lag tillhör
              du?
            </seg>
          </u>
          <note xml:id="i-b05c7969552e3d2e-0">
            I detta anförande instämde Egon Frid och LiseLotte Olsson (båda
            v).
          </note>
          <note type="speaker" xml:id="i-07345142673d4d6a-0">
            Anf. 4 PETER ERIKSSON (mp):
          </note>
          <u who="peter_eriksson_83518c" xml:id="i-812a92f8f669ae36-0">
            <seg xml:id="i-41f9aa09579c4adf-0">
              Herr talman! Miljöpartiet har i samarbete med Socialdemokraterna
              och Vänstern varit med och tagit ett betydande ansvar för den
              ekonomiska politiken de senaste åtta åren. Det vi har lämnat över
              är sunda statsfinanser, stora överskott och obrutna utgiftstak.
              Vi har en ekonomi i dag som växer snabbare än i något annat land
              i Västeuropa. En stabil och långsiktig ekonomisk politik ger också
              resultat. Vi har tagit ansvar för Sverige samtidigt som 90-talets
              ökade inkomstskillnader kunde brytas, samtidigt som nya jobb och
              nya företag i dag skapas snabbare än någonsin tidigare.
            </seg>
            <seg xml:id="i-4a46767724650b62-0">
              2005 fick vi 45 000 nya företag. Det är ett nytt svenskt rekord.
              Det senaste året har nästan 100 000 nya jobb kommit till. Går
              det då att bryta sambandet mellan ekonomisk tillväxt och ökade
              miljöproblem? Ja, det gör det. Under Miljöpartiets år i majoritet
              började den gröna omställningen skjuta fart ordentligt. I fjol
              minskade användningen av olja för uppvärmning med 32 %. Försäljningen
              av miljöbilar har ökat med flera hundra procent de senaste åren.
              Järnvägsinvesteringarna har ökat kraftigt, och under försöket
              med trängselavgifterna minskade antalet bilresor från och till
              Helsingfors med 100 000 resor varje dag.
            </seg>
            <seg xml:id="i-d5fd3d81f354792c-0">
              Stora investeringar genomförs just nu i biobränslen. Det är praktisk
              grön politik som ligger bakom förändringarna. Samtidigt har vi
              en mycket snabb utbyggnad av vindkraften som har påbörjats. Miljötekniksektorn
              hör i dag till de snabbast växande branscherna i hela världen.
            </seg>
            <seg xml:id="i-e28cf57d845c7348-0">
              Ekonomisk tillväxt och jobb står inte i motsats till en politik
              för hållbar utveckling, snarare är det tvärtom. Den kortsiktiga
              och ohållbara politik som dominerar i världen i dag är ett direkt
              hot mot både välfärd och ekonomi. En grön omställning är nödvändig
              också för att klara den ekonomiska utvecklingen. Läget kunde inte
              ha varit bättre för en offensiv och framtidsinriktad politik när
              den borgerliga regeringen tog över. Sverige går bra men är i behov
              av fortsatt stora satsningar på nya jobb inom framtidens branscher
              för att stärka näringslivets konkurrenskraft på längre sikt. Vi
              är också i behov av en modern och kunskapsinriktad näringslivspolitik
              kombinerad med en ännu tuffare klimatpolitik för att möta de förändringar
              som vi nu börjar se. Vi är också i behov av fortsatta satsningar
              på dem som har det sämst ställt.
            </seg>
            <seg xml:id="i-c4fea4098cd0bd5f-0">
              Jobben skulle vara den nya regeringens stora uppgift. Jobb, jobb,
              jobb, sade Reinfeldt under valrörelsen. Kommer ni ihåg det? Många
              trodde på honom. Men redan nu skiljer sig retoriken från före
              valet radikalt från vad man sedan gör när man väl har makten.
              Jag ska ge några exempel.
            </seg>
            <seg xml:id="i-6853b0c5beea9450-0">
              Är det för att ni vill ha flera jobb som ni avskaffar stödet
              till nya bostäder? Det är ett beslut som leder till en total knäck
              av byggmarknaden utanför storstäderna. Jag har själv suttit i
              ledningen för ett kommunalt bostadsföretag och sett hur era beslut
              leder till ökade kostnader som omöjliggjort de investeringar vi
              har tänkt oss och som har behövts. Tusentals, kanske tiotusentals,
              planerade nya bostäder har redan stoppats. Är det regeringens
              jobbpolitik?
            </seg>
            <seg xml:id="i-75c2abd35471c9f9-0">
              Företagare runtom i Sverige säger i dag att de stoppar planerna
              på nyanställningar eftersom regeringens löften om sänkta arbetsgivaravgifter
              i stället blev kostsamma höjningar. För ett litet företag kan
              er höjning av arbetsgivaravgiften på 5 % slå hårt.
            </seg>
            <seg xml:id="i-8504218d0a743fd7-0">
              Många nya och växande företag har ofta svårt just med likviditeten.
              Förstår ni inte det? Det är grundläggande kunskap om företag.
              Är det de skattehöjningar som ni nu genomför som är regeringens
              nya jobbpolitik?
            </seg>
            <seg xml:id="i-da9b27a73c199de9-0">
              I er första budget minskar ni satsningarna på fortbildning. Ni
              minskar också anslaget till forskning och utveckling i småföretag.
              100 miljoner ska tas från Forska och väx-programmet, ett program
              som är ett resultat av Miljöpartiets näringslivssatsning, en satsning
              som har varit enormt lyckosam och där kunskapsintensiva företag
              står på kö för att få ta del av resurserna.
            </seg>
            <seg xml:id="i-861600e55071f7db-0">
              Ni lägger dessutom den planerade lärlingsutbildningen, som Miljöpartiet
              tillsammans med borgarna efter många års kamp drivit igenom, på
              is, i en osäker framtid. Är det regeringens jobbpolitik? Jag trodde
              att ni ville ha lärlingsutbildning.
            </seg>
            <seg xml:id="i-aa7d4bb592f78f1a-0">
              Vi har de senaste åren gjort Sverige till ett ledande land när
              det gäller omställning från fossila bränslen till långsiktigt
              hållbara. Men den nya regeringen tycks vara helt ointresserad
              av en modern klimatpolitik. Det syntes särskilt tydligt i höst
              när bensinpriserna plötsligt föll. I stället för att visa att
              den förda politiken är en långsiktig satsning väljer ni att göra
              ingenting. Vad ger det för signaler till alla dem som planerar
              investeringar i fråga om både biobränslen och miljöbilar?
            </seg>
            <seg xml:id="i-86bd2eaa0525c51c-0">
              Nedskärningarna i de svenska trygghetssystemen från den nya regeringen
              skapar en påtaglig förändring i Sverige. Fackföreningarna känner
              sig tvungna att ställa betydligt högre krav på löneökningar. Deras
              medlemmar har fått kraftigt ökade kostnader och avgifter som ska
              kompenseras, och den ökade otrygghet som vi nu ser omkring oss
              leder också till höjda lönekrav. Det leder i sin tur till sämre
              konkurrenskraft och färre jobb i framtiden. Flera rädda och otrygga
              människor leder inte till nya jobb.
            </seg>
            <seg xml:id="i-223a7312ea7d974c-0">
              Efter valet visade det sig också att ni måste kolla med byråkraterna
              i EU om ni ska få genomföra era vallöften om sänkningar av arbetsgivaravgifter
              till några branscher inom tjänstesektorn. Statsministern var häromveckan
              tydligen tvungen att till och med åka ned till Bryssel för att
              försöka få till stånd ett genomförande av det ni redan lovat.
              Men inte ens det verkar ha räckt. Kände ni inte till att EU hade
              tagit över en hel del av makten över den ekonomiska politiken?
              Hade det inte varit mer praktiskt att ta reda på om EU skulle
              tillåta era skattesänkningar innan valet i stället för efter?
            </seg>
            <seg xml:id="i-743ed826cb0e084f-0">
              Är det inte så att väldigt mycket av Anders Borgs ekonomiska
              politik ser ut att vara lite hemmasnickrade ritningar och skrivbordskonstruktioner
              i stället för att tåla en konfrontation med verkligheten ni som
              var så ovanligt väl förberedda? Sällan har vi sett en regering
              där det skilt så mycket mellan vad man före valet sagt sig vilja
              göra och vad man i verkligheten gör när man väl fått makten. Ni
              påstår att ni vill förbättra villkoren för småföretagen, men i
              verkligheten höjer ni arbetsgivaravgifterna för alla småföretag.
              De löften om skattesänkningar som ni nyss har gett lämnas till
              en mycket osäker framtid.
            </seg>
            <seg xml:id="i-1e81a1315a9b9580-0">
              Ni påstår att ni vill ge de vanliga människorna och arbetarna
              skattesänkningar. I verkligheten ökar inkomstskillnaderna kraftigt.
              Två tredjedelar av skattesänkningarna går till den tredjedel av
              befolkningen som har de allra högsta inkomsterna.
            </seg>
            <seg xml:id="i-7d8c9bbaeafe75a8-0">
              Ni påstår att Moderaterna är det nya arbetarpartiet och vill
              minska utanförskapet för de arbetslösa och sjuka. I verkligheten
              är det bara inkomsterna för de mest utsatta som ni minskar. Efter
              nyår kommer köerna till kommunernas socialbidrag att öka. Flera
              kommer också att tvingas att gå från hus och hem.
            </seg>
            <seg xml:id="i-5c62710fdf9651b3-0">
              Ni påstår att det är nya jobb som är er stora uppgift. Men i
              verkligheten leder Anders Borgs skrivbordspolitik antagligen till
              att högkonjunkturen bryts mycket snabbare än den skulle ha gjort
              och att tusentals jobb försvinner eller aldrig blir av.
            </seg>
            <seg xml:id="i-0e370cbdf573b0d9-0">
              I verkligheten är det inte jobben ni har prioriterat. Det är
              helt andra frågor, som att få en rejäl skattesänkning för fastighetsägarna,
              dem som redan har det bra ställt, inte fastighetsägarna med låga
              inkomster och små förmögenheter, och sänkningar som inte genererar
              ett enda nytt arbetstillfälle. Vad fick de en och halv miljon
              människor i utanförskap som Reinfeldt och de borgerliga talade
              om före valet? Ja, de fick rejäla försämringar av sin levnadsstandard.
              550 000 personer i Sverige med sjuk- och aktivitetsersättning
              får lägre pension. 200 000 sjukskrivna får lägre ersättning på
              grund av förändrad beräkning av ersättningen. 100 000 arbetslösa
              får lägre a-kassa. 90 000 personer med aktivitetsstöd får lägre
              ersättning. En miljon människor var det här.
            </seg>
            <seg xml:id="i-00a17810745b8423-0">
              En stor del av svenska folket har en lite tråkigare jul än vi
              andra att möta. Det kan kanske leda till att några flera skaffar
              sig ett nytt jobb. Jag ska inte utesluta att det kan vara så i
              några fall, men priset är högt för alla de andra som redan gör
              allt de kan men inte har någon möjlighet att arbeta eller få ett
              jobb. Baksidan är också den ökade otryggheten, som leder till
              färre jobb med ökade lönekrav och försämrad konkurrenskraft.
            </seg>
            <seg xml:id="i-33eb69ab2c7a49c2-0">
              Fördelningspolitik, herr talman, kan genomföras på många olika
              sätt. Borgarna påstod i valrörelsen att de skulle ge skattesänkningar
              för låginkomsttagarna. Vi har bett riksdagens utredningstjänst
              att kolla både regeringens politik i verkligheten och vår egen.
              Det visar sig att 64 % av regeringens skattesänkningar tillfaller
              de 30 % av befolkningen som har de högsta inkomsterna. Knappt
              en tredjedel får alltså två tredjedelar av skattesänkningen.
            </seg>
            <seg xml:id="i-70e989a83cdd800c-0">
              Vår skattesänkning är mindre än regeringens. Vi sänker inkomstskatten
              i Miljöpartiets föreslag med omkring 10 miljarder. För oss gäller
              dock den motsatta fördelningspolitiken. 60 % av vår skattesänkning
              går till de 30 % som har de lägsta inkomsterna. De mesta pengarna
              går alltså till dem som har det sämst ställt. Vi föreslår bland
              annat ett höjt grundavdrag som är riktat särskilt till låginkomsttagare.
              Vi satsar särskilt på studenterna som haft en svag ekonomisk utveckling
              de senaste åren, de fattigaste pensionärerna och barnfamiljerna.
            </seg>
            <seg xml:id="i-a8246ad9b3b962e9-0">
              Vår politik leder till att inkomstskillnaden mellan kvinnor och
              män minskar. Regeringens politik leder till ökade klyftor både
              mellan rika och fattiga och mellan kvinnor och män.
            </seg>
            <seg xml:id="i-e4af97bea2de8217-0">
              Det går att genomföra skattesänkningar som inte bara går till
              de ekonomiskt bäst ställda. Det går att minska klyftorna i Sverige.
              Det handlar om politisk vilja. Tyvärr vill den nya svenska regeringen
              uppenbarligen i stället öka klyftorna.
            </seg>
          </u>
          <note type="speaker" xml:id="i-4a419de2e3f0c5e1-0">
            Anf. 5 STEFAN ATTEFALL (kd):
          </note>
          <u who="stefan_attefall_5bf196" xml:id="i-5d60589e7a9d689d-0">
            <seg xml:id="i-2e96897eaa995242-0">
              Herr talman! I dag tar riksdagen ställning till det viktigaste
              betänkandet under denna höst. Det är finansutskottets betänkande
              om budgeten för nästa år och riktlinjerna för den ekonomiska politiken,
              en ekonomisk politik som alliansen gick till val på och som den
              vann valet på. I allt väsentligt finns också alliansens politik
              och valmanifest med i detta betänkande och den budgetproposition
              som ligger till grund för detta. Valmanifestets rubrik var Fler
              i arbete mer att dela på , en rubrik som väl kan sammanfatta innehållet
              i det beslut som vi ska fatta här i dag.
            </seg>
            <seg xml:id="i-a4ca7afbaf8e6ac2-0">
              I valrörelsen målade Socialdemokraterna, och inte minst Pär Nuder
              personligen, den ekonomiska situationen i mycket ljusa färger.
              Allt var bra. Han fortsatte med det här i dag. Det är intressant
              att notera att allt som sker och som är positivt i Sverige tydligen
              är den gångna regeringens förtjänst. Internationella konjunkturer
              spelar tydligen ingen roll.
            </seg>
            <seg xml:id="i-e07e343a7a7749fc-0">
              Jag noterar också att Pär Nuder talade bara om antalet öppet
              arbetslösa. Alla andra som finns dolda i kolumner existerar inte
              i hans värld.
            </seg>
            <seg xml:id="i-c7f3ed34d8c46e8f-0">
              Sanningen då? Javisst, det går bra för Sverige. Just nu ökar
              antalet nya jobb, främst för att Sverige är på toppen av en högkonjunktur.
              Men bara att rörelseriktningen är rätt innebär inte att den rådande
              situationen är bra. Dessutom borde vår diskussion här i dag handla
              om vilka ambitioner vi ska ha som land. Ska vi vara ett mediokert
              land i mitten av OECD:s välståndsliga? Eller ska vi vara på toppen
              som i början av 1970-talet?
            </seg>
            <seg xml:id="i-24054610cb23823e-0">
              EU:s statistikorgan Eurostat som mäter arbetslösheten på ett
              likartat sätt i olika länder placerar Sverige i den sämre halvan.
              Ungefär 15 länder har lägre arbetslöshet än Sverige och 9 har
              högre. Är detta vår ambitionsnivå?
            </seg>
            <seg xml:id="i-5e340fdfb4288e70-0">
              Omräknat till helårstal lever över en miljon människor i yrkesaktiv
              ålder på olika former av sociala ersättningar på toppen av en
              högkonjunktur. Är det rimligt?
            </seg>
            <seg xml:id="i-8abe413ac6c8afe5-0">
              Ska tio ungdomar varje dag förtidspensioneras i vårt Sverige?
              Är det rimligt att vi i dag har tre gånger så många förtidspensionerade
              som på 1970-talet? Har vi blivit så mycket sjukare sedan dess?
            </seg>
            <seg xml:id="i-2394be8e70fe6bd1-0">
              Räknar vi in de öppet arbetslösa, de i arbetsmarknadspolitiska
              åtgärder och de som studerar men som egentligen vill jobba, vilka
              räknas in i arbetslösheten internationellt sett, är över 10 %
              av vår arbetskraft utan jobb. Till detta kommer alla deltidsarbetslösa,
              de som är förtidspensionerade och långtidssjukskrivna av arbetsmarknadsskäl.
            </seg>
            <seg xml:id="i-b13b44b76f99c3e1-0">
              Och till den här problembilden hör också det faktum att Socialdemokraterna
              under den förra mandatperioden lyckades öka både antalet öppet
              arbetslösa och antalet människor i arbetsmarknadspolitiska åtgärder
              fastän vi hade en ganska god konjunktur. Andelen sysselsatta sjönk
              också under förra mandatperioden.
            </seg>
            <seg xml:id="i-d564a1261d655153-0">
              Herr talman! Syftet med Kristdemokraternas och den nuvarande
              regeringens politik är att minska utanförskapet och höja andelen
              sysselsatta. Prognoserna visar också att den totala arbetslösheten
              kommer att sjunka kraftigt under mandatperioden. Vi kommer, om
              prognoserna slår in, för första gången att nå målet om en sysselsättningsgrad
              på 80 %.
            </seg>
            <seg xml:id="i-aa90e27fcf2c6eac-0">
              Det är de sammanlagda åtgärderna som ska åstadkomma detta. Det
              är helheten och kombinationen av åtgärder som är det viktiga.
              Det visar ekonomisk forskning, och det visar också erfarenheterna
              från andra länder. Det handlar om lägre skatt på arbete med tyngdpunkt
              på låg- och medelinkomsttagare. Vår arbetsförmedlingspolitik ska
              fokusera på tidig förmedling och matchning av arbete. Det ska
              vara enklare och billigare att nyanställa för företag. Det handlar
              om sänkta skatter på tjänstejobb och bättre klimat för småföretag
              genom exempelvis borttagandet av medfinansieringen av sjukförsäkringen.
              Men det handlar också om stramare bidragssystem. Och allt detta
              ska finansieras på ett ansvarsfullt sätt.
            </seg>
            <seg xml:id="i-5ba264a2fc720528-0">
              På vänsterkanten försöker man nu skapa intryck av att löntagarna
              skulle förlora på regeringens politik. Sanningen är den motsatta,
              och det kommer alla löntagare att upptäcka den 25 januari nästa
              år när de börjar få ut sin lön. Normala löntagare får bortåt en
              tusenlapp mer i månaden efter skatt. Tar man hänsyn till avgiftshöjningar
              och försämrade avdrag, som vi genomför, innebär den politik som
              vi i dag fattar beslut om att det blir någonstans mellan 300 och
              800 kr mer i plånboken varje månad. De här beloppen får städare,
              förskollärare, metallarbetare och sjuksköterskor normala löntagargrupper.
              För en familj med en förskollärare och en metallarbetare, med
              ett normalt boende, handlar det kanske om nästan en tusenlapp
              eller 1 100 kr mer per månad netto.
            </seg>
            <seg xml:id="i-63f1b6e81cd867ad-0">
              Det är klart att när LO- och TCO-medlemmar och socialdemokratiska
              sympatisörer upptäcker detta och dessutom får reallöneökningar
              genom en balanserad och sund avtalsrörelse faller mycket av den
              skräckpropaganda som vi får höra här i dag.
            </seg>
            <seg xml:id="i-ea0b5d24703044a6-0">
              Men, herr talman, kanske viktigare än exakt hur många kronor
              det blir över i plånboken är om sunda beteenden och goda värden
              främjas med den ekonomiska politiken. Det är någonting som är
              viktigt, tycker vi kristdemokrater. Och med flera sysselsatta
              kan ju flera människor försörja sig själva och därmed få mer makt
              över sitt liv. Arbete ska löna sig bättre än i dag. Fusk, svartarbete
              men också felaktigt nyttjande av våra sociala trygghetssystem
              ska motverkas.
            </seg>
            <seg xml:id="i-27f0f2779b5369c8-0">
              Resurser måste skapas för att klara vård och omsorg, och då vet
              vi att det viktigaste är ett växande skatteunderlag via flera
              jobb och ett större antal arbetade timmar. Men det handlar också
              om ansvar för kommande generationer. Det handlar om goda statsfinanser
              och flera arbetade timmar, så att vi får mer kraft och mer muskler
              för att möta det faktum att det blir alltfler äldre som också
              är beroende av vår omsorg i form av offentliga insatser.
            </seg>
            <seg xml:id="i-4da9dbdefa4b0348-0">
              Vi vet också att flera människor som kan försörja sig på eget
              arbete är den i särklass viktigaste fördelningspolitiska frågan.
            </seg>
            <seg xml:id="i-7f6b25b350c3b040-0">
              Herr talman! Vad är då alternativet till regeringens politik?
              Ja, läser man Socialdemokraternas motion och hör talet om den
              regeringserfarenhet som de påstår sig ha och som de de facto också
              har haft och hör talet om all den kompetens som finns blir man
              lite bekymrad över att man ser en motion som inte innebär ett
              fullgott budgetalternativ som skulle kunna vara ett underlag som
              får bifall här i kammaren i dag. Det är ett ofullkomligt beslutsunderlag.
              Det är självklart också ofullkomligt i sitt sakpolitiska innehåll.
              Det mest kännetecknande är väl att ni säger nej till allt som
              behöver göras för att bryta utanförskap och arbetslöshet.
            </seg>
            <seg xml:id="i-c508c14c89c112f1-0">
              Vänsterpartiet genomför, i jämförelse med tidigare år, en riktig
              vänstersväng. Det är högre skatter, större offentlig sektor, mindre
              makt åt enskilda människor och mer makt åt politiker. Vänsterpartiet
              överger också helt och hållet det ramverk som vi har kommit överens
              om för att ha sunda statsfinanser. Miljöpartiet saknar också offensiva
              åtgärder för jobbskapande.
            </seg>
            <seg xml:id="i-f0cb869cc63b101c-0">
              Inget av oppositionspartierna erbjuder lösningar på grundproblemet,
              nämligen det stora utanförskapet och att så många människor står
              utanför arbetsmarknaden. Vad är det samlade alternativet? Om oppositionen
              skulle få majoritet, vad är det samlade alternativet? Det spretar
              riktigt ordenligt, och det finns alltså ingen trovärdig opposition.
            </seg>
            <seg xml:id="i-1e26560157acacc9-0">
              Herr talman! Kritik har riktats mot beredningsprocessen. Det
              har varit kritik mot det höga tempot och att inte alla remissinstanser
              har fått uttrycka sig på det sätt som oppositionen har önskat.
              Ja, det har varit ett högt tempo, och det är självklart inte helt
              bra. Men det beror också på faktiska omständigheter.
            </seg>
            <seg xml:id="i-606e126cf7edf954-0">
              Vi har under hösten haft val med regeringsskifte, och budgetlagen
              och budgetprocessen är inte anpassade efter detta. Och när vi
              diskuterade fram den nya budgetlagen vägrade också Socialdemokraterna
              att diskutera alternativet att ha val på våren, vilket skulle
              lösa de här problemen. Men vi har också haft en opposition i form
              av en allians som var väl förberedd. Och ett intensivt arbete
              i Regeringskansliet har gjort det möjligt att få fram ett budgetalternativ
              på kort tid. Det är också rimligt att valutslaget får genomslag
              direkt efter ett val. Många beslut måste fattas på hösten för
              att de ska kunna träda i kraft vid årsskiftet. Det gäller skatteförändringar
              men också finansieringen av desamma.
            </seg>
            <seg xml:id="i-6154e171c3afd0b5-0">
              Vi har haft ett tajt tidsschema i riksdagen. Och eftersom regeringen
              inte hann med lagrådsremissbehandling av alla sina förslag gjorde
              vi i finansutskottet detta. Det här påpekas också i budgetpropositionen.
              Och redan innan finansutskottet tillträdde här i riksdagen hade
              kansliet gjort upp ett tidsschema med lagrådsremisser inplanerade.
              Trots detta gick Socialdemokraterna, genom Pär Nuder, ut i medierna
              och försökte framställa det som att det var deras förtjänst att
              finansutskottet har lagrådsremissbehandlat lagförslagen. Jag nämner
              detta för att visa ett exempel på hur man till varje pris försöker
              måla en bild av en slarvig budgetprocess.
            </seg>
            <seg xml:id="i-bf2b2d836e4c5017-0">
              I själva verket kan vi se hur en väl förberedd opposition, trots
              nuvarande budgetprocess, har lyckats, med hjälp av uppoffrande
              tjänstemän i regeringskansli och finansutskott, få genomslag för
              en stor del av sitt valprogram redan i den första budgeten.
            </seg>
            <seg xml:id="i-f219d2e32817b121-0">
              Jag vill också betona att de synpunkter som Lagrådet har kommit
              med och som också Skatteverket har framfört i sina remissvar har
              beaktats i lagtexterna och i utskottsbetänkandet.
            </seg>
            <seg xml:id="i-1bad2506a31d5b13-0">
              Herr talman! Jag vill avslutningsvis rikta ett tack till alla
              de duktiga tjänstemännen i Regeringskansliet och inte minst i
              finansutskottets kansli för deras uppoffrande insatser. Med hög
              kompetens och gott humör har ni granskat remissvar, formulerat
              lagtexter och skrivit betänkandetexterna. Jag yrkar därför med
              nöje bifall till förslaget i sin helhet i betänkande FiU1 och
              avslag på samtliga reservationer.
            </seg>
          </u>
          <note xml:id="i-417ac7de93d6e16d-0">
            I detta anförande instämde Emma Henriksson (kd).
          </note>
          <note type="speaker" xml:id="i-3ef3f2a06ca72f3e-0">
            Anf. 6 PETER ERIKSSON (mp) replik:
          </note>
          <u who="peter_eriksson_83518c" xml:id="i-812a92f8f669ae36-1">
            <seg xml:id="i-8b1ff782c599ac0d-0">
              Herr talman! Jag får väl börja med att yrka bifall till reservation
              nr 3 jag tänker att det vore betydligt bättre för Sverige om vi
              skulle genomföra det förslaget.
            </seg>
            <seg xml:id="i-104a660c204cbbe4-0">
              Ni, och du, Stefan, i talarstolen, påstår även i dag att det
              gäller att minska utanförskapet och få till de nya jobben. Men
              då tycker jag att ni måste svara på varför ni avskaffar stödet
              till nya bostäder. Det stoppar ju mycket av byggbranschen i hela
              Sverige utanför storstäderna. Det är massor av människor som kommer
              att bli arbetslösa på grund av det. Det är en massa byggjobbare
              som inte kommer att få jobb, och ni missar en möjlighet att få
              fart på Sverige. Och det behövs nya bostäder runtom i Sverige.
            </seg>
            <seg xml:id="i-ffbddf588ea57057-0">
              Ni har också drivit igenom en höjning av arbetsgivaravgifterna
              för samtliga småföretagare i Sverige. På vilket sätt ger det nya
              jobb? Är inte det ett svek mot småföretagarna runtom i Sverige?
              Många av dem har faktiskt trott på era löften om att ni vill göra
              någonting för dem och för att förbättra företagsklimatet.
            </seg>
            <seg xml:id="i-ebe9a51f8c6661e5-0">
              Hur skapar det nya jobb? Hur ska ni se till att företagen runtom
              i Sverige får möjlighet att nyanställa i stället för att stoppa
              de planer på nyanställningar som de har haft?
            </seg>
          </u>
          <note type="speaker" xml:id="i-e4583ad0e5f5d31b-0">
            Anf. 7 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-1">
            <seg xml:id="i-1132b6a91279c4cb-0">
              Herr talman! Jag noterar att Peter Eriksson verkar vara nöjd
              med det som har varit, och verkar vilja vara kvar i den tid som
              var. Det är möjligt att Peter Eriksson efter några år i opposition
              ändrar sin bild över vad som faktiskt görs.
            </seg>
            <seg xml:id="i-0a02f7f1c8d5b062-0">
              Vi vill naturligtvis under statsfinansiellt ansvarsfulla former
              lägga fram ett budgetförslag som håller ihop. Där ingår att försöka
              minska på en del subventioner som är tidsbegränsade och skapar
              oklara spelregler. Vi tror mera på att sänka skatterna i bostadssektorn
              och ha långsiktiga spelregler. Det kan i vissa fall innebära att
              man måste förändra sina planer. Vi tror att vi får ett stabilare
              och större bostadsbyggande med lägre skatter och långsiktiga spelregler,
              bättre konkurrens på bostadsmarknaden etcetera. Det är den politiken
              som den här regeringen vill föra.
            </seg>
            <seg xml:id="i-d70b95bf798daba6-0">
              När det gäller arbetsgivaravgifterna sänker vi skatterna och
              kostnaderna för många företag. Vi gör också en del förändringar.
              Vi slopar till exempel medfinansieringen i sjukförsäkringen. Det
              finansieras med en marginell arbetsgivaravgiftshöjning. Ni införde
              en åtgärd som innebar en viss sänkning av arbetsgivaravgifter
              för vissa lönekostnadssummor. Enligt utvärderingar visar det sig
              inte ha fått den effekt som man hade hoppats på. Då väljer vi
              i stället att satsa de pengarna på skattesänkningar i tjänstesektorn
              som vi vet ger flera jobb.
            </seg>
            <seg xml:id="i-3d90c3fcaa49376d-0">
              Vår strategi är en politik som riktar in sig på att skapa jobb,
              inte på att vara kvar i gamla sanningar som enligt utvärderingar
              visar sig inte fungera.
            </seg>
          </u>
          <note type="speaker" xml:id="i-4b24b85062fb4658-0">
            Anf. 8 PETER ERIKSSON (mp) replik:
          </note>
          <u who="peter_eriksson_83518c" xml:id="i-812a92f8f669ae36-2">
            <seg xml:id="i-846584df0338edd1-0">
              Herr talman! Ett litet problem i sammanhanget är att de sänkningar
              ni pratar om inte finns med i budgeten. Det är bara höjningarna
              som ni har med där. Det är bara höjningar av arbetsgivaravgifterna
              som finns med. Det finns inte några stora sänkningar i tjänstesektorn
              som ni har pratat om före valet. Ni har inte kunnat genomföra
              det.
            </seg>
            <seg xml:id="i-350591294560ccba-0">
              Det måste rimligtvis vara ett bekymmer för alla de arbetsgivare
              och företag runtom i Sverige som faktiskt har litat på att ni
              skulle sänka skatten. Nu får de en rejäl höjning av arbetsgivaravgifterna
              i stället. Många har redan sagt att det leder till att de stoppar
              sina planerade nya jobb. Det här är inte en politik för nya jobb.
            </seg>
            <seg xml:id="i-eb57b9189381dae3-0">
              Det är struntprat att ni har en politik för lägre skatter inom
              bostadssektorn runtom i Sverige. På de allra flesta orter blir
              det inga lägre skatter, utan snarare höjningar i bostadssektorn
              också. Det är bara i storstäderna och de mest attraktiva områdena
              som ni sänker skatten i bostadssektorn och på fastigheter. Det
              är inte i Sverige i övrigt. Där får man höjningar. Det kommer
              inte att bli något byggande runtom i Sverige på det sättet. Man
              behöver faktiskt en politik för övriga Sverige också. Det går
              inte att ha en politik bara för dem som har det allra bäst och
              för de mest attraktiva lägena. En sådan politik tror jag att de
              flesta företagare och människor i Sverige genomskådar.
            </seg>
          </u>
          <note type="speaker" xml:id="i-5e6cc835b25f0d65-0">
            Anf. 9 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-2">
            <seg xml:id="i-63c6918046273f5b-0">
              Herr talman! Vi genomför slopande av exempelvis medfinansieringen
              i sjukförsäkringen. Det genomförs den 1 januari. Vi inför lägre
              skatt på hushållstjänster den 1 juli. Vi kommer igen med ytterligare
              skattesänkningar på tjänstejobb. Vi genomför ett kraftigt höjt
              jobbavdrag, vilket sänker skatten på inkomsten. Det vet vi slår
              igenom i lönebilden och liknande. Vi får en lugnare avtalsrörelse
              och därmed lägre kostnader.
            </seg>
            <seg xml:id="i-6b1d9bfdbbe71904-0">
              Successivt kommer övriga åtgärder.
            </seg>
            <seg xml:id="i-cdb695ab794ee8f3-0">
              När det gäller bostadspolitiken inför vi begränsningsregler.
              De riktas ju framför allt till dem som fått de kraftigaste höjningarna
              under senare år. Hela bostadspolitiken kommer att innebära att
              vi lägger om den statliga fastighetsskatten till en lägre kommunal
              avgift och ett system som skapar långsiktigt bättre spelregler
              och gör att bostadsföretag och byggherrar kan planera mycket bättre
              och därmed göra sina långsiktiga investeringar på sunda marknadsmässiga
              villkor.
            </seg>
            <seg xml:id="i-0d10146247db165c-0">
              Alla prognoser visar att optimismen inom byggnadsbranschen fortfarande
              är stor. Det finns snarare överhettningstendenser. Jag är inte
              alls orolig för att vi inte kommer att bygga.
            </seg>
            <seg xml:id="i-0170e1288b5a0fac-0">
              Det kommer naturligtvis att ta tid för de nya spelreglerna att
              sätta sig. Det är bland annat därför som vi är måna om att snabbt
              genomföra vår politik så att vi kan visa på effekterna av den
              och för att människor ska kunna se de positiva effekterna av den
              förda politiken och därmed skapa sunda spelregler som ger flera
              jobb och högre tillväxt i vår ekonomi. Det leder också till ett
              bättre välstånd för oss alla.
            </seg>
          </u>
          <note type="speaker" xml:id="i-e02a92412920cfbe-0">
            Anf. 10 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-1">
            <seg xml:id="i-02d44502beaa8bc2-0">
              Herr talman! Jag börjar med att yrka bifall till reservationerna
              1, 2, 3 och 4 för Vänsterpartiet, vilket jag inte gjorde i mitt
              förra inlägg.
            </seg>
            <seg xml:id="i-4e1b68dd16050669-0">
              Stefan Attefall pratar om de dolda i arbetsmarknadsåtgärder.
              Jag tycker att det är ett lite föraktfullt sätt att se på en aktiv
              arbetsmarknadspolitik. Det är faktiskt inte ointressant om man
              är öppet arbetslös eller befinner sig i en meningsfull sysselsättning
              en arbetsmarknadspolitisk åtgärd som syftar till att människor
              ska komma närmare arbetsmarknaden och vara anställningsbara när
              man kommer in i en högkonjunktur till exempel.
            </seg>
            <seg xml:id="i-25a0ff0f9d61e0d1-0">
              Ams påpekade i går att risken är mycket stor att vi får en grupp
              som fortfarande står långt ifrån arbetsmarknaden i en beständig
              långtidsarbetslöshet. Man kan naturligtvis utvärdera och förbättra
              de arbetsmarknadspolitiska åtgärderna, men det är knappast någon
              förbättring att tala om när man tar ut folk ur aktiva åtgärder
              och släpper ut dem i öppen arbetslöshet och passivitet.
            </seg>
            <seg xml:id="i-0854901cf4c1ba16-0">
              För den som har lyssnat på Moderaternas PR-snack om arbetslinjen
              och tagit det på allvar är väl detta nästan någon sorts ironi.
              Ni brukar dessutom säga att människor inte ska leva på passiva
              bidrag. Här släpper ni ut väldigt många i passiva bidrag. Hur
              kan Folkpartiet, som alltid har försvarat trygghetssystemet tidigare,
              ha den argumentationen? Det får Folkpartiet förklara senare.
            </seg>
            <seg xml:id="i-d63fdca952d61d8d-0">
              Ni sänker alltså ersättningsnivåerna samtidigt som ni öppnar
              för en sämre arbetsmarknadspolitik.
            </seg>
            <seg xml:id="i-b46f315c8708776c-0">
              Du säger att vanliga löntagare får en tusenlapp mer i månaden.
              360 kr får den som tjänar 10 000. 30 000 i månaden ska man upp
              i om man ska få en tusenlapp. Jag vet inte vilka kretsar du rör
              dig i, Stefan Attefall, men inte är det vanliga löntagare som
              tjänar 30 000 i månaden. För låginkomsttagarna äts hela skattesänkningen
              dessutom upp.
            </seg>
            <seg xml:id="i-022ae788d066af90-0">
              Du hänvisar till ekonomisk forskning som skulle styrka detta.
              Jag återkommer till det i nästa replik. Det beror lite på vad
              du svarar på detta.
            </seg>
          </u>
          <note type="speaker" xml:id="i-114e11afa13a218d-0">
            Anf. 11 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-3">
            <seg xml:id="i-a9e2a0aaed40fe20-0">
              Herr talman! Det är intressant att trots den positiva bild som
              Vänsterpartiet målar upp av tillståndet för Sverige allt är fantastiskt
              bra har vi ökat antalet människor i arbetsmarknadspolitiska åtgärder
              detta högkonjunkturår 2006.
            </seg>
            <seg xml:id="i-1da4fe912a6d7ade-0">
              Om vi drar ned på det antalet och lägger resurser och inriktning
              på att skapa jobb i privat näringsliv och i kommuner och landsting
              genom en växande ekonomi måste det väl vara en sund konjunkturpolitik.
              Det är precis den taktiken som Socialdemokraterna har använt sig
              av tidigare. Plötsligt 2006 blåser man på de arbetsmarknadspolitiska
              åtgärderna enormt.
            </seg>
            <seg xml:id="i-315e86b308979153-0">
              Vi tror att det är bättre att fokusera. När det finns en efterfrågan
              i ekonomin är det tid att ställa om till riktiga varaktiga jobb.
              Vi kommer självklart att ha kvar resurser för arbetsmarknadspolitiska
              åtgärder. De ska riktas mot dem som bäst behöver dem.
            </seg>
            <seg xml:id="i-126694f627f4fd70-0">
              Genom att skapa flera arbeten i den vanliga ekonomin och genom
              att skapa bra incitament kommer vi att få ut mer människor i arbete.
              Då förstärker vi och utnyttjar det goda konjunkturläget för att
              ställa om den ekonomiska politiken med flera människor i arbete.
            </seg>
            <seg xml:id="i-fea22743475e6493-0">
              Mot detta står ett alternativ där man ska ha kvar människor i
              arbetsmarknadspolitiska åtgärder och dessutom satsa 50 miljarder
              på att skapa de 150 000 nya jobben i offentlig sektor. Hur man
              får det att gå ihop med ett statsfinansiellt ansvarsfullt beteende
              vet inte jag. Ulla Andersson kanske kan svara på det.
            </seg>
          </u>
          <note type="speaker" xml:id="i-d6fe10f01c484ceb-0">
            Anf. 12 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-2">
            <seg xml:id="i-0d066d54655d1b77-0">
              Herr talman! Vänsterpartiets 150 000 nya jobb är en kostnad på
              6,4 miljarder med en nettoeffekt på det offentliga sparandet.
              Det är ett sätt att ta ansvar och fördela välfärden rättvist.
              Det kan ju vara lite svårt att förstå för en kristdemokrat.
            </seg>
            <seg xml:id="i-9a8c2fe5602ea035-0">
              Man säger sig vilja öppna möjligheterna för människor att få
              ett jobb och därmed slopa arbetsmarknadsåtgärder. De jag har pratat
              med säger att de grupper som står nära arbetsmarknaden kommer
              vi att ha resurser att stödja och hjälpa. Det är de resurserna
              som är kvar eftersom det är väldigt uppdelat vad man får göra
              inom arbetsmarknadsåtgärder. De grupper som verkligen skulle behöva
              det de som redan i dag står långt utanför arbetsmarknaden kommer
              däremot inte att få stöd och hjälp längre.
            </seg>
            <seg xml:id="i-080ce682abbbcb10-0">
              Så kommer jag till frågan om sänkta skatter. Det finns två linjer
              i politiken kring hur man når lägre arbetslöshet.
            </seg>
            <seg xml:id="i-4dea3105c9fd4207-0">
              Den ena linjen innebär lägre ersättningsnivåer, låglönejobb och
              större ekonomiska klyftor. Den andra linjen är den som Sverige
              hittills har följt och innebär höga generösa ersättningsnivåer
              i trygghetssystemen, breda arbetsmarknadspolitiska åtgärder och
              starka fackliga organisationer.
            </seg>
            <seg xml:id="i-29319c6c74fe570f-0">
              Man kan nog säga att den nordiska modellen hittills har vunnit
              stort gehör runtom i världen och ses som ett föredöme.
            </seg>
            <seg xml:id="i-4ccb714b6d075741-0">
              Men helt plötsligt har vi en värderingsförskjutning, och man
              anser från alliansens sida att det är den första linjen som ska
              vara ledande framöver och som innebär lägre ersättningsnivåer,
              låglönejobb och större ekonomiska klyftor. Jag tycker inte att
              det är något nytänkande över huvud taget utan en konservativ blå
              politik som vi alltför ofta har sett misslyckas och som människor
              dignar under runtom i världen. Du har inte några forskningsbelägg
              för att sänkta skatter leder till flera jobb. Det är snarare tvärtom.
            </seg>
          </u>
          <note type="speaker" xml:id="i-3d30158ea3ff98a4-0">
            Anf. 13 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-4">
            <seg xml:id="i-547c0e3bd56386ab-0">
              Herr talman! Jag misstänker att det inte bara är vi kristdemokrater
              utan även ett gäng matematiker och ekonomer som skulle vilja se
              den kalkyl som säger att 6,4 miljarder ger 150 000 nya jobb i
              offentlig sektor.
            </seg>
            <seg xml:id="i-e78b89c726fe83b8-0">
              Ja, vi drar ned på de arbetsmarknadspolitiska åtgärderna. Men
              vi satsar också på nystartsjobb. Vi ska också återkomma med en
              jobb- och utvecklingsgaranti. Och det görs en hel del insatser
              för dem som står längst från arbetsmarknaden. Och självklart är
              också tanken att arbetsförmedlingsarbetet ska rikta in sig på
              framför allt dem som behöver mest hjälp.
            </seg>
            <seg xml:id="i-b727d973ccf442ce-0">
              När det gäller fördelningspolitiken visar de kalkyler som vi
              har gjort att vanliga normala löntagargrupper såsom städare, förskollärare,
              metallarbetare och sjuksköterskor får någonstans mellan 300 och
              800 kr mer i plånboken netto. Och är man en familj med två inkomsttagare
              kan det röra sig om över en tusenlapp efter att dessa olika avgifter
              har höjts och efter att de avdrag som vi försämrar har genomförts.
              Det handlar alltså om betydande förbättringar som också just uppmuntrar
              till arbete att man ska ta ett större ansvar och att man ska gå
              upp från deltid till heltid. Jag trodde att ett vänsterparti var
              månt om att främja arbetslinjen. Men det är tydligt att det är
              nya tider som råder.
            </seg>
          </u>
          <note type="speaker" xml:id="i-9ae05053101bbba4-0">
            Anf. 14 PÄR NUDER (s) replik:
          </note>
          <u who="unknown" xml:id="i-68329bae3f0bc47f-2">
            <seg xml:id="i-5d933b38ebd0ef23-0">
              Herr talman! Stefan Attefall representerar Kristdemokraterna.
              Kristdemokraterna fick 9,15 % av rösterna i valet 2002. I årets
              val fick ni 6,59 %. Ni förlorade nästan en tredjedel av era väljare.
              Om vi socialdemokrater hade gjort ett lika dåligt val som ni kristdemokrater
              hade vi fått 28 %.
            </seg>
            <seg xml:id="i-2129ba9fbc8a9f8d-0">
              När jag hör på dig tror jag mig förstå varför. Du hänvisar inte
              riktigt lika många gånger till vetenskapliga undersökningar som
              finansministern brukar göra. Men jag hör ingen som helst skillnad.
              Framför allt saknar jag det som har varit karakteristiskt för
              många kristdemokrater, nämligen ett starkt socialt engagemang.
            </seg>
            <seg xml:id="i-991382bc4fe8370e-0">
              Nu ska du få chansen här att reparera det som ni uppenbarligen
              inte lyckades med i valrörelsen, nämligen att ge uttryck för ert
              sociala engagemang.
            </seg>
            <seg xml:id="i-a6d1556bf162148b-0">
              Låt oss återvända till Fredrik Jönsson, den funktionshindrade
              killen som är 20 år gammal och som vill läsa in gymnasiekurser
              på folkhögskola med aktivitetsstöd som försörjning. Han förlorar
              nu detta aktivitetsstöd om ni får igenom er politik. Och han säger:
              Utan stödet kommer jag att tvingas sluta. Jag tycker inte att
              jag ska tvingas ta lån för någonting som alla andra har fått gratis
              på gymnasiet.
            </seg>
            <seg xml:id="i-4ddf1112a2b89139-0">
              Tycker du det? Vad är ditt råd som kristdemokrat?
            </seg>
          </u>
          <note type="speaker" xml:id="i-861c4b9708371886-0">
            Anf. 15 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-5">
            <seg xml:id="i-695e7c1baf615924-0">
              Herr talman! Tack för berömmet att vi kristdemokrater står för
              ett starkt socialt engagemang. Jag håller med om det. Det är bland
              annat därför som vi är så upprörda över det utanförskap som råder
              i Sverige på toppen av en högkonjunktur. Jag nämnde att över en
              miljon människor, om man räknar om till helårstal, får sociala
              ersättningar i olika former på toppen av en högkonjunktur. Och
              varje dag förtidspensioneras tio ungdomar. Det är den politiken
              som vi vill vända och förändra. Det innebär att vi måste lägga
              om också arbetsmarknadspolitiken och den ekonomiska politiken
              i riktning mot flera arbeten och minskat utanförskap. Det innebär
              också att vi kommer att behöva fokusera mer av de resurser som
              vi har just på dem som behöver mest stöd och inte på att satsa
              på en allmän bidragspolitik som har präglat mycket av Socialdemokraternas
              regeringstid. De har haft en mycket ambitiös politik för flera
              bidrag, medan vi hellre vill ha en politik för flera jobb.
            </seg>
            <seg xml:id="i-26c78e07faa7d13e-0">
              Fredrik Jönsson och andra människor som har bristande utbildning
              och liknande behöver självklart stöd. Och när man genomför arbetsmarknadspolitiken
              och vidtar olika åtgärder måste man se till att det finns resurser
              över. Men det innebär inte att man kan uttala sig om enskilda
              människors situation och vad som ligger bakom olika beslut som
              fattas i de olika sammanhangen.
            </seg>
            <seg xml:id="i-52fd05590b5d1484-0">
              Men det är precis den typen av grupper som ska få hjälp att ta
              sig in på arbetsmarknaden. Och där finns det stora utanförskap
              i dag som Pär Nuder verkar vara nöjd med.
            </seg>
          </u>
          <note type="speaker" xml:id="i-7b257a9308e308aa-0">
            Anf. 16 PÄR NUDER (s) replik:
          </note>
          <u who="unknown" xml:id="i-68329bae3f0bc47f-3">
            <seg xml:id="i-1629d885390817f8-0">
              Herr talman! Stefan Attefall sade att man måste se till. Man
              är ju du. Du ingår i majoriteten. Och detta är det som Fredrik
              Jönsson beskriver som konsekvenserna av den politik som man bedriver.
              Aktivitetsstödet kommer inte att finnas där. Han kommer inte att
              ha denna försörjning och denna möjlighet att komplettera sina
              bristfälliga gymnasiebetyg och göra sig mer anställningsbar.
            </seg>
            <seg xml:id="i-9da2836154bab1d5-0">
              Han skriver följande i ett brev till arbetsmarknadsministern:
            </seg>
            <seg xml:id="i-256a8cf62b737d64-0">
              Ni tar ifrån mig möjligheten att få fullständiga gymnasiebetyg
              och öka min anställningsbarhet. Är det detta som ni menar med
              arbetslinjen, att slå undan benen för tusentals ungdomar och tvinga
              dem att leva på socialbidrag?
            </seg>
            <seg xml:id="i-4bd725dfbecb127c-0">
              Genom årens lopp har massor av ungdomar i Sverige kunnat komplettera
              sina gymnasiebetyg, endera på folkhögskolor eller på komvux. Nu
              drar ni ned på bäggedera. Låt mig ta ett exempel ur högen:
            </seg>
            <seg xml:id="i-b3cf959473f5e3eb-0">
              Grundskola i Lycksele 1976. Tvåårig el- och teleteknisk linje
              på gymnasiet i Lycksele 1978. Högre specialkurs i hemelektronik
              på gymnasiet i Vännäs 1979. Och sedan kommer det: Kompletterande
              studier i svenska och matematik på komvux i Umeå 1981.
            </seg>
            <seg xml:id="i-1a839c61999cd051-0">
              Jag talar om finansutskottets ordförande Stefan Attefall. Detta
              är ett bra exempel på svensk utbildningspolitik när den är som
              allra bäst, även om man kanske hamnar lite snett i politiken,
              men det må så vara.
            </seg>
            <seg xml:id="i-45594b7bbc1a8342-0">
              Men, Stefan, varför ska Fredrik Jönsson inte få den chans som
              du fick en gång i Umeå?
            </seg>
          </u>
          <note type="speaker" xml:id="i-bdd05ca5308156b5-0">
            Anf. 17 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-6">
            <seg xml:id="i-be34f76727a043a2-0">
              Herr talman! Har någon föreslagit att vi ska avskaffa komvux
              och avskaffa arbetsmarknadspolitiken? Nej, det handlar helt enkelt
              om att vi drar ned på extremt höga volymer av den typen av åtgärder.
              Till vilka ska de riktas? Jo, självklart ska de riktas till människor
              som behöver hjälp. Men det innebär inte att vi för den skull tycker
              att de höga volymerna på toppen av högkonjunkturen är rimliga.
            </seg>
            <seg xml:id="i-bde35ab1f07567ce-0">
              I stället ska vi utveckla arbetsmarknadspolitiken. Vi kommer
              att ha 90 000 människor, tror jag, i åtgärder under nästa år trots
              att det är en enormt bra högkonjunktur. Vi ska med personliga
              coacher utveckla matchningsarbetet. Vi ska utveckla förmedlingsverksamheten
              så att flera aktörer kan hjälpa till på olika sätt.
            </seg>
            <seg xml:id="i-63a4cce89b6df522-0">
              Det handlar inte om att avskaffa den typen av åtgärder. Det handlar
              om att anpassa volymerna på toppen av en högkonjunktur, i princip
              på samma sätt som Socialdemokraterna har gjort tidigare. Men just
              under detta högkonjunkturår, som råkar vara ett valår, blåste
              man på extremt mycket och låste också mycket resurser, bland annat
              i friår, som gör det svårt för arbetsförmedlingarna att verkligen
              rikta insatserna till de grupper som bäst behöver dem. Och där
              har vi en problematik som vi måste hantera. Men vi kommer att
              göra det och agera noggrant för att se till att de som behöver
              mest stöd också får mest hjälp.
            </seg>
          </u>
          <note type="speaker" xml:id="i-a4376272743cb668-0">
            Anf. 18 ULF SJÖSTEN (m):
          </note>
          <u who="ulf_sjosten_0510a5" xml:id="i-e7da83958ead5fa4-0">
            <seg xml:id="i-58891ff33d3543fc-0">
              Herr talman! För lite drygt två månader sedan vann Allians för
              Sverige och Nya moderaterna ett historiskt val. I en högkonjunktur
              fick vi väljarnas förtroende för att ta upp kampen mot massarbetslöshet
              och för att läka revorna i den svenska välfärden.
            </seg>
            <seg xml:id="i-43a56e7e7fe25656-0">
              Vi utlovade bland annat en politik för flera jobb. I dag när
              riksdagen samlas för att fatta beslut angående regeringens budgetproposition
              för 2007 tas det första konkreta steget i vårt arbete. Det blir
              mer lönsamt att arbeta. Det blir mer attraktivt att starta och
              driva företag. Och det kommer att bli enklare att anställa.
            </seg>
            <seg xml:id="i-cc7b4c4253646602-0">
              Herr talman! Vägen mot full sysselsättning är lång, men resan
              är påbörjad. Allians för Sverige ser problemen. Vi gör något åt
              problemen. Vänsterkartellen blundar uppenbarligen fortfarande.
            </seg>
            <seg xml:id="i-e783354bd2035fb4-0">
              Grunden för alliansens politik utgörs av att vi delar en gemensam
              värdegrund. Vi har en gemensam reformagenda, och vi trivs med
              vårt samarbete. De tre oppositionspartierna gör uppenbarligen
              inte det. De har utarbetat tre olika förslag som varken strävar
              i samma riktning eller förenas i samma ekonomiska bedömningar
              om framtiden.
            </seg>
            <seg xml:id="i-6891a8df28c2121a-0">
              Nu när vi i alliansen är i den positionen att vi ska hantera
              en av vår tids svåraste utmaningar att genom en återupprättad
              arbetslinje trygga välfärden för kommande generationer i Sverige
              behöver Sverige en konstruktiv och verklighetsförankrad opposition
              som, herr talman, tar sitt ansvar.
            </seg>
            <seg xml:id="i-cedfb88ec0e9d25a-0">
              Vänsterpartiet synes vilja återskapa planekonomin på sikt. Miljöpartiet
              föreslår kraftiga elprishöjningar. Socialdemokraterna avvisar
              regeringens ambition att återupprätta arbetslinjen och bekämpa
              massarbetslösheten.
            </seg>
            <seg xml:id="i-30038ae2cf7b1f40-0">
              Herr talman! Enligt den tidigare finansministern Pär Nuder finns
              det inga problem. Allians för Sverige har fått ta över ett dukat
              bord, låter han meddela. Sanningen är dock mer komplicerad än
              så som det så ofta är.
            </seg>
            <seg xml:id="i-fbdfb8777dca047d-0">
              Visst har vi i Sverige en positiv tillväxt just nu. Men denna
              kommer inte alla till del och når inte ut i hela landet. Över
              en miljon vuxna människor går inte till jobbet en vanlig dag eller
              jobbar mindre än de skulle vilja göra.
            </seg>
            <seg xml:id="i-0d2de818f5a5f20c-0">
              Det dukade bordet, herr talman, handlar i verkligheten om att
              många får stå och se på när andra äter av middagen.
            </seg>
            <seg xml:id="i-587572c501a6d2ff-0">
              Socialdemokraterna säger nej till regeringens politik för flera
              jobb och höjer bidragen till alla som inte arbetar. I praktiken
              innebär det att alla som arbetar får en kraftig skattehöjning.
              Det blir mer lönsamt att inte arbeta om Socialdemokraterna får
              bestämma. Utanförskapet byggs ut ytterligare. Trots att Socialdemokraterna
              saknar en politik för flera jobb vill de tillgodogöra sig den
              sammanlagda effekten av regeringens jobbprogram. Detta är inte
              bara ett tecken på budgettekniskt tricksande, herr talman, utan
              framför allt vittnar det om en svag koppling till människors vardag.
            </seg>
            <seg xml:id="i-f710d08ba480a34f-0">
              Den enda positiva effekt som näringslivet kan räkna med om Socialdemokraterna
              får bestämma är sänkt skatt på bärplockning. Inget ont är därmed
              sagt om bärplockning. Men är det just bärplockningen som är den
              bärande framtidsbranschen i Socialdemokraternas vision om ett
              grönt folkhem? Något annat innehåll har inte presenterats när
              det gäller just företagandet. Socialdemokraterna förefaller ha
              funnit ett unikt sätt att möta väljarna inför 2010 års val.
            </seg>
            <seg xml:id="i-007f70a286a4bd6c-0">
              Genom att Socialdemokraterna avvisar regeringens jobbskatteavdrag
              får en lokalvårdare höjd skatt med 600 kr varje månad. En förskollärare
              får höjd skatt med 700 kr i månaden. En sjuksköterska får höjd
              skatt med 850 kr, och en metallarbetare får höjd skatt med nästan
              800 kr. Ett LO-hushåll får i genomsnitt betala knappt 1 600 kr
              mer i skatt per månad.
            </seg>
            <seg xml:id="i-2c595cd67aaac276-0">
              Detta framgår av en analys som riksdagens utredningstjänst, RUT,
              har genomfört på uppdrag av Moderaterna. RUT har studerat effekterna
              av ett slopat jobbskatteavdrag för olika yrkesgrupper. Vi förstår
              inte varför Socialdemokraterna anser att det är fel att sänka
              skatten för LO-hushållen. Varför vill inte Socialdemokraterna
              och Pär Nuder att lokalvårdare, förskollärare, metallarbetare,
              sjuksköterskor och andra med låga inkomster ska kunna leva på
              sina löner?
            </seg>
            <seg xml:id="i-c5cb01b9ed37bd16-0">
              Det ska bli intressant, herr talman, att se hur Socialdemokraterna
              försvarar en så orättvis politik framöver. Vissa kostnader ökar
              också det vet vi, och det har sagts i debatten men faktum är att
              det blir mer kvar till just dessa grupper. Samtliga får mer kvar
              i plånboken med alliansens politik.
            </seg>
            <seg xml:id="i-0b65f4b94e74d8c6-0">
              Socialdemokraterna säger sig värna om de utsatta grupperna i
              samhället. Vi har dock granskat det här och har byggt de siffror
              som jag nu nämner på underlag från SCB. En färsk rapport från
              Finansdepartementet visar att sanningen är att andelen fattiga
              hushåll i själva verket kraftigt har ökat under den socialdemokratiska
              regeringens tolv år vid makten.
            </seg>
            <seg xml:id="i-6103603f5031a134-0">
              Vilken analys och vilken strategi ligger bakom ett sådant resultat,
              och hur har stödpartierna i form av Vänsterpartiet och Miljöpartiet
              resonerat när de stött en politik som har fått det här resultatet
              under så många år? Det verkar märkligt, men jag får kanske svar
              senare i replikrundan.
            </seg>
            <seg xml:id="i-1827fb7490c3ac41-0">
              I samband med att Pär Nuder den 27 oktober presenterade Socialdemokraternas
              budgetmotion riktades hård kritik mot regeringens politik. Pär
              Nuder lät meddela att de rika får det bättre, medan de med dålig
              ekonomi enbart får marginella förbättringar. I relation till utvecklingen
              under de tolv år som Socialdemokraterna med stöd av Vänsterpartiet
              och Miljöpartiet satt vid makten i det här landet förefaller den
              kritiken vara ganska märklig.
            </seg>
            <seg xml:id="i-27086009557da401-0">
              Under förra mandatperioden, herr talman, sänkte vår förre statsminister
              skatten för sig själv med 100 000 kr. Dessutom avskaffade Socialdemokraterna
              förmögenhetsskatten helt, men enbart för de allra rikaste i Sverige.
            </seg>
            <seg xml:id="i-27629c091fca401c-0">
              Nu efter valet säger Pär Nuder och Socialdemokraterna att de
              allra rikaste och nämnda bärplockare ska gynnas ännu mer, på vanliga
              arbetstagares bekostnad. En sådan politik, herr talman, skapar
              varken flera jobb eller ett rättvisare samhälle.
            </seg>
            <seg xml:id="i-8c6cb697e0145f63-0">
              Precis som i valrörelsen försöker Socialdemokraterna svartmåla
              Allians för Sverige. Men kritiken saknar i väldigt stora stycken
              substans. Lyckligtvis har svenska folket fått en regering som
              prioriterar arbete framför bidrag och som gör det möjligt för
              människor att leva på sin lön. Genom att flera kommer i arbete
              har vi också råd att förstärka välfärden. Det vinner vi alla på.
            </seg>
            <seg xml:id="i-84a21b32a7621719-0">
              Jag vill i det här sammanhanget ta upp ett annat område som ligger
              mig personligen mycket varmt om hjärtat. Det gäller rättsområdet.
            </seg>
            <seg xml:id="i-fd688eaa534f5fb8-0">
              Socialdemokraterna och de övriga partierna inom oppositionen
              talar om att satsa på en rad olika områden men minskar i själva
              verket de ekonomiska förutsättningarna för många verksamheter
              som är viktiga för våra medborgare och för landet Sverige.
            </seg>
            <seg xml:id="i-ee90e1e96f3ad635-0">
              Rättsväsendet ska exempelvis bli effektivare om Pär Nuder, Peter
              Eriksson och Lars Ohly får bestämma. Men i själva verket möts
              såväl landets poliser som övriga delar av rättsväsendet av kraftiga
              nedskärningar på nära 1 miljard för Socialdemokraterna, omkring
              1 ½ miljard för Miljöpartiet och nära 2 miljarder för Vänsterpartiet
              under mandatperioden.
            </seg>
            <seg xml:id="i-d6677e8c42f7f2d9-0">
              Men hur kan flera brott klaras upp om antalet poliser minskar?
              Hur blir vardagen för kvinnor och män säkrare av att polisen får
              mindre resurser? Och menar vänsterkartellen verkligen att vi har
              fått ett samhälle där tillräckligt många brott klaras upp?
            </seg>
            <seg xml:id="i-4137c4d23968ab23-0">
              Alliansregeringen står för en motsatt politik. Genom förstärkta
              resurser till rättsväsendet kan vi också i framtiden faktiskt
              bekämpa alla former av brottslighet.
            </seg>
          </u>
          <note xml:id="i-2acf7e48d5d45393-0">
            Med detta, herr talman, yrkar jag bifall till utskottets förslag
            i betänkandet och avslag på samtliga reservationer.
          </note>
          <note xml:id="i-b7090ce220f5d7a8-0">
            I detta anförande instämde finansminister Anders Borg, Annicka
            Engblom, Ann-Charlotte Hammar Johnsson, Anders Hansson, Mats Sander
            och Lars-Arne Staxäng (alla m).
          </note>
          <note type="speaker" xml:id="i-d59ede3c8f16afbb-0">
            Anf. 19 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-3">
            <seg xml:id="i-13f613b1f09ffdd3-0">
              Herr talman! Jag tänkte passa på att ta tillfället i akt, vilket
              jag har försökt göra några gånger denna höst och under valrörelsen
              men hittills utan att ha fått något svar. Men Ulf Sjösten, som
              tydligen vet så mycket om arbetslösas situation, kanske kan tala
              om för mig på vilket sätt det blir flera jobb genom att de, deras
              familjer och deras barn ska få sämre ekonomi. På vilket sätt får
              arbetslösa jobb genom att deras ekonomi kraftigt försämras, deras
              otrygghet ökar och deras levnadsförutsättningar blir helt andra
              än vad dina blir?
            </seg>
            <seg xml:id="i-87f5875927cae367-0">
              Ni föreslår att två tredjedelar av era skattesänkningar ska gå
              till den tredjedel som tjänar mest. På vilket sätt gynnar det
              de arbetslösa?
            </seg>
            <seg xml:id="i-061d6f37d196188b-0">
              Dessutom säger ni att det ska löna sig att arbeta. Ni utgår då
              från att arbetslösa sitter och kalkylerar: Lönar det sig att få
              ett jobb, eller tjänar jag på att vara kvar med en a-kassa?
            </seg>
            <seg xml:id="i-be7f002b8686524e-0">
              Det handlar inte om att arbetslösa är lata och behöver en piska
              för att få ett arbete, utan det handlar om att det inte finns
              jobb. Enskilda ska inte straffas på grund av det.
            </seg>
            <seg xml:id="i-35dd7cf53ab74c72-0">
              Du säger att man ska få en lön som det går att leva på. Samtidigt
              innebär era försämringar av a-kassan att människor som tidigare
              till exempel hade en lön på 15 000 kr kommer att tvingas ta ett
              jobb till en lön på knappt 10 000 kr. Det betyder ungefär 6 000
              kr efter skatt. Är det en lön att leva på? Är ert sätt att skapa
              en låglönemarknad ett sätt att få löner att leva på? 6 000 kr
              i månaden efter skatt är 2 000 kr mindre för en ensamstående mamma
              med två barn än vad normen för försörjningsstöd är.
            </seg>
            <seg xml:id="i-c466a291a08721fa-0">
              Vad har du för kommentarer till detta? Hur går det att leva på
              det?
            </seg>
          </u>
          <note type="speaker" xml:id="i-bde031676f21018d-0">
            Anf. 20 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-e7da83958ead5fa4-1">
            <seg xml:id="i-020da8b66d784a6b-0">
              Herr talman! Er politik har misslyckats, Ulla Andersson. Vi har,
              som tidigare sagts, i dag en miljon människor som står utanför
              den ordinarie arbetsmarknaden, som står helt utan jobb eller som
              vill arbeta mer än de gör i dag. Ert misslyckande är fundamentalt.
            </seg>
            <seg xml:id="i-0b86b0844638e00e-0">
              Samtidigt har antalet fattiga i Sverige ökat under de tolv år
              som Socialdemokraterna har haft regeringsmakten. Ni har varit
              med och stött den regeringen, och under åtta år på ett mycket
              aktivt sätt. Vänsterpartiet har till och med haft tjänstemän i
              Finansdepartementet bland annat och haft ett mycket nära samarbete
              med den socialdemokratiska regeringen, som har administrerat den
              politik som har lett fram till det här.
            </seg>
            <seg xml:id="i-8904a7c1eb9c75fe-0">
              Vi vill bryta människors utanförskap. Vi säger att vi inte kan
              fortsätta att låsa in människor i Amsåtgärder och kasta bort nyckeln.
              Det är slut med det nu. Vi måste skapa de jobb som ni har misslyckats
              med att skapa. Det arbetet är bara inlett, men vi tänker fortsätta
              det arbetet med stor kraft och stor energi. Det kan jag försäkra.
            </seg>
          </u>
          <note type="speaker" xml:id="i-add026d0e16d01ec-0">
            Anf. 21 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-4">
            <seg xml:id="i-a3083f3a9e42a99e-0">
              Herr talman! Vad du då säger, Ulf Sjösten, är att alliansen kommer
              att utgå från den linjen att det ska vara låglönejobb och låga
              ersättningsnivåer, inte arbetsmarknadspolitiska åtgärder. Man
              ska alltså lämna den nordiska modellen, eftersom du säger att
              man inte ska satsa på arbetsmarknadsåtgärder, att det är ett sätt
              att låsa in folk i utanförskap.
            </seg>
            <seg xml:id="i-9bef6eafb8a73e6c-0">
              Visst det finns dåliga arbetsmarknadsåtgärder, men för det kan
              man inte avskaffa en politik som har lett till att Sverige har
              en väldigt hög sysselsättningsnivå och väldigt låg arbetslöshet
              internationellt sett.
            </seg>
            <seg xml:id="i-a00926a93b000916-0">
              Du säger att man ska bryta utanförskap och att en miljon står
              utanför arbetsmarknaden. Er budgetproposition, som vi i dag ska
              ta ställning till, har 67 000 nya jobb. Hur ska 67 000 nya jobb
              räcka till en miljon människor? Kan du förklara det? Inte ens
              när ni beräknar att er politik har fått störst genomslag år 2009
              har ni kommit ned till ert mål på 4 % öppen arbetslöshet.
            </seg>
            <seg xml:id="i-2dc1365680266d2f-0">
              Ni kommer inte att komma längre heller, eftersom ni inte tänker
              avskaffa inflationsbekämpningen som det främsta ekonomiska målet.
              Ni har för avsikt att behålla en politik med jämviktsarbetslöshet
              som norm. På vilket sätt främjar det den sociala utvecklingen
              i vårt samhälle? Hur kan ni säga att det är ansvarsfullt att bedriva
              en politik som leder till att det räknas med att människor ska
              hållas i utanförskap, det vill säga i arbetslöshet?
            </seg>
            <seg xml:id="i-9bd1febee9b15df3-0">
              Vi har nyss tagit del av en rapport om penningpolitiken som tydligt
              visar att den ensidiga inflationsbekämpningen har lett till att
              arbetslösheten har upprätthållits. Har ni för avsikt att bryta
              den?
            </seg>
          </u>
          <note type="speaker" xml:id="i-d51ce4072b1c7d59-0">
            Anf. 22 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-e7da83958ead5fa4-2">
            <seg xml:id="i-d8c696a890079805-0">
              Herr talman! Vi har inte för avsikt att skapa någon ny marknad
              för låglönejobb. Det är en tolkning som Vänsterpartiet, Socialdemokraterna
              och någon gång Miljöpartiet gör en vantolkning av alliansens politik.
            </seg>
            <seg xml:id="i-150f69325d1002d6-0">
              Vi har inlett en process där vi kommer att se resultat under
              den här mandatperioden det är jag helt övertygad om. Men det är
              en långsiktig process, så vi kommer givetvis att söka ett folkligt
              mandat för att fortsätta den processen efter 2010. Det kommer
              att behövas, för det är ett stort arbete som ligger framför den
              regering som nu har makten i Sverige.
            </seg>
            <seg xml:id="i-61aa45f4e9170d5c-0">
              Under valrörelsen mötte jag en man i Borås som hade kommit till
              Sverige 1992, och under de år som han varit i Sverige, under 14
              år, hade han inte haft ett enda ordinarie arbete. Däremot hade
              han slussats runt på olika arbetsmarknadsprojekt, drygt 20 totalt.
              Han hade bara en önskan: att komma in på arbetsmarknaden.
            </seg>
            <seg xml:id="i-0e8d7dbe0da0c326-0">
              Det här är en man som i dag är i 40-årsåldern och, även om jag
              inte kan hans historia, en mycket verbal man som bara hade en
              enda önskan. Han sade till mig: Du förstår, Ulf, jag har ingen
              kraft kvar längre. Jag orkar inte längre. Jag har gått på de här
              projekten och har skött dem, och jag har längtat efter och önskat
              att få det där jobbet. Men jag har inte lyckats.
            </seg>
            <seg xml:id="i-69f1c3341adec131-0">
              Tyvärr är det så, Ulla Andersson, att den här mannen inte är
              ensam i Sverige. Det finns oerhört många flera. Vi måste se till
              att vända den utvecklingen, och det jobbet har vi just börjat.
            </seg>
          </u>
          <note type="speaker" xml:id="i-899a8ea82d892202-0">
            Anf. 23 ROGER TIEFENSEE (c):
          </note>
          <u who="roger_tiefensee_509485" xml:id="i-6bfad441d6a469ed-0">
            <seg xml:id="i-8c30acd0d958323c-0">
              Herr talman! För lite drygt sju veckor sedan presenterade den
              nya regeringen sin budget, en budget med fokus på jobb och företagande.
              I dag är det dags att ta beslut om ramarna för den här statsbudgeten.
              Jag ska villigt erkänna att jag är väldigt ivrig att få trycka
              på ja-knappen, att rösta igenom den här budgeten, för den kommer
              att innebära förändringar, förändringar som är helt nödvändiga
              för den stora mängd människor som lever i utanförskap.
            </seg>
            <seg xml:id="i-b2549dbdce56f3d5-0">
              I kontakter med människor under perioden sedan budgeten lades
              fram arbetslösa, arbetsförmedlare, länsarbetsdirektörer, företagare
              har jag känt samma iver. Det finns stora förhoppningar och förväntningar
              på den nya regeringens jobbpolitik.
            </seg>
            <seg xml:id="i-11c5e33fe355bffc-0">
              Herr talman! Jag tror att orsaken till de här förväntningarna,
              till de stora förhoppningarna, är att den nya regeringen ser utanförskapet
              för mer än en miljon människor som vår tids största utmaning.
              Vår största uppgift är att göra något åt utanförskapet.
            </seg>
            <seg xml:id="i-d3a2c88b5ec91cb9-0">
              Den förra regeringen ville inte se problemen, för det passade
              liksom inte in i den bild av Sverige som man ville måla upp. Då
              är det naturligt att man inte har någon politik för att göra något
              åt utanförskapet, göra något åt problemen.
            </seg>
            <seg xml:id="i-6b46094becb940ad-0">
              Läget har inte förändrats i opposition. Ni hörde Pär Nuder här
              tidigare. Socialdemokraterna saknar fortfarande en jobbpolitik.
              Det är väldigt mycket mot men väldigt lite för.
            </seg>
            <seg xml:id="i-c25afd6f4c138e5a-0">
              Herr talman! Den nya regeringen lanserar ett helt batteri av
              åtgärder som alla tillsammans är inriktade på att skapa flera
              jobb, inte jobb med konstiga beteckningar, inget dribblande med
              statistik, utan riktiga jobb. Det handlar om jobbskatteavdrag,
              skattelättnader för företag, borttagande av företagens medfinansieringsansvar
              i sjukförsäkringen, sänkt skatt för vissa tjänstebranscher efter
              godkännande från EU, nystartsjobb för dem som står allra längst
              ifrån arbetsmarknaden, a-kassan som en tydlig omställningsförsäkring,
              arbetsgivaravgiftssänkningar för ungdomar, skattereduktion för
              hushållstjänster med mera.
            </seg>
            <seg xml:id="i-64995b2a87590cdb-0">
              Det här är mer än vad den förra regeringen mäktade med på ett
              årtionde.
            </seg>
            <seg xml:id="i-ac0056d513a6d425-0">
              För mig som centerpartist är det här naturligt. Det finns i oss
              att vi vill få saker uträttade. Jag känner att vi i hela alliansregeringen
              brinner av iver att få saker och ting uträttade.
            </seg>
            <seg xml:id="i-f375b0e2d6f01fbf-0">
              Herr talman! Vad är då alternativet till regeringens jobbpolitik?
              Ja, man kan konstatera att det inte finns något samlat alternativ.
              Man kan konstatera att det var makten som höll den nuvarande oppositionen
              samman under de tidigare mandatperioderna.
            </seg>
            <seg xml:id="i-c45a49b91d6ea46f-0">
              Tittar man på respektive partis förslag ser man att det spretar.
              Socialdemokraterna har, som jag sade, ingen jobbpolitik. De har
              heller inget genomarbetat budgetalternativ. Pär Nuder sade att
              det var ett fullständigt alternativ. Det är verkligen nysvenska,
              nyspråk för ramar utan innehåll. Jag skulle vilja säga att det
              är fullständigt, men fullständigt innehållslöst.
            </seg>
            <seg xml:id="i-667160321cc92bd2-0">
              Vänsterpartiet gör sitt bästa för att spränga statens utgiftstak.
              Man respekterar inte sitt eget utgiftstak utan lägger hela sin
              jobbsatsning på inkomstsidan, och därmed undviker man att överskrida
              taket. Man föreslår inte heller några tak för 2008 och 2009.
            </seg>
            <seg xml:id="i-998b46121934f4e2-0">
              Den ordning som regeringen har för avsikt att återupprätta och
              som var tanken med den nya budgetordningen, nämligen att få långsiktighet
              och sätta ramar i förväg, struntar Vänsterpartiet fullständigt
              i. Jag tror att det är medvetet. Vänsterpartiet tycker inte om
              utgiftstaken och de begränsningar som de innebär, nämligen att
              man verkligen måste prioritera. Det syns också i Vänsterpartiets
              alternativ att resultatet blir att man finansierar det genom att
              betala av mindre på statsskulden. Statsskulden 2009 blir med Vänsterpartiets
              alternativ 210 miljarder större än med majoritetens alternativ.
            </seg>
            <seg xml:id="i-6249ce47e9af6a36-0">
              Herr talman! Miljöpartiet är det enda parti som har ett mer samlat
              budgetalternativ. Det ska ni ha heder av! Det är också det enda
              parti som håller fast vid oppositionens tidigare överenskommelse
              om grön skatteväxling. Den var en tydlig kärna i den tidigare
              regeringens samarbetspolitik, men den har nu helt och hållet splittrats.
              Miljöpartiet fullföljer grön skatteväxling, Vänsterpartiet gör
              en skattehöjning och Socialdemokraterna gör ingenting.
            </seg>
            <seg xml:id="i-d8034d4449476793-0">
              Problemet med Miljöpartiets skattesänkningar på arbete är att
              de inte ger samma effekt på sysselsättningen som regeringens förslag
              ger. Höjer man grundavdraget ökar marginaleffekterna. Man minskar
              lönsamheten i att gå upp i arbetstid eller att gå från utanförskap
              in i arbete.
            </seg>
            <seg xml:id="i-6a25e81b4ccfefd9-0">
              Problemet är också att man drar undan skattebas för kommunerna.
              Långsiktigt försvårar man finansieringen av välfärdsverksamheterna.
              10 miljarder i minskad skattebas för kommunerna innebär en hel
              del miljarder mindre i skatteintäkter eftersom kommunerna inte
              får del av tillväxten och sysselsättningsökningen på det sätt
              som de annars skulle ha fått.
            </seg>
            <seg xml:id="i-50b9451886bc5f7a-0">
              I förlängningen innebär också flyttandet av miljarder, som grön
              skatteväxling är, att man gör sig beroende av intäkter från miljöstörande
              verksamheter eftersom skattesänkningar på arbete inte ger effekt
              på just arbetssidan.
            </seg>
            <seg xml:id="i-502699930ab425d5-0">
              Sammanfattningsvis, herr talman, kan man säga att det inte finns
              något gemensamt förslag. De enskilda förslagen duger inte heller
              till att utgöra något egentligt motförslag till den nuvarande
              regeringens förslag, Allians för Sveriges förslag.
            </seg>
            <seg xml:id="i-64142e67abc7c8fd-0">
              Det finns bara ett budgetförslag, och jag vill yrka bifall till
              det och yrka avslag på reservationerna.
            </seg>
          </u>
          <note xml:id="i-d71b4a313f4ea67e-0">
            I detta anförande instämde Åke Sandström (c).
          </note>
          <note type="speaker" xml:id="i-b56b58fbfd099d01-0">
            Anf. 24 PETER ERIKSSON (mp) replik:
          </note>
          <u who="peter_eriksson_83518c" xml:id="i-812a92f8f669ae36-3">
            <seg xml:id="i-0f27e567495a1991-0">
              Herr talman! Roger Tiefensee är förväntansfull och längtar efter
              att få rösta ja. Det känns väl härligt. Han brinner rentav av
              iver, säger han. Det ligger liksom i Centerns natur att vilja
              förändra skämt.
            </seg>
            <seg xml:id="i-333c19f17e5eecb3-0">
              Hur kommer det sig då att det i regeringens proposition inte
              finns ett enda förslag om att fortsätta den gröna omställningen?
              Det finns inte ett enda förslag om att göra något åt klimathotet
              och minska våra utsläpp på det området. Fanns det ingen iver där?
              Kände ni i Centern inte till att det finns ett klimatproblem och
              att det kanske är mänsklighetens största utmaning just nu att
              lösa det? Fanns det inget att brinna för på det området? Det var
              bara satsningarna på att få de arbetslösa och sjuka att bli mer
              motiverade att söka jobb som ni brann för inte för miljöfrågorna,
              inte för frågan om klimathotet. Inte ett enda förslag fanns det.
              Hur kommer det sig att det inom Centerpartiet inte fanns en enda
              liten låga på det området innan budgeten presenterades?
            </seg>
          </u>
          <note type="speaker" xml:id="i-33d8fead5b050be7-0">
            Anf. 25 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6bfad441d6a469ed-1">
            <seg xml:id="i-e448bf1d1e810530-0">
              Herr talman! Det känns lite magstarkt av Peter Eriksson att förminska
              problemet med utanförskapet och att raljera om det som står i
              fokus. Det känner nog inte de av Miljöpartiets sympatisörer som
              är arbetslösa och lever i utanförskapet igen sig i. De tar nog
              avstånd från en sådan syn.
            </seg>
            <seg xml:id="i-4219fdaf68fbf28b-0">
              Sedan handlar det om att vi hade kort tid på oss. Vi hade tio
              dagar på oss att lägga fram en budget. Allt finns inte med. Jag
              lovar, Peter Eriksson, att i vårbudgeten kommer du att få svårt
              att inte känna dig nöjd. Du kommer att känna dig tillfreds med
              den långsiktiga omställning som vi kommer att kunna göra tillsammans
              med EU inför Sveriges ordförandeskap under andra halvåret 2009.
              Sverige har alla chanser i världen att vara med och påverka så
              att vi tar de rätta stegen globalt för att hejda klimatförändringarna.
              Det hoppas jag att Peter Eriksson blir en konstruktiv part i.
            </seg>
            <seg xml:id="i-7de0113c843e8659-0">
              Vi återkommer i vårbudgeten när det gäller hela klimatmiljarden
              och de andra delarna i miljöpolitiken.
            </seg>
          </u>
          <note type="speaker" xml:id="i-39ec48d65f2b5bf0-0">
            Anf. 26 PETER ERIKSSON (mp) replik:
          </note>
          <u who="peter_eriksson_83518c" xml:id="i-812a92f8f669ae36-4">
            <seg xml:id="i-64f51a2837284c1a-0">
              Herr talman! Jag tycker liksom inte att Roger Tiefensee brinner
              lika mycket när han pratar om detta, utan det blir lite mer stakningar
              om hur svårt detta är, att det kanske kommer i framtiden och att
              han hoppas att vi i Miljöpartiet då blir nöjda med något som vi
              helst ska göra globalt. Det ska helst vara globala saker och inte
              så mycket nationella som vi måste ta ansvar för här i Sverige.
              Det bästa är naturligtvis om det är andra som gör det, och då
              kan vi ju hänga med.
            </seg>
            <seg xml:id="i-6927d1e88fa69488-0">
              Jag tror att om vi ska komma till rätta med klimatfrågorna och
              de globala miljöproblemen måste vi inse att alla utsläpp är lokala.
              Varje land har ansvar för de utsläpp som sker i respektive land.
              Ska vi få till stånd en förändring måste vi faktiskt göra något
              åt de utsläpp som sker här i Sverige och komma till de internationella
              mötena och säga: Så här gör vi. Gör någonting ni också! Då kan
              vi få en möjlighet att få de andra med på att göra någonting.
              Det går inte att gå omkring och säga att vi bara ska göra något
              globalt.
            </seg>
            <seg xml:id="i-8c0d81852d867cde-0">
              Det är pinsamt att se att Centern, som en gång var ett stolt
              miljöparti i svensk politik, inte lyckades eller ens försökte,
              verkar det som, driva igenom ett enda konkret förslag i den nya
              regeringens budget på miljöområdet för att göra något åt klimathoten
              och klimatproblemen.
            </seg>
            <seg xml:id="i-0791b32b407e75f1-0">
              Roger Tiefensee tog upp vår skatteväxling och påstod att den
              skulle påverka kommunerna negativt. Så är det naturligtvis inte.
              Vi ger ett tillskott till kommunerna som gör att de blir kompenserade
              helt och hållet för vår skattesänkning, till skillnad från regeringen,
              som gör stora förändringar, till exempel i a-kassan, och inte
              alls kompenserar kommunerna. Det är flera miljarder kronor som
              kommunerna inte blir kompenserade för med den nya regeringens
              politik. Det är bedrövligt. Men vår skattesänkning blir de kompenserade
              för.
            </seg>
          </u>
          <note type="speaker" xml:id="i-e3258a09327631b2-0">
            Anf. 27 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6bfad441d6a469ed-2">
            <seg xml:id="i-9978665e8d26f095-0">
              Herr talman! De blir kompenserade momentant, ja, men min poäng
              var att ni drar undan förutsättningarna för kommunerna att få
              del av tillväxten. Med en mindre skattebas måste ni hela tiden
              betala tillbaka pengar i form av statsbidrag. Det blir ert problem,
              men det får ni väl lösa i er budget.
            </seg>
            <seg xml:id="i-ee929eacf5cd6c7d-0">
              När det sedan gäller miljöfrågor och miljöutmaningar globalt
              och nationellt är klimatfrågan en global fråga, och Sverige ska
              som land gå före också nationellt. Jag tror att det är en poäng
              för att visa på ett gott exempel men också för att ge våra företag
              de allra bästa förutsättningarna att exportera och vara med på
              den stora marknad som miljöteknikexport innebär.
            </seg>
            <seg xml:id="i-1573c9f8ef8b1aff-0">
              Sedan kan man fråga: Vilka är de bästa strategierna? Under bara
              de veckor som den här nya regeringen har arbetat har vi två gånger
              lyckats förhandla ned fiskekvoter inom EU. Sveriges tidigare regering,
              stödd väldigt tydligt av Miljöpartiet, har sagt att det ska vara
              torskfiskestopp och andra stopp det har varit mycket plakatpolitik
              men det har inte blivit några resultat. När den centerpartistiske
              ministern jordbruksminister Eskil Erlandsson, som också är fiskeminister,
              har varit nere vid två tillfällen och förhandlat har han suttit
              kvar vid bordet. Vi har för första gången förhandlat ned torskfiskekvoterna.
              Vi har förhandlat ned kvoter för djuphavsfiske, någonting som
              ni aldrig har lyckats med och någonting som man inom UD jublar
              över man får äntligen någon som verkligen vill förhandla i stället
              för att bara sätta sig vid sidan av och hålla i ett plakat för
              att hålla samvetet rent och känna sig duktig utan att få resultat.
              Det är skillnaden mellan Miljöpartiets och Centerpartiets, med
              den nuvarande alliansen, miljöpolitik.
            </seg>
          </u>
          <note type="speaker" xml:id="i-a7a1e6454d5f7bb9-0">
            Anf. 28 CHRISTER NYLANDER (fp):
          </note>
          <u who="christer_nylander_f662fe" xml:id="i-22e2d93d1e7385e3-0">
            <seg xml:id="i-e4b4ff9c832aea21-0">
              Herr talman! Det har diskuterats mycket om rättvisa i den här
              debatten, men aldrig har någon brytt sig om att berätta vad de
              egentligen tycker är rättvist. Om ett fotbollslag gör tre mål
              i en match och det andra inte gör något, är det då höjden av rättvisa
              att domaren bestämmer att matchen ska sluta oavgjort? Nej, jag
              tycker inte det. Jag tycker att vi behöver en ny diskussion om
              rättvisa i Sverige. Vi behöver en diskussion där vänsterns rättvisesyn
              inte alltid står oemotsagd. Det är rättvist att den som jobbar
              lite extra får behålla lite grann i plånboken. Det är rättvist
              att den som startar ett företag som skapar jobb åt andra också
              får behålla lite grann extra och tjäna på det. Det är också rättvist
              när det lönar sig att studera.
            </seg>
            <seg xml:id="i-1e2b24193ce75bde-0">
              I den tilltagande konkurrens som Sverige nu står inför behöver
              vi en rättvisesyn i landet som kombinerar ett välkomnande av dynamik
              och människors ansvarstagande. Alla ska med, men det måste också
              finnas någon form av rörelse i det hela.
            </seg>
            <seg xml:id="i-391b156d91dc6201-0">
              Under nästa år får 90 000 människor ett jobb att gå till detta
              enligt en rapport från Ams i går. Svenska företags anställningsplaner
              är mer optimistiska nu än vad de var för några år sedan, 19961997.
              Vi hörde Pär Nuder säga tidigare att detta berodde på den gamla
              socialdemokratiska regeringen. Då måste man ha en självbild som
              säger att det är Pär Nuder och Göran Persson som har fungerat
              som draglok när Kinas, Indiens och USA:s ekonomier nu går in i
              en stark tillväxtfas.
            </seg>
            <seg xml:id="i-68e81852791de09a-0">
              Förändringen beror naturligtvis till stor del på världskonjunkturen,
              men man ska också säga att bilden inte blir fullständig om man
              inte också ser att de allra flesta institut och prognosmakare
              kanske alla faktiskt höjer sina prognoser för kommande år just
              på grund av den budgetproposition som regeringen har lagt fram
              och som riksdagen nu behandlar.
            </seg>
            <seg xml:id="i-06d6a4c82ca8d140-0">
              Att 90 000 människor får ett nytt jobb nästa år är konkret rättvisepolitik.
            </seg>
            <seg xml:id="i-adda7b5b0f429f1d-0">
              Ulla Andersson från Vänstern berättade tidigare att i dag, med
              ett klubbslag, skapas ett samhälle av klyftor. Men i själva verket
              är det så att under tio år har små klubbslag lett till att vi
              har ett större utanförskap i det här landet än vi någonsin tidigare
              har haft. Klyftorna har ökat under de senaste tio åren. Visserligen
              drar de rika ifrån lite grann, men framför allt beror förändringen
              enligt statistiken på att alldeles för många människor fastnar
              i utanförskap. Det är det som har hänt sedan mitten av 90-talet.
            </seg>
            <seg xml:id="i-b46e7d182a7b3a6c-0">
              De senaste tio åren har vi sett flera bostadsområden som fastnar
              i en situation där många är arbetslösa och där ungdomarna får
              dåliga skolresultat, lågt valdeltagande och ibland tyvärr också
              hög kriminalitet. Det behövs en samlad politik där jobben, integrationspolitiken
              och skolan hjälps åt för att bryta det här utanförskapet. Vi har
              sett att tidigare högkonjunkturer inte har lyckats med detta,
              och därför är det så viktigt med en jobbpolitik nu från alliansens
              sida som ser till att vi tar vara på denna högkonjunktur för att
              bryta utanförskapet.
            </seg>
            <seg xml:id="i-c021a84fced49bcf-0">
              Herr talman! I den här budgeten genomförs reformer som gör det
              lönsammare att jobba. Vi inför också stimulanser för att anställa
              dem som står längst bort från arbetsmarknaden. Kanske behöver
              vi göra mer för detta. Jag tror det. Vi underlättar för företag
              att växa och nyanställa. Förmodligen bör vi göra mer också på
              detta område, men vi tar steg i rätt riktning. Sverige har i själva
              verket för få företag som växer och för få företag totalt sett,
              och detta är en av anledningarna, kanske huvudanledningen, till
              att vi nu har en situation där svensk ekonomi är sämre än nästan
              alla andra i Europa på att omvandla hög tillväxt till flera jobb.
            </seg>
            <seg xml:id="i-f090ed71d61c3a11-0">
              Nu finns det en stark optimism bland företagen när det gäller
              att anställa, och den känslan måste vi ta vara på, därför att
              annars kan man inte bryta utanförskapet. Att underlätta för flera
              företag att växa är konkret rättvisepolitik, därför att vi ger
              flera människor chansen att försörja sig själva genom jobb.
            </seg>
            <seg xml:id="i-96fd9d13df8d6a3a-0">
              I helgen rapporterades att för varje år minskar Sveriges föräldrar
              sitt uttag av föräldraförsäkringen. Det är i dag 3 ½ miljon föräldraledighetsdagar
              per år som fryser inne. Det här är en bild av Sverige i dag. Det
              är en bild av ett Sverige där väldigt många människor känner sig
              trängda, ett Sverige där många föräldrar har svårt att få vardagen
              att gå ihop. Man har inte råd att stanna hemma med barnen under
              den period man till och med har rätt till det. Sedan mitten av
              90-talet har antalet infrusna dagar i föräldraförsäkringen ökat
              med en dag per barn och år. Det säger en hel del om hur många
              människor i Sverige i dag har det. De har ofta ganska hyggliga
              löner, men de möts av ett starkt, stort och tungt skattetryck,
              och dessutom har de höga räkningar som väntar på dem. När man
              räknar samman allt detta vid månadens slut finns det väldigt ofta
              alldeles för små marginaler i vanligt folks hushållsekonomi. Alldeles
              för många har svårt att få vardagspusslet att gå ihop.
            </seg>
            <seg xml:id="i-181d854b97afd39f-0">
              Folkpartiet har alltid värnat det glömda Sverige. Därför är vi
              stolta över att till exempel psykiatrin nu får en kraftig satsning
              i den här budgeten. Vi kommer att fortsätta driva på i de här
              frågorna. Den nya regeringen måste också ha högre ambition än
              den gamla när det gäller tillgänglighet för funktionshindrade.
              Den satsning som nu görs på äldrevården måste också fortsätta.
              Det är en del i att lyfta fram det glömda Sverige.
            </seg>
            <seg xml:id="i-4d563ddcbfedec31-0">
              Men den som är engagerad för att stärka det glömda Sverige måste
              också se att det finns ett Sverige i dag där många är klämda att
              det finns ett det klämda Sverige i dag. För att gynna dem som
              är allra mest glömda i Sverige måste man se till att de klämda
              också känner solidaritet i samhället. Får vi en situation med
              tilltagande skattetrötthet bland dem som kämpar och känner att
              de får väldigt lite över i vardagsekonomin så är det de som är
              mest beroende av välfärden som drabbas allra hårdast.
            </seg>
            <seg xml:id="i-4b01bed48a58b1b1-0">
              Det är också viktigt att notera att trots att vi lever i det
              vi brukar kalla för världens mest jämställda land så är det kvinnorna
              i det här landet som kläms allra värst. Det är kvinnorna som tar
              störst ansvar för barnen. Det är kvinnorna som tar störst ansvar
              för hemmet. Det är dottern som tar hand om mamman när hon blir
              gammal och sjuk. Ändå är det kvinnorna som har lägst lön. De senaste
              åren har vi hört mycket hög retorik kring jämställdhet och feminism.
              Den nya regeringens uppgift är att visa handling i stället.
            </seg>
            <seg xml:id="i-e1111d09eb4dca8c-0">
              I denna budget föreslås en rad skattesänkningar som ger det klämda
              Sverige lite större marginaler. Det är skattesänkningar som görs
              med flera hundralappar för vanligt folk. Vi har hört det tidigare
              i debatten. Men rent konkret handlar det om att en förskollärare
              i Osby får 400 kr extra i månaden när allt är betalt och finansieringen
              är skedd. En städare i Malmö som tjänar runt 17 000 kr i månaden
              får ungefär 400 kr extra varje månad. När tussilagon börjar blomma
              och tulpanerna är på väg upp ur jorden i vår har de råd att köpa
              en ny cykel till något av barnen i familjen. Det är det som det
              handlar om i den här jobbskattesatsningen. Det lönar sig mer att
              jobba, men det ger också vanligt folk lite mer i plånboken. Detta
              vill oppositionen ta bort.
            </seg>
            <seg xml:id="i-9c4336d10e0854f0-0">
              En metallarbetare eller sjuksköterska i Falun får behålla runt
              700 kr mer i månaden. Nästa jul innebär det att de har råd med
              en charterresa eller kanske att få hjälp med att bygga om köket.
              Detta tycker oppositionen är fel. De vill ta bort skattesänkningarna.
            </seg>
            <seg xml:id="i-035d7ec9eab3096f-0">
              Herr talman! När vi pratar om oppositionen kan man notera att
              halveringstiden på vänstersamarbetet var väldigt låg. I dag finns
              det uppenbarligen inte tillstymmelse till samarbete på det ekonomiska
              området. Det enda man är överens om är att säga nej till de jobbsatsningar
              som regeringen föreslår.
            </seg>
            <seg xml:id="i-b4161ca5ce87c83b-0">
              Socialdemokraterna blev till och med så chockade över att sitta
              i opposition att de inte klarade av att skriva ihop ett ordentligt
              budgetalternativ till riksdagen. Under valrörelsen sade man att
              det går bra för Sverige, men nu tycker man uppenbarligen att det
              går alldeles för bra för Sverige eftersom man lägger fram ett
              alternativ där man själv, enligt egna beräkningar, sänker tillväxttakten
              med 0,2 % nästa år. 0,2 % kanske inte är så mycket, men det är
              ändå 6 miljarder fattigare folkhushåll som vi pratar om. Riktigt
              bekymrande är att man börjar tulla på marginalerna. Nästa år föreslår
              Socialdemokraterna att man halverar budgeteringsmarginalen. Året
              därpå vill man ha en marginal på bara 4 miljarder kronor i denna
              stora statsbudget. Det är som om en vanlig löntagare skulle lägga
              ett par tre hundralappar i ett kuvert och sedan lägga kuvertet
              på köksbordet och skriva på det: Detta är för oförutsedda utgifter
              2008. En så liten marginal har Socialdemokraterna i sitt budgetalternativ.
              Det är naturligtvis inte seriöst och tyder på att man snarare
              förbereder sig för en överbudspolitik i opposition. Det bekymrar
              mig.
            </seg>
            <seg xml:id="i-834c1d4837dff791-0">
              Vänsterpartiet räknar i sitt oppositionsalternativ in alla de
              goda effekter som regeringens jobbskapande politik innebär men
              säger samtidigt nej till den. Det innebär att det blir ett svart
              hål i deras finanser när de först räknar in alla positiva effekter
              och sedan säger nej till det som skapar effekterna. Då räcker
              det inte med en matta av retorik som läggs över det svarta hålet.
              Jag skulle inte rekommendera dem att gå där.
            </seg>
            <seg xml:id="i-82be62a6960d89b5-0">
              Sverige står inför tuffa utmaningar framöver. Det globala hotet
              har redan nämnts, och jag tror att vi alla måste vara ödmjuka
              och inse att vi där måste göra mer. Det finns nog inget parti
              som har en modern miljöpolitik som även klarar klimathoten.
            </seg>
            <seg xml:id="i-7be28accc40a1278-0">
              Vi måste också göra mer för skolan. Det görs mycket redan nu,
              men framtidens jobb och välfärd avgörs till stor del av att vi
              har en bra skolpolitik där ungdomar lär sig att läsa och skriva
              ordentligt och kan konkurrera om kunskap för framtiden.
            </seg>
            <seg xml:id="i-fb543b808bc77033-0">
              Fru talman! Sammantaget är detta en budget som jag är mycket
              stolt över. Det innebär att flera människor får chansen att försörja
              sig, det innebär att de som befinner sig i det glömda Sverige
              får större möjligheter framöver, det innebär några hundralappar
              extra i månaden för dem som är klämda i Sverige och det innebär
              att skolan äntligen får ett välbehövligt lyft. Därför yrkar jag
              bifall till utskottsmajoritetens förslag och avslag på reservationerna.
            </seg>
          </u>
          <note type="speaker" xml:id="i-18c7131b2cafc7ff-0">
            Anf. 29 PÄR NUDER (s) replik:
          </note>
          <u who="unknown" xml:id="i-68329bae3f0bc47f-4">
            <seg xml:id="i-7369a4324e5d94b9-0">
              Fru talman! Christer Nylander representerar Folkpartiet, och
              i likhet med Kristdemokraterna ska jag för protokollet läsa upp
              Folkpartiets valresultat. I valet 2002 fick Folkpartiet 13,39
              %. I valet i år fick Folkpartiet 7,54 %. Det är en minskning med
              43 %. Om vi socialdemokrater hade gjort ett lika dåligt val som
              Folkpartiet skulle vi ha fått 22 % i det senaste valet.
            </seg>
            <seg xml:id="i-ac1f1f8fa499baee-0">
              Jag tror inte att det dåliga valresultatet beror på det som Folkpartiet
              självt pekat på i sin valanalys, nämligen deras brottslighet riktad
              mot det socialdemokratiska partiet. Jag tror att det beror på
              det som vi nyss hörde från Christer Nylander i talarstolen. Alltså:
              Hur ska man i dag kunna se skillnad på en folkpartist och en moderat?
              När Centern dessutom är det mest liberala partiet är frågan varför
              man då ska rösta på Folkpartiet.
            </seg>
            <seg xml:id="i-d9051e5947b74fc6-0">
              Folkpartiet har av tradition varit ett parti som stått för de
              sociala försäkringarna och den generella välfärdspolitiken. Nu
              har man gått med på att försämra villkoren i de sociala försäkringarna,
              framför allt för de tjänstemannagrupper som tidigare ofta röstade
              på Folkpartiet.
            </seg>
            <seg xml:id="i-7dc6aeac347b0024-0">
              Eftersom Christer Nylander talade om rättvisa vill jag fråga
              honom: Är det rättvist att en lärare eller en sjuksköterska inte
              längre ska få 80 % i sjukersättning?
            </seg>
          </u>
          <note type="speaker" xml:id="i-1a33cdf65884674a-0">
            Anf. 30 CHRISTER NYLANDER (fp) replik:
          </note>
          <u who="christer_nylander_f662fe" xml:id="i-22e2d93d1e7385e3-1">
            <seg xml:id="i-7d5f48d57aa30910-0">
              Fru talman! De som följer denna debatt noterar säkert att Pär
              Nuder nogsamt undviker att berätta vad Socialdemokraterna fick
              för valresultat. Han berättar dock gärna om andra. Därför är det
              rimligt att Pär Nuder också funderar på varför Socialdemokraterna
              inte bara gick bakåt utan även förlorade regeringsmakten. Det
              berodde nämligen på att människor inte kände igen sig i den retorik
              som fördes om att det går bra för Sverige. Visst, de såg att bnp-siffrorna
              gick upp och de såg att prognosmakarna var glada, men de kände
              inte igen sig i vardagen genom att de nya jobben kom. De kom inte
              i den omfattning som behövdes för att bryta utanförskapet.
            </seg>
            <seg xml:id="i-f5ab3db0501bca2d-0">
              Vi ser av denna debatt att alliansen har ett samlat alternativ.
              Vi jobbar tillsammans för att lösa de saker som vi identifierat
              som viktiga just nu. Det innebär framför allt att flera människor
              ska få jobb.
            </seg>
            <seg xml:id="i-cb8989048e797df9-0">
              Oppositionen spretar åt alla håll, Pär Nuder. Du måste väl vara
              oppositionsledare när det gäller den ekonomiska politiken. Varför
              har ni inget gemensamt alternativ? Varför spretar det åt alla
              håll? Är det så att du ska bryta upp penningpolitiken tillsammans
              med Ulla Andersson? Är det så att du säger ja till alla de satsningar
              som Ulla Andersson föreslår, eller tänker ni begära att de ska
              anpassa sig till er?
            </seg>
            <seg xml:id="i-a2a963d25919708a-0">
              När det gäller sjukförsäkringarna tycker vi att den balans som
              finns i alliansens förslag är bra. Vi är just nu inriktade på
              att flera människor får jobb och att utanförskapet bryts. Det
              paketet innebär bland annat att vi bryter upp den takhöjning som
              Socialdemokraterna gjorde tio veckor före valet. Då, när valrörelsen
              närmade sig, tyckte ni att det var viktigt att höja taket. Under
              de 38 veckor som gått dessförinnan hade ni inte gjort det. Varför
              var det det viktiga? Jag undrar varför det som är så rättvist
              och viktigt i den här debatten inte var viktigt förrän tio veckor
              före valet. Det var inte viktigt under de tidigare 38 veckorna
              av mandatperioden, eller under alla de tolv år som ni satt i majoritet.
            </seg>
          </u>
          <note type="speaker" xml:id="i-7ed299fe15baf3f6-0">
            Anf. 31 PÄR NUDER (s) replik:
          </note>
          <u who="unknown" xml:id="i-68329bae3f0bc47f-5">
            <seg xml:id="i-c8988fad651f95c5-0">
              Fru talman! Det var inte mycket till svar. Här håller Christer
              Nylander en lång plädering för rättvisan och att vi måste diskutera
              rättvisan. Jag ställer då den enkla frågan om det är rättvist
              att en lärare eller sjuksköterska inte längre ska få 80 % i sjukersättning
              varpå Christer Nylander börjar prata om penningpolitiken och Ulla
              Andersson med all respekt för Ulla Andersson. Nu var det om rättvisan
              jag ställde en fråga.
            </seg>
            <seg xml:id="i-95110fcca83d10cf-0">
              I Folkpartiets valmanifest sägs följande: Om en alliansregering
              i enlighet med Bankeryds-överenskommelsen sänker taket i sjukförsäkringen
              2007 vilket ni alltså nu gör bör det återställas när kostnadsläget
              i försäkringen är under kontroll, vilket enligt vår bedömning
              kan vara fallet redan 2008. Hur blir det nu? Vad ska vi säga till
              de sjuksköterskor, lärare, byggnadsarbetare till dem som inte
              längre får 80 %?
            </seg>
            <seg xml:id="i-044d92348e754ec4-0">
              Ni påstår er vara vurmare av den generella välfärdspolitiken,
              av att ha höga tak för att försäkringen ska omfatta många, och
              det första ni gör när ni efter tolv år i opposition kommer till
              makten är att sänka taket. Är det rättvist? Tacka tusan för att
              Folkpartiet nästan halverades i det senaste valet. Inte kan er
              valförlust förklaras av att ni var inne och rotade i våra datorer,
              utan den berodde på att tjänstemännen såg detta. Varför skulle
              de rösta på ett borgerligt parti när det låter likadant som Moderaterna,
              när det inte längre vågar stå för det som varit själva kärnan
              i Folkpartiet, den generella välfärdspolitiken, höga tak, försäkringar
              som omfattar många?
            </seg>
            <seg xml:id="i-f12e9583f3872150-0">
              Kommer taket att höjas 2008 eller inte, Christer Nylander? Tala
              om det för Sveriges sjuksköterskor, lärare, byggnadsarbetare för
              dem som inte längre har 80 % i sjukersättning.
            </seg>
          </u>
          <note type="speaker" xml:id="i-55997267cf22b826-0">
            Anf. 32 CHRISTER NYLANDER (fp) replik:
          </note>
          <u who="christer_nylander_f662fe" xml:id="i-22e2d93d1e7385e3-2">
            <seg xml:id="i-b1b57635c90fa8c9-0">
              Fru talman! Det första vi gjorde när vi kom till makten var att
              genomföra den jobbpolitik som alliansen gick till val på. Vi hade
              under lång tid försökt kompromissa ihop oss för att före valdagen
              kunna ge ett gemensamt besked till väljarna. Det beskedet och
              valmanifestet försökte vi sedan så långt som möjligt genomföra
              under de förutsättningar som rådde då vi hade så få dagar på oss
              att genomföra ett budgetalternativ.
            </seg>
            <seg xml:id="i-c2d9ea173f4bc443-0">
              Folkpartiet står för en generell välfärdspolitik. Vi tycker att
              det är rimligt att få en bra ersättning när man blir sjuk och
              gammal, och också när man är arbetslös. Vi kommer att stå upp
              för de frågorna även framöver. I det läge som Sverige varit i,
              där så många människor blivit förtidspensionerade, suttit fast
              i sjukförsäkringen och haft svårt att ta sig ur den, finns det
              samtidigt annat som är viktigt att prioritera.
            </seg>
            <seg xml:id="i-25be11645a26edb0-0">
              Problemet med den sociala bro som Pär Nuder diskuterade i sitt
              huvudanförande var ju att den andra sidan inte var grönare. Det
              fanns inga jobb att gå till över den bron. Därför stannade många
              människor kvar på den sociala bro som Pär Nuder så vackert målade
              upp.
            </seg>
            <seg xml:id="i-ae727266d9fbbb12-0">
              Alliansen har framför allt fokuserat på att se till att det finns
              jobb att gå till, och då har sänkningen av taket varit en del
              i finansieringen. Vi tycker att det är viktigt att den majoritetssamling
              som vi nu har håller noga på statsfinanserna. Problemet med oppositionen
              är att där inte finns någon samling alls. Framför allt finns där
              ingen samling för att hålla ordning och reda på statsfinanserna.
              Det bekymrar mig mycket.
            </seg>
          </u>
          <note type="speaker" xml:id="i-271d4d9f32a9eda2-0">
            Anf. 33 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-5">
            <seg xml:id="i-1dcf661f54dae1bb-0">
              Fru talman! Jag kan konstatera att vi i oppositionen är väldigt
              överens om att alliansens politik slår mot jämställdheten, inte
              har någon lösning på miljöfrågorna och faktiskt är en politik
              för ökade klyftor. Det kan vi vara överens om. Jag kan också konstatera
              att Folkpartiets omtanke om socialförsäkringssystem och jämställdhet
              nu är lika främmande för dem som deras liberalism.
            </seg>
            <seg xml:id="i-ca5993f034b06921-0">
              Alliansen skriver i utskottets betänkande att de deltidsarbetslösa
              kvinnorna med jobbavdraget kan söka heltidsjobb, för nu lönar
              det sig att jobba heltid. Tror ni verkligen att kvinnor som är
              deltidsarbetslösa sitter på kammaren och funderar över marginaleffekter?
              Samtidigt säger ni att män som tar sitt föräldraansvar ska få
              en bonus. Kvinnor straffas hela tiden just för att de tar sitt
              föräldraansvar. De straffas med lägre löner, deltidstjänster,
              sämre utvecklingsmöjligheter, sämre tillgång till kompetensutveckling,
              visstidsanställningar. Vad ska de få för bonus? Ni avvisar vårt
              förslag om heltidsanställningar och ni avvisar våra förslag om
              begränsningar av visstidsformer. Vad är det för bonus de här kvinnorna
              ska få?
            </seg>
            <seg xml:id="i-29920b1a413db3b3-0">
              Du säger att med jobbavdraget kommer de här kvinnorna att få
              det bättre. En deltidsarbetande kvinna får 360 kr mer i ert förslag.
              De pengarna äts upp direkt av avgiftshöjningar, medan du och jag
              får råd med den där semesterresan en gång till för vi hade ju
              råd redan innan. Tycker du att det är rättvist? Vart har er jämställdhetspolitik
              tagit vägen, Folkpartiet?
            </seg>
          </u>
          <note type="speaker" xml:id="i-e59e152f1797dbbc-0">
            Anf. 34 CHRISTER NYLANDER (fp) replik:
          </note>
          <u who="christer_nylander_f662fe" xml:id="i-22e2d93d1e7385e3-3">
            <seg xml:id="i-25f5559afb0ecca2-0">
              Fru talman! I Vänsterpartiets motion skrivs det en hel del om
              vad man vill göra framöver. Bland annat står det att det nu är
              dags att göra någonting åt arbetslösheten. En annan punkt är att
              det nu är dags att göra någonting åt jämställdhetspolitiken.
            </seg>
            <seg xml:id="i-d8cbf2e64188a7c4-0">
              Det är lite förvånande att det är dags att göra det nu när Vänstern
              sitter i opposition. Kanske inser man att det är lättare att göra
              någonting åt arbetslösheten och problemen inom jämställdheten
              nu när Vänstern faktiskt inte sitter vid makten. Det är kanske
              lättare att göra det när det finns en alliansregering som tar
              jobben på allvar.
            </seg>
            <seg xml:id="i-662c121723f045a6-0">
              Varför är det dags att göra någonting åt jämställdheten nu när
              ni sitter i opposition? Varför gjorde ni inte allt detta som ni
              verkligen vill göra när ni satt i majoritet? Den situation som
              du beskriver att många kvinnor sitter i är ju ett resultat av
              den politik som har förts under er tid i majoritet. Varför gjorde
              ni inte något åt detta under den tiden?
            </seg>
            <seg xml:id="i-711d26c0d892867f-0">
              Nu införs en politik som gör det mer lönsamt att arbeta. Jag
              tycker att det är rimligt. Tycker Ulla Andersson att det är fel
              att det lönar sig att arbeta? Tycker Ulla Andersson att det är
              fel att den som jobbar lite extra också ska få ut lite extra av
              detta? Vad är det för fel med att den kvinna som känner att hon
              kan gå från deltidsjobb till fulltidsjobb också får behålla lite
              extra i sin plånbok?
            </seg>
            <seg xml:id="i-1692b900031b0e3a-0">
              Jämställdhetsbonusen som alliansen nu är överens om vilket jag
              tycker är härligt innebär att när man delar mer lika på föräldraförsäkringen
              får man också lite större ersättning. Den bonusen gäller ju både
              kvinnor och män. Den hjälper till att visa för familjen att om
              man är mer jämställda så visar det sig också i plånboken. Var
              är det för fel med det?
            </seg>
          </u>
          <note type="speaker" xml:id="i-72233b9c328fe1a7-0">
            Anf. 35 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-6">
            <seg xml:id="i-459bdf8c70f7831f-0">
              Fru talman! Jag kan konstatera att Folkpartiet har glömt sin
              jämställdhetspolitik. Ni glömmer att se de strukturer som gör
              att kvinnors löner är 80 % av männens.
            </seg>
            <seg xml:id="i-26f0ace8f6612c84-0">
              Ni säger att vi inte har gjort något. Jag tycker att vi har gjort
              en hel del. Vi har under den gångna mandatperioden satsat 16 miljarder
              på att öka statsbidragen till kommuner och landsting. Den offentliga
              sektorn har en enorm betydelse för kvinnors möjligheter till försörjning
              och för kvinnors arbete och vardag. Detta kan kanske vara något
              att komma ihåg. Ni vill ju skära i den gemensamma välfärdens andel
              av bnp framöver.
            </seg>
            <seg xml:id="i-d5d8a7fac909a258-0">
              Ni stoppar också vårt förslag till lagstiftning om heltid. Vilka
              heltidstjänster ska de 170 000 kvinnorna söka bara för att de
              har fått jobbavdrag? Vilka tjänster handlar det om, och var finns
              de i dag? Stämmer det inte att kvinnor har deltidsanställningar
              just på grund av de könsstrukturer som jag nyss redogjorde för?
              Skulle det inte vara lite klädsamt om Folkpartiet erkände det?
              Jag tycker att det är dags att göra det.
            </seg>
            <seg xml:id="i-53b4cc39d262bd86-0">
              Ni har lagt fram en proposition med förslag om att ta bort en
              del av de 13 visstidsanställningsformer som finns i dag. Men ni
              säger att ni behöver flera. Ändå är det just kvinnor som drabbas
              av visstidsanställningar. 20 % av alla privatanställda kvinnor
              i dag har en visstidsanställning. Vi vet alla att just visstidsanställningar
              och deltidsanställningar leder till lägre löner, lägre timlön
              och sämre kompetensutveckling. Ändå har ni inget förslag för att
              komma till rätta med detta.
            </seg>
            <seg xml:id="i-e9a0186967686495-0">
              Under den gångna mandatperioden har vi lagt fram förslag om individuell
              föräldraförsäkring. Jag har inte sett att Folkpartiet har stött
              något sådant. Vi har motionerat om mäns våld mot kvinnor. Vi har
              satsat på ökat stöd till kvinnojourer. Vi har gjort väldigt mycket
              på jämställdhetens område. Tack vare Vänsterpartiets blåslampa
              har Sverige kommit längre än vi annars skulle ha gjort när det
              gäller jämställdhetspolitik. Tyvärr kan jag nu se att vi efter
              dessa fyra år får backa i våra positioner.
            </seg>
          </u>
          <note type="speaker" xml:id="i-3f337f1e9ebce5a4-0">
            Anf. 36 CHRISTER NYLANDER (fp) replik:
          </note>
          <u who="christer_nylander_f662fe" xml:id="i-22e2d93d1e7385e3-4">
            <seg xml:id="i-ffed0abfbf0fc531-0">
              Fru talman! Ulla Andersson berättar att hon och hennes parti
              väckte många bra motioner under förra mandatperioden. Problemet
              var kanske att ni väckte motioner trots att ni tillhörde majoriteten.
              Ni lade inte fram propositioner regeringsbeslut som sedan kunde
              genomföras. Det visar att ni trots allt inte lyckades med ert
              uppsåt att se till att Sverige blev mer jämställt, just på grund
              av att Vänsterpartiet var i majoritet tillsammans med Socialdemokraterna
              och Miljöpartiet.
            </seg>
            <seg xml:id="i-0cc21c02045a3f70-0">
              Genom det jobbavdrag som nu införs får en förskollärare tyvärr
              är nästan 90 % av förskollärarna kvinnor 400 kr mer varje månad.
              Det ger denna kvinna lite större marginaler i sin vardag. Vad
              är det för problem med det? Är det inte egentligen ganska bra?
              Många av dessa kvinnor har ansvar kanske både för en mamma, som
              börjar bli gammal och sjuk, och för barnen, som de får ta det
              största ansvaret för.
            </seg>
            <seg xml:id="i-1997c610e30ae060-0">
              Jag håller med Ulla Andersson om att det finns strukturer i Sverige
              som gör att kvinnan tar större ansvar i hemmet, för barnen och
              ibland också på arbetsplatsen. Det sade jag i mitt anförande,
              men Ulla Andersson kanske inte hörde just det. Jag ser dessa strukturer
              och vill göra något åt dem. Jag ser att strukturerna inte alls
              har förändrats under den tid som Ulla Anderssons parti tillhörde
              majoriteten. Man kan fundera på varför det är så.
            </seg>
            <seg xml:id="i-72de9b6b99ff3779-0">
              I vår budget förstärks bidragen till jämställdhetspolitiken 40
              gånger. Det innebär kraftiga stimulanser för kvinnor som vill
              starta företag. Det innebär att vi gör insatser mot mäns våld
              mot kvinnor. Det finns många sådana konkreta förslag i budgeten,
              och jag hoppas att Ulla Andersson ställer upp på dem fullt ut,
              för det är viktiga saker.
            </seg>
            <seg xml:id="i-bbf79d8576cc6833-0">
              Det finns strukturer i svenskt samhälle som gör att kvinnor underordnas,
              och det måste man göra något åt. Ni gjorde ingenting. Låt nu oss
              få chansen att under de fyra år som vi har framför oss och under
              de åtta år som kommer därefter göra något. Allt hinns inte med
              på sex dagar. Vi kommer att göra mycket mer när det gäller jämställdhet.
            </seg>
          </u>
          <note type="speaker" xml:id="i-10f054d422ae0e1d-0">
            Anf. 37 Finansminister ANDERS BORG (m):
          </note>
          <u who="unknown" xml:id="i-68329bae3f0bc47f-6">
            <seg xml:id="i-3305a35119e6f21e-0">
              Fru talman! Ärade ledamöter! Det har nu gått ungefär en och en
              halv månad sedan vi presenterade budgetpropositionen för Sveriges
              riksdag. Man kan konstatera att det ekonomiska läget i huvudsak
              har utvecklats i linje med prognoserna. Vi kan se att en del orosmoln
              hopar sig över den amerikanska ekonomin, med fallande huspriser
              och minskad orderingång för industrin. Men i Europa och Asien
              ser det ut som att utvecklingen stärks. Den huvudsakliga bilden
              av omvärlden är att den utvecklas i linje med de förväntningar
              vi hade i budgetpropositionen.
            </seg>
            <seg xml:id="i-99e06cfb7ae27329-0">
              Här hemma stiger orderingången. Vi har mycket stark tillväxt,
              kanske till och med något starkare än vi hade väntat. Vi ser att
              sysselsättningen utvecklas mycket starkt. Olika prognosmakare
              vare sig det är Arbetsmarknadsstyrelsen, SEB, Nordea eller någon
              annan presenterar prognoser som tyder på en mycket stark utveckling
              både för i år och nästa år, framför allt när det gäller arbetsmarknaden.
            </seg>
            <seg xml:id="i-35255d3aca40d0aa-0">
              Löner och inflation utvecklas på ett gynnsamt sätt, möjligen
              till och med något bättre än väntat. Börsen utvecklas starkt och
              kronan stärks något.
            </seg>
            <seg xml:id="i-fed4122a1bd6f6a9-0">
              Man ska naturligtvis vara försiktig. Vi befinner oss i det femte
              året av en återhämtning, och då ska vi naturligtvis alltid vara
              oroliga för att det kommer en nedgång. Men man kan konstatera
              att prognoserna om en tillväxt om 3,3 % för nästa år och 3,1 %
              för 2008 står sig väldigt väl och i huvudsak ligger i linje med
              de bedömningar som vi har fått från andra prognosmakare.
            </seg>
            <seg xml:id="i-860b02be61fdd706-0">
              När det gäller budgetläget och läget i statsfinanserna får vi
              rapporter om att det ter sig på marginalen något starkare. Detta
              är naturligtvis glädjande, även om vi måste tolka dessa uppgifter
              med stor försiktighet.
            </seg>
            <seg xml:id="i-bc839239f6264875-0">
              Vi har presenterat en stark budget som ger överskott på igenomsnitt
              2,62,7 % för de kommande åren. Det gäller att hålla fast vid den
              kursen och i de kommande budgetarbetena se till att vi uppfyller
              överskottsmålen för de offentliga finanserna.
            </seg>
            <seg xml:id="i-6073d4e21d67868e-0">
              I grunden har vi haft en positiv utveckling för svensk ekonomi.
              Men samtidigt består de grundläggande svenska problemen. Det är
              över en miljon människor som står utanför arbetsmarknaden. Vi
              har en arbetslöshet som är högre än i många industriländer och
              i många liknande små, öppna ekonomier. Vi har en sjukfrånvaro
              som är närmast unikt hög i Europa. Där ser vi också en risk för
              att det starka arbetsmarknadsläget slår över i att frånvaron på
              nytt stiger. Det är något vi måste vara mycket vaksamma på.
            </seg>
            <seg xml:id="i-bb2f9cc2841de1b1-0">
              Vi har ett omfattande utanförskap i förtidspensioner. Allt detta
              är Sveriges viktigaste samhällsproblem. Man kan konstatera att
              Sverige de senaste decennierna har prövat en experimentpolitik
              som har misslyckats. Det har handlat om att man har lagt mycket
              höga skatter också på människor med låga och normala inkomster.
              Det har lönat sig för dåligt för vanliga människor att arbeta.
              Vi har haft en a-kassa och socialförsäkringar som har förlorat
              rollen som omställningsförsäkring. Det handlar om en arbetsmarknadspolitik
              där man har ersatt omställning med inlåsning.
            </seg>
            <seg xml:id="i-23aee0d2003b80a1-0">
              Det handlar om en lönebildning som visserligen under senare år
              har gett låg inflation men som inte har varit förenlig med att
              vi ska klara en bra sysselsättningsutveckling, och vi har misslyckats
              med arbetslösheten.
            </seg>
            <seg xml:id="i-8180344afa716149-0">
              Det handlar om en skola som har byggt skillnader och misslyckats
              med utjämningsuppdraget.
            </seg>
            <seg xml:id="i-6e4debb77d7521e9-0">
              Det handlar om en näringspolitik och ett företagsklimat där man
              har glömt ägandet och företagarna.
            </seg>
            <seg xml:id="i-6ffcac8ca8a4765f-0">
              Den experimentpolitiken har avvikit från kärnan i den svenska
              modellen. Den har avvikit från den politik som har bedrivits i
              länder där man har en väsentligt starkare ekonomisk utveckling.
            </seg>
            <seg xml:id="i-11ee73d5d3f36e15-0">
              Regeringens uppgift handlar nu om att se till att återupprätta
              kärndragen i den svenska modellen och att vi därmed också sätter
              kampen mot massarbetslösheten och kampen för full sysselsättning
              främst i den ekonomiska politiken. Det är regeringens viktigaste
              uppgift.
            </seg>
            <seg xml:id="i-71077429d692238d-0">
              Det är här det handlar om att gå tillbaka till sunt förnuft och
              grunderna i det som en gång gav Sverige låg arbetslöshet. Det
              får vara slut med experimenten till leder till massarbetslöshet
              och leder bort från full sysselsättning.
            </seg>
            <seg xml:id="i-ae163e201b863d57-0">
              Nu kommer också jobben. Regeringens politik bidrar naturligtvis
              till det. Vi har en politik som gör att det lönar sig bättre att
              arbeta. Då är det flera som aktivt söker arbete.
            </seg>
            <seg xml:id="i-ed76f990142a0e9c-0">
              Vi har en politik som gör att matchningen på arbetsmarknaden
              fungerar bättre. Tillväxt leder till att flera får anställning.
            </seg>
            <seg xml:id="i-a5a2eaa0aa1f51a7-0">
              Vi har en politik som gör att lönebildningen bättre beaktar också
              de arbetslösas intressen. Då blir lönebildningen mer i linje med
              en politik för full sysselsättning.
            </seg>
            <seg xml:id="i-e499aaa9d03cdc47-0">
              Vi har en arbetsmarknadspolitik som mer effektivt bidrar till
              förmedling och minskar riskerna för inlåsning.
            </seg>
            <seg xml:id="i-162556a3eed7acc7-0">
              Vi har en politik som gör att flera företag vågar anställa, och
              vi har en politik som gör att flera företag vågar växa och flera
              vågar bli företagare.
            </seg>
            <seg xml:id="i-159be613da5ce339-0">
              Detta är naturligtvis en politik som kommer att leda till en
              stigande sysselsättning.
            </seg>
            <seg xml:id="i-53573582efbeea4c-0">
              Vi är inte nöjda. Man skulle behöva göra mer. Det behöver vidtas
              åtgärder för att det ska löna sig ännu bättre att arbeta. Det
              behövs åtgärder för att det ska bli ännu enklare att anställa,
              och det behövs åtgärder för att flera ska vilja driva företag.
              Det är den inriktningen politiken kommer att ha de kommande åren.
            </seg>
            <seg xml:id="i-bd8ec5801f9461fb-0">
              Nu kommer också jobben. Vi har då också en chans att göra någonting
              åt de stora ekonomiska klyftor vi har i Sverige. De senaste tio
              åren har varit en period där massarbetslösheten och utanförskapet
              har bidragit till att skillnaderna i inkomster har ökat, att skillnaderna
              mellan män och kvinnor har bestått och att skillnaderna mellan
              regioner har bestått. Att man inte har klarat av att upprätta
              full sysselsättning är det viktigaste skälet vill att vi har haft
              den utvecklingen.
            </seg>
            <seg xml:id="i-844897ed42221c3b-0">
              Nu får vi en utveckling där flera får chansen. Det är också det
              viktiga. Arbete är centralt. Det handlar om att ha arbetskamrater,
              att man ska få kompetensutveckling och att man ska få vara med
              och ta ansvar och utvecklas. Där kan man aldrig ersätta arbete
              med olika bidragsförsörjningar.
            </seg>
            <seg xml:id="i-b49ac39ccfd3fc8d-0">
              Man klarar aldrig av att hantera ett samhälle där alla kan få
              en plats på arbetsmarknaden om man inte har en tydlig arbetslinje.
              Det är arbetslinjen och politiken för full sysselsättning som
              är kärnan i det som gör att vi har ett sammanhållet samhälle.
            </seg>
            <seg xml:id="i-6000fba8618de749-0">
              Med jobben kommer också välfärden. Det är tydligt att vi har
              brister i dagens välfärdssystem. Tittar vi på utbildning och skola
              är det tydligt att förskolan inte riktigt klarar av att ge alla
              barn en bra start i livet. Det är alldeles för många som lämnar
              gymnasieskolan utan examen. Inte minst yrkesutbildningarna har
              hamnat i bakvattnet.
            </seg>
            <seg xml:id="i-680b60a36e811424-0">
              I vården ser vi att vi har problem med tillgängligheten för alla.
              Vi ser att omvårdnaden av de äldre brister. Vi ser att det finns
              skriande brister inom psykiatrin.
            </seg>
            <seg xml:id="i-6be8a0c12c16bd99-0">
              På framtidsutmaningarnas konto står klimatfrågorna och Östersjöns
              överlevnad mycket högt. Alliansregeringen kommer att sätta en
              hög prioritering vid att föra en offensiv och framtidsinriktad
              miljöpolitik. Jag är övertygad om att vår miljöminister Andreas
              Carlgren kommer att återkomma på den punkten.
            </seg>
            <seg xml:id="i-cf31e1d3fe4888d0-0">
              Steg för steg är det vår uppgift att sanera arvet efter de åtta
              åren av vänstersamarbete. Det handlar om att ta tillbaka all den
              mark vi har förlorat när det gäller jobben. Det handlar om att
              föra en politik för full sysselsättning som gör att vi kan få
              ett samhälle där klyftorna inte växer. Det handlar om att föra
              en politik som skapar förutsättningar för större resurser för
              välfärden.
            </seg>
            <seg xml:id="i-8a9b47ea245d50c3-0">
              Det är här huvudinriktningen för allianspolitiken ligger. Tillsammans
              i alliansen vill vi möta Sveriges utmaningar. En central frågeställning
              är att vi ska utgå från starka offentliga finanser. Det är en
              glädjande utveckling vi har sett. Men låt mig vara tydlig med
              att det också framöver måste vara en stor försiktighet som råder.
            </seg>
            <seg xml:id="i-e379c2b9de3b0942-0">
              Det är många viktiga uppgifter som ligger i alliansens gemensamma
              manifest. De ska klaras av i den ordning vi har möjligheter till.
              Men det måste ske i god ordning och under gott iakttagande av
              hushållning.
            </seg>
            <seg xml:id="i-f5145f73541dd697-0">
              Att inte spara nu och inte upprätthålla överskott de kommande
              åren är att förutskicka skattehöjningar i framtiden. Det vill
              vi inte ge som arv till våra barn och barnbarn. Det är därför
              det är så viktigt att vi ser till att nu hålla statsfinanserna
              i god ordning och se till att vi har ett gott sparande varje år.
            </seg>
            <seg xml:id="i-f445c52068ec58be-0">
              Fru talman! Detta är alliansregeringens uppdrag: jobben, klyftorna
              och välfärden. Vi har lagt fram en budget som tar stora steg i
              den riktningen. Vi har lagt fram en budget som bidrar till att
              sysselsättningen nu kommer, jobben blir flera, att flera människor
              kommer i arbete och att arbetslösheten gradvis sjunker. Därför
              är det med stor glädje jag kan konstatera att vi i riksdagsbehandlingen
              har funnit ett starkt stöd för alliansens samlade politik.
            </seg>
          </u>
          <note xml:id="i-2554f8c3296e5361-0">
            I detta anförande instämde Anna Bergkvist, Lars Elinderson, Annicka
            Engblom, Lisbeth Grönfeldt Bergman, Rolf Gunnarsson, Ann-Charlotte
            Hammar Johnsson, Ulf Sjösten och Lars-Arne Staxäng (alla m).
          </note>
          <note type="speaker" xml:id="i-4d4b163a5c3c40c5-0">
            Anf. 38 PÄR NUDER (s) replik:
          </note>
          <u who="unknown" xml:id="i-68329bae3f0bc47f-7">
            <seg xml:id="i-f165a7f9bb1447d6-0">
              Fru talman! Vi har haft val i Sverige. Väljarna har sagt sitt,
              och vi har fått en ny majoritet här i riksdagen. Rollerna är ombytta.
              Men på en viktig punkt är inte rollerna ombytta. Det gäller de
              frågor där vi har breda överenskommelser över den traditionella
              blocklinjen.
            </seg>
            <seg xml:id="i-79ffdc5406ab9e47-0">
              Det gäller till exempel Riksbankens självständighet. Det är en
              överenskommelse som har tjänat Sverige väl. Vi socialdemokrater
              tänker harangera den uppgörelsen även när vi är i opposition.
              Man kan diskutera hur Riksbanken har skött sitt uppdrag. Men formerna
              vid penningpolitiken tänker vi stå fast vid.
            </seg>
            <seg xml:id="i-cb098d38f721e747-0">
              Fru talman! Det är därför desto mer förvånande med den andra
              stora uppgörelsen som vi har över blockgränserna, nämligen den
              om vårt pensionssystem. Den bryter den borgerliga regeringen ensidigt
              utan något som helst samråd med oss socialdemokrater.
            </seg>
            <seg xml:id="i-09a6447b350eb93a-0">
              Ni försämrar villkoren för de förtidspensionerade i deras ålderpension
              i den budget som riksdagen snart ska besluta om. Det är ett historiskt
              beslut att bryta pensionsöverenskommelsen, Anders Borg, som du
              har lagt flera förslag om att riksdagen ska fatta här i dag.
            </seg>
            <seg xml:id="i-3b046c105b5a079d-0">
              Jag ska ställa en mycket öppen fråga till dig så att du kan reflektera
              ordentligt över den: Varför ska ni bryta pensionsöverenskommelsen
              förstår du innebörden i det beslut som du vill att riksdagen nu
              ska fatta?
            </seg>
          </u>
          <note type="speaker" xml:id="i-8fb0363d5565c8d6-0">
            Anf. 39 Finansminister ANDERS BORG (m) replik:
          </note>
          <u who="unknown" xml:id="i-68329bae3f0bc47f-8">
            <seg xml:id="i-1b2c109e4e90eddb-0">
              Fru talman! Jag förstår att Pär Nuder har haft en tuff uppgift
              här. Han är väl den socialdemokratiska finansminister som har
              svarat för den största uppgången av arbetslösheten någonsin, såvitt
              jag kan bedöma. Detta har skett trots att vi har haft stark tillväxt
              i ekonomin, att arbetslösheten i andra länder har sjunkit och
              att vi har haft överskott i statsfinanserna.
            </seg>
            <seg xml:id="i-c3e10163e64a633a-0">
              Jag vill vara försiktig här, eftersom det är svårt att göra jämförelser.
              Men jag tror att Pär Nuder är den enda finansminister i Sverige
              som har haft en period där arbetslösheten i EU-15-länderna har
              varit lägre än i Sverige. Det är klart att det är besvärligt att
              ta en diskussion om jobbpolitiken, massarbetslösheten, full sysselsättning
              och de centrala uppgifterna för regeringens politik. Då vill Pär
              Nuder i stället tala om pensionsuppgörelsen.
            </seg>
            <seg xml:id="i-8f6d24066dd6b11f-0">
              Det är naturligtvis så att pensionsuppgörelsen har varit central
              för svensk ekonomisk utveckling. Det har varit väldigt bra att
              Socialdemokraterna och de borgerliga partierna tillsammans har
              kunnat lägga fast en pensionsuppgörelse. Det är bra när vi kan
              hålla fast vid breda blocköverskridande uppgörelser. Vi har vid
              flera tillfällen under den socialdemokratiska regeringsperioden
              erbjudit samarbete kring försvarsfrågor, energifrågor och en lång
              rad andra frågor.
            </seg>
            <seg xml:id="i-d2bc7f08b306f8b2-0">
              Vi bryter inte pensionsuppgörelsen. Vi gör bedömningen att det
              är i linje med den. Det är de bedömningar som görs av dem som
              har varit inblandade i pensionsförhandlingarna. Det har också
              skett diskussioner i genomförandegruppen med socialdemokratiska
              företrädare. Därför är politiken helt i linje med uppgörelsen.
              Den kommer också att bidra till att vi får en bättre sysselsättningsutveckling
              och en starkare utveckling i svensk ekonomi.
            </seg>
          </u>
          <note type="speaker" xml:id="i-680c362240d653f9-0">
            Anf. 40 PÄR NUDER (s) replik:
          </note>
          <u who="unknown" xml:id="i-68329bae3f0bc47f-9">
            <seg xml:id="i-bba0352724007042-0">
              Fru talman! Finansministern far med osanning. Detta har inte
              diskuterats med oss socialdemokrater. Ni må göra vilken bedömning
              ni vill av om detta är ett brott mot pensionsöverenskommelsen.
              Vi anser det.
            </seg>
            <seg xml:id="i-af4f08c06f93816e-0">
              Vi har varje gång som vi har föreslagit förändringar i uppgörelsen
              gått till den dåvarande borgerliga oppositionen, diskuterat igenom
              förslagen och därefter gemensamt gått till Sveriges riksdag. Du
              går ensidigt hit till Sveriges riksdag med ett förslag om att
              spara 1,7 miljarder kronor på landets förtidspensionärer så att
              de ska få sämre ålderspension utan att över huvud taget överlägga
              med den part som du har ingått uppgörelsen med.
            </seg>
            <seg xml:id="i-fdc272d4349be592-0">
              Du är ny på finansministerposten. Man ska vara försiktig med
              att ge råd till sin efterträdare. Men lyssna lite bakåt, Anders
              Borg, på dem som var med och gjorde pensionsuppgörelsen. Det är
              helt riktigt som du säger: Detta har tjänat Sverige väl. Det historiska
              med den budget som du lägger på riksdagens bord är inte försämringarna
              i a-kassan, utan att du medvetet ensidigt bryter pensionsuppgörelsen.
              Det är det du kommer att bli känd för, inte ditt användande av
              svart arbetskraft.
            </seg>
          </u>
          <note type="speaker" xml:id="i-c65689f6941e3a23-0">
            Anf. 41 Finansminister ANDERS BORG (m) replik:
          </note>
          <u who="unknown" xml:id="i-68329bae3f0bc47f-10">
            <seg xml:id="i-3d22fea8ebccac15-0">
              Fru talman! Det är slående när man lyssnar på Pär Nuder: Någon
              ny tanke, någon ny uppgift för socialdemokratin när det gäller
              att återupprätta full sysselsättning och bekämpa massarbetslösheten
              har han inte. Det finns inga samhällsproblem i Sverige som han
              är intresserad av att prata om, möjligtvis med undantag av att
              det saknas socialdemokratiska statsråd. Man läser budgeten sida
              upp och sida ned inte en ny tanke, inte ett alternativ som på
              något sätt i en seriös mening kan förväntas leda till jobb. Inget
              regeringsalternativ en total splittring på vänstersidan. Här har
              vi en tomhet som är närmast frapperande.
            </seg>
            <seg xml:id="i-93de60798409740f-0">
              Då vill Pär Nuder fastna i en mycket märklig diskussion om Genomförandegruppens
              diskussioner kring pensionsuppgörelsen. Det har förts diskussioner
              i Genomförandegruppen och det har redovisats olika synsätt från
              Socialdemokraterna och de borgerliga partierna i frågan. Talar
              man med dem som har varit inblandade i pensionsuppgörelsen är
              det uppenbart att många av dem hävdar att den här förändringen
              på förtidspensionerna inte omfattas av pensionsuppgörelsen.
            </seg>
            <seg xml:id="i-24ba5acb4d1cbba5-0">
              Det är därtill en förändring som är nödvändig för att man ska
              upprätthålla en god ordning i de offentliga finanserna. Det är
              en åtgärd som är nödvändig om man vill se till att vi ska bekämpa
              utanförskap och föra tillbaka Sverige till en politik där vi har
              full sysselsättning och där vi inte längre har ett tillstånd av
              massarbetslöshet.
            </seg>
          </u>
          <note type="speaker" xml:id="i-698e3a057de621ca-0">
            Anf. 42 PETER ERIKSSON (mp) replik:
          </note>
          <u who="peter_eriksson_83518c" xml:id="i-812a92f8f669ae36-5">
            <seg xml:id="i-15dc6e595b1b8991-0">
              Fru talman! Det vill till att man är lite fräck om man ska klara
              den här balansen, och jag tycker att finansministern klarar den
              bra. Om man lyssnar noga på anförandet hör man till och med att
              den nye finansministern tar åt sig äran för den ekonomiska utvecklingen
              just nu i Sverige att vi har fått massor av nya jobb och har en
              snabb tillväxt. Detta trots att vi ännu inte har hunnit ta ett
              enda beslut om den nya budgeten. Det var det som vi diskuterade
              i dag. Det är nästan rekord, måste man väl säga, att ni har fått
              ett sådant inflytande på så kort tid, utan att ännu ha gjort någonting.
            </seg>
            <seg xml:id="i-49da35422ccfaab7-0">
              Ett av de få konkreta förslag som ni hade före valet för att
              sänka kostnaderna för företag handlade om några branscher i tjänstesektorn.
              Ni skulle finansiera satsningen på sänkta kostnader inom vissa
              speciellt utvalda servicesektorer genom att höja arbetsgivaravgifterna
              för övriga småföretag.
            </seg>
            <seg xml:id="i-5388ca95987c9a33-0">
              I budgeten och i det beslut som vi nu ska ta är en del av den
              politiken kvar. Den höjning som ni har lovat genomför ni. Det
              blir nu en höjning av arbetsgivaravgifterna för alla småföretag.
              Sänkningen kommer däremot inte att genomföras i budgeten. Det
              tydligaste skälet verkar helt enkelt vara att ni inte har tänkt
              på att kolla med EU att ni måste få tillstånd där först. Det gör
              att ni nu sitter ansikte mot ansikte med byråkraterna i Bryssel
              och ännu inte har fått reda på om ni verkligen kan genomföra era
              löften. Tycker ni att det är hyggligt mot Sveriges företagare
              att efter valet bara genomföra höjningarna men före valet bara
              prata om sänkningarna?
            </seg>
          </u>
          <note type="speaker" xml:id="i-1abc79ef9add0325-0">
            Anf. 43 Finansminister ANDERS BORG (m) replik:
          </note>
          <u who="unknown" xml:id="i-68329bae3f0bc47f-11">
            <seg xml:id="i-7366bb78f8b70222-0">
              Fru talman! Jag ska gärna ge Peter Eriksson ett erkännande för
              att Miljöpartiet, precis som han framhöll i sitt anförande, under
              de gångna åren har tagit ett stort ansvar för statsfinanserna,
              för överskott och utgiftstak. Det är naturligtvis glädjande att
              det i den miljöpartistiska budgeten finns flera förslag som enligt
              min bedömning också skulle bidra till en något bättre ekonomisk
              utveckling.
            </seg>
            <seg xml:id="i-7a831a2c85c6abbe-0">
              Men det är lite tråkigt att Peter Eriksson väljer att bli närmast
              en rödkopia av Pär Nuder i sin upprördhet. Vi har inte åstadkommit
              någonting, men alldeles nyss fick vi höra från talarstolen att
              hela samhällsklimatet har rivits ned på sju veckor. Det verkar
              märkligt att vi har åstadkommit så mycket på en del områden och
              så lite på en del andra.
            </seg>
            <seg xml:id="i-56976edad9867efa-0">
              Det är naturligtvis så att jag är glad över att det går bra för
              Sverige. Det är en del av att vi har en bra modell som i vissa
              avseenden har bidragit till hög tillväxt och bra utveckling för
              företagsamhet. Men den har också bidragit till massarbetslöshet.
              Den har bidragit till en dålig sysselsättningsutveckling. Det
              är det vi försöker göra någonting åt. Vi har aldrig gått till
              val på att säga att svensk ekonomi befinner sig på randen till
              en kollaps.
            </seg>
            <seg xml:id="i-df1aadcb6a35a45f-0">
              Om man ska upprätthålla överskotten och de utgiftstak som Peter
              Eriksson har tagit så mycket ansvar för finns det naturligtvis
              ett behov av att finansiera skattesänkningen. Det måste man se
              till att göra. Skattesänkningar måste finansieras på ett sätt
              som är någorlunda rimligt i ett fördelningsperspektiv.
            </seg>
            <seg xml:id="i-e686fc1afc4b7e3a-0">
              Vi genomför mycket stora skattesänkningar för företagen. Det
              handlar netto om någonstans runt 45 miljarder 2007 och ytterligare
              några miljarder 2008. Precis som när Peter Eriksson var med och
              sänkte arvs- och gåvoskatten ett klokt beslut som jag gratulerar
              Peter Eriksson, Pär Nuder och andra till att ha varit inblandade
              i att fatta är det nu rimligt att man väljer att minska nedsättningen
              på de mindre företagen. Det är en åtgärd som av till exempel Riksdagens
              revisorer har lyfts fram som den kanske minst effektiva sysselsättningsåtgärden.
              Därför är det rimligt att också våra stora skattesänkningar på
              företagssektorn finansieras med vissa betungande skattehöjningar
              för företagen.
            </seg>
          </u>
          <note type="speaker" xml:id="i-02a07eab11ae9e08-0">
            Anf. 44 PETER ERIKSSON (mp):
          </note>
          <u who="peter_eriksson_83518c" xml:id="i-812a92f8f669ae36-6">
            <seg xml:id="i-535e6665bed6e03c-0">
              Fru talman! Jag förstår tanken som ni har haft från början. Problemet
              är att ni inte kan genomföra de sänkningar som ni har planerat
              och inte får tillstånd av EU att göra det nu. Men ni genomför
              ändå höjningarna. Det var just de här höjningarna av arbetsgivaravgifterna
              för små företag generellt som skulle finansiera sänkningarna i
              vissa speciellt utvalda sektorer som är viktiga för Sveriges konkurrenskraft.
              Det gäller till exempel restaurangbranschen. De här förändringarna
              skulle skapa massor med nya jobb. Men ni genomför bara höjningarna
              inte sänkningarna. Det är där det här inte håller.
            </seg>
            <seg xml:id="i-6f99c18d5e6a26f6-0">
              Det logiska hade varit att låta Sveriges småföretagare ha kvar
              sänkningen av arbetsgivaravgifterna med 5 %, när ni nu inte orkar
              eller klarar av att genomföra det andra vallöftet. Men det gör
              ni inte! Netto blir det så att ni bara får igenom höjningar.
            </seg>
            <seg xml:id="i-cf1f80c9d14a37fb-0">
              De övriga sänkningar som finns, till exempel av förmögenhetsskatten
              nu framöver, påverkar långt ifrån alla småföretag. Det är bara
              en liten, liten del av dem som påverkas av detta. Därför får de
              flesta småföretagare i Sverige bara höjningar.
            </seg>
            <seg xml:id="i-2d61a8a1e1b98b5c-0">
              Det är detta som är ert dilemma. Jag tycker att det är obegripligt.
              Kan ni inte försöka leva upp åtminstone till ett uns av det som
              ni har pratat om före valet?
            </seg>
          </u>
          <note type="speaker" xml:id="i-3b6ce5537c0252ec-0">
            Anf. 45 Finansminister ANDERS BORG (m) replik:
          </note>
          <u who="unknown" xml:id="i-68329bae3f0bc47f-12">
            <seg xml:id="i-2e521a7c03f19abc-0">
              Fru talman! Jag kommer aldrig att tillhöra Peter Erikssons grupp
              i tävlingen om att skylla allt på EU. Vi genomför stora skattesänkningar
              på företagssektorn. Det handlar om nettoskattesänkningar på 45
              miljarder i år. Nästa år tillkommer också servicesektorn. Då blir
              skattesänkningarna för företagssektorn ytterligare några miljarder
              större. Då är det rimligt att företagssektorn också bär en del
              av finansieringen. Det är precis lika rimligt som när Peter Eriksson
              tar bort arvs- och gåvoskatten en skattesänkning för hushåll där
              många av de berörda hushållen är företagare och finansierar det
              med en viss sänkning av den minst effektiva sysselsättningsstöd
              som vi har haft enligt Riksdagens revisorer.
            </seg>
            <seg xml:id="i-98e9190682f2a1b7-0">
              Jag tycker att det här är rimligt. Det är en väl avvägd politik
              och den kommer att leda till flera jobb. Det som är lite tråkigt
              är att Miljöpartiet inte tycks vara intresserat av att delta i
              en diskussion om hur vi ska bryta sambandet mellan tillväxt och
              miljöproblem, om hur ska vi hitta konstruktiva vägar framåt för
              att hantera klimatfrågorna och om hur vi ska göra offensiva satsningar
              på Östersjön. Jag skulle gärna delta i en sådan diskussion. Jag
              tror att vi har stor anledning att lyssna även till Miljöpartiets
              synpunkter på området. Det tycker jag skulle kunna vara en grund
              för ett konstruktivt samtal. Jag tycker att det är tråkigt att
              Miljöpartiet väljer att så tydligt inrikta sig på att vara ett
              vänsterparti under de kommande fyra åren.
            </seg>
          </u>
          <note type="speaker" xml:id="i-c984aa2febb9d5d2-0">
            Anf. 46 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-7">
            <seg xml:id="i-4f1cf5a267037635-0">
              Fru talman! Jag måste påminna finansministern om att Anne Wibble
              nog slår rekordet i öppen arbetslöshet. Den var drygt 8 % under
              hennes regeringstid. Men det kanske är sådant man vill glömma
              från borgerligt håll.
            </seg>
            <seg xml:id="i-8f5bb0268e72e47d-0">
              Jag kan konstatera att finansministern inte alls tog upp någonting
              om kvinnors löner. Jag kan tänka mig att det är en blind fläck
              i den moderata politiken.
            </seg>
            <seg xml:id="i-443978a79c2693dc-0">
              Jag kommer ihåg att jag läste en intervju under valrörelsen som
              LO-Tidningen gjorde med dig, Anders Borg, där de just tog upp
              den här frågan: Hur ser du på problemet med kvinnors löner? Ditt
              resonemang gick väl ungefär så här: Ja, men kvinnor är väl ändå
              gifta med män som tjänar bättre. LO-Tidningen frågade: Ja, men
              de som inte är det då? Du svarade: Ja, men de kanske gifter sig.
            </seg>
            <seg xml:id="i-32bde593206da7ec-0">
              Jag förstår att det här är en blind fläck hos dig. Jag funderar
              lite över hur du ser på lösningen av problemet att kvinnor tjänar
              80 % av mäns löner. I dina skatteförslag kan jag se att 60 % av
              skattesänkningarna går till män och 40 % till kvinnor. Även ur
              det perspektivet glömmer du väl att skatter är omfördelande. Det
              är faktiskt så att män betalar fem gånger så mycket i statsskatt
              som vad kvinnor gör. Även om kommunalskattens omfördelning inte
              är lika talande är den i kronor och ören mycket högre. Kvinnor
              betalar 53 000 och män 78 000. Och ser man till transfereringarna,
              alltså vår gemensamma välfärd, är de tre gånger mer omfördelande
              än vad skatterna är. Och just den delen av välfärden tycker ni
              är värd att minska. Ni har ju uttalade mål. Jag läser i utskottets
              betänkande att överskottsmålets syfte är att möjliggöra stabila
              skattesatser på en lägre nivå än i dag, det vill säga att ta från
              kvinnor och ge till män. Den gemensamma kakan ska också minska
              kraftigt, vilket betyder att kvinnor får avstå från nyttiga reformer
              och välfärd som äldreomsorg, barnomsorg och så vidare för att
              just högavlönade, och framför allt män, ska få det bättre.
            </seg>
          </u>
          <note type="speaker" xml:id="i-b9703b6f5583ff08-0">
            Anf. 47 Finansminister ANDERS BORG (m) replik:
          </note>
          <u who="unknown" xml:id="i-68329bae3f0bc47f-13">
            <seg xml:id="i-42cecf0832ae051d-0">
              Fru talman! Det Ulla Andersson och jag har gemensamt är att vi
              har mycket höga ambitioner att föra en politik som bidrar till
              jämställdhet mellan män och kvinnor, som utjämnar skillnaden mellan
              mäns och kvinnors inkomster och som utjämnar löneskillnaden mellan
              män och kvinnor. Där har vi en gemensam ambition, och jag är naturligtvis
              glad för att Ulla Andersson så tydligt ger uttryck för det.
            </seg>
            <seg xml:id="i-4d5e3838b29c5c1a-0">
              Men som så ofta med vänsterpartier blir det en väldig skillnad
              mellan retorik och verklighet. Vi kan konstatera att man har talat
              om jobb. Man har regerat i åtta ihop med Socialdemokraterna, och
              vi har massarbetslöshet. Man pratar om klyftor. Man har regerat
              i åtta år med Socialdemokraterna, och klyftorna består. Man pratar
              om jämställdhet. Man har regerat i åtta år med Socialdemokraterna,
              och jämställdhetsproblemen är ungefär lika stora. Man har regerat
              i åtta år med Socialdemokraterna, och man har pratat om välfärd.
              Och vad ser vi? Jo, brister på praktiskt taget varje välfärdsområde.
              Det här är naturligtvis en klassisk krock mellan vänsterretorik
              och verkligheten.
            </seg>
            <seg xml:id="i-6fc5b02ea2a4e6e1-0">
              Den politik vi står för kommer att leda till att inkomstskillnaderna
              mellan män och kvinnor kommer att vara lägre om fyra år. Det kan
              vi vara förhållandevis säkra på. Det vi gör är att tydligt skära
              ned trösklarna för just kvinnor att arbeta mer. Precis på samma
              sätt som förslaget om sänkt maxtaxa en gång i tiden bidrog till
              att det lönade sig bättre för kvinnor att arbeta och att flera
              kvinnor arbetade, kommer våra skattesänkningar och våra förändringar
              av bidragssystemen att ha den effekten. Det kommer att minska
              inkomstskillnaderna.
            </seg>
            <seg xml:id="i-01ae37d1c8264a86-0">
              Den fråga man måste ställa när man har läst Ulla Anderssons och
              Vänsterpartiets motion är om det är några saker i den här motionen
              man tänker insistera på. Något vänstersamarbete existerar inte.
              Socialdemokraterna avvisar praktiskt taget hela kärnan i Vänsterpartiets
              ekonomiska motion. Överskottsmålen vill man ha kvar. Vi hörde
              Pär Nuder hylla Riksbankens oberoende, och han talade väl om inflationsmålspolitiken
              och EU-medlemskapet. Alla dessa punkter i Vänsterpartiets politik
              avvisas av Socialdemokraterna.
            </seg>
            <seg xml:id="i-925d3c4e2f6daea4-0">
              Ni har varit dörrmatta när det gäller jobben, klyftorna i jämställdheten
              och välfärden. Det är uppenbart att ni planerar att vara dörrmatta
              för Socialdemokraterna i ytterligare några år.
            </seg>
          </u>
          <note type="speaker" xml:id="i-427b5f8fbc46e2f4-0">
            Anf. 48 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-8">
            <seg xml:id="i-580eb1d0b3d77a6a-0">
              Fru talman! Jag kanske ska passa på att påminna finansministern
              om något som han kanske har glömt under sin tid på Riksbanken.
              Vi har faktiskt ett flerpartisystem här i Sverige. Jag är mycket
              stolt över att tillhöra en bred opinion och en bred och tydlig
              opposition i det här landet.
            </seg>
            <seg xml:id="i-2c2eb2dab785514c-0">
              Moderaterna har väl för sin del fått helt fria händer att öka
              klyftorna, skapa låglönemarknader och öka arbetslösheten. Centerpartiets
              miljöpolitik har ju försvunnit. Folkpartiets omtanke om jämställdheten
              är totalt borta, och jag vet vad man ska säga om Kristdemokraterna,
              men de har väl lämnat walk over. Var glad du att du får jobba
              i frihet.
            </seg>
            <seg xml:id="i-f5820d892eb27fc7-0">
              Du svarade egentligen inte på mina frågor om vad du faktiskt
              tänker göra för att kvinnors löner ska öka. Ni har avvisat en
              lagstiftning om heltid, ni har avvisat begränsningar av visstidsanställningar
              och ni säger att ni ska fortsätta på skattesänkarvägen, alltså
              skatter som omfördelar från män till kvinnor.
            </seg>
            <seg xml:id="i-2297020003d1e978-0">
              Jag kan inte se hur er politik skulle öka jämställdheten. Ni
              har också mycket uttalade mål om att de överskott som vi i dag
              har i statens finanser ska användas i framtiden. Man kan konstatera
              att vi har en nettoförmögenhet på 400 miljarder, och ni anser
              inte att vi ska använda de resurser som finns i dag till att minska
              arbetslösheten, öka kvinnors löner, satsa på äldreomsorg och förskola,
              utan säger att det är oansvarigt. Jag undrar vad som är oansvarigt.
              Är det att låta bli att föra en politik som faktiskt ökar kvinnors
              möjligheter i det här landet? Är det ett sätt att ta sitt ansvar?
              Utifrån ett vänsterperspektiv blir det ett klart och tydligt nej
              på den frågan.
            </seg>
            <seg xml:id="i-c179766887c98821-0">
              Men, Anders Borg, på vilket sätt tänker du öka kvinnors löner
              framöver? På vilket sätt tänker du ta ditt ansvar som finansminister
              för majoriteten av Sveriges befolkning? På vilket sätt? Kan du
              ge ett svar? Det finns inte i budgetpropositionen över huvud taget.
            </seg>
          </u>
          <note type="speaker" xml:id="i-86d69023996eea86-0">
            Anf. 49 Finansminister ANDERS BORG (m) replik:
          </note>
          <u who="unknown" xml:id="i-68329bae3f0bc47f-14">
            <seg xml:id="i-aaa86074ceabe192-0">
              Fru talman! Ulla Andersson ställer en fråga om vad vi vill göra.
              Ja, praktiskt taget allt vi gör kommer att bidra till att minska
              klyftorna och skillnaderna mellan män och kvinnor. När vi sänker
              skatterna är det för att det ska skapa flera jobb, och klyftorna
              i Sverige drivs av utanförskapet. När vi reformerar välfärden
              kommer vi att få flera kvinnliga företagare. När vi skapar ett
              bättre företagsklimat, inte minst med bättre villkor för kvinnors
              företagande, kommer det att leda till att förmögenhetsskillnaderna
              minskar. Praktiskt taget all vår politik bidrar till att skillnaderna
              mellan män och kvinnor i ekonomiska termer och i välfärdstermer
              kommer att minska.
            </seg>
            <seg xml:id="i-ccf333dee6503d07-0">
              Det är detta som är den samlade vänsterns jätteproblem. Man har
              drivit en retorik under valrörelsen och nu i opposition som utmålar
              vår politik som någonting som kommer att öka arbetslösheten, minska
              sysselsättningen, försämra hushållens ekonomi, öka klyftorna,
              underminera välfärden och rasera de offentliga finanserna. Men
              detta har inte med verkligheten att göra. Det som är så tråkigt
              för de samlade vänsterpartierna är att för varje dag som vi innehar
              regeringsmakten, för varje månad som går framåt och för varje
              år som vi lägger bakom oss, kommer motsatsen vara det människor
              upplever i sin vardag. De kommer att uppleva att arbetslösheten
              blir lägre, de kommer att uppleva att en normal LO-familj får
              en tusenlapp mer att röra sig med, de kommer att se att inkomstklyftorna
              mellan män och kvinnor minskar, de kommer att se att det blir
              flera och bättre lärare och mer personal i omsorgen och de kommer
              att se att vi har överskott i de offentliga finanserna. Vänsterpartierna
              kommer alltmer desperat att driva en kamp mot verkligheten. Vi
              ska naturligtvis vara väldigt glada för att man väljer detta spår.
              Man har ingenting gemensamt, ingen förnyelse, en total tomhet
              när det gäller jobbpolitiken och bara ett upphettat gnäll över
              det vi gör. I takt med att resultaten kommer, kommer vi också
              att lägga grunden för ett fortsatt regeringsinnehav efter valet
              2010.
            </seg>
          </u>
          <note type="speaker" xml:id="i-80c61af39cf3b044-0">
            Anf. 50 LARS JOHANSSON (s):
          </note>
          <u who="lars_johansson_1e1d92" xml:id="i-cee56c821d03c195-0">
            <seg xml:id="i-63d4032efdf9efa8-0">
              Fru talman! Det var intressant att lyssna på de senaste replikerna
              mellan finansministern och flera talare. Finansministern håller
              fast vid att med den politik som den nuvarande regeringen för
              kommer arbetslösheten att sjunka. Jag noterar bara att i samma
              finansministers budgetproposition står det faktiskt för nästa
              år att arbetslösheten ska öka med 1,3 %. 60 000 fler människor
              ska ut på den öppna arbetsmarknaden tack vare att man tar bort
              väldigt många av de arbetsmarknadspolitiska åtgärder som gäller
              för närvarande. Det intressanta är faktiskt inte det som finansministern
              säger här utan det som står i budgetpropositionen och de prognoser
              som finansministern lämnar där.
            </seg>
            <seg xml:id="i-65673223ca8246de-0">
              Vi som bor i Sverige har lärt oss att vi är trygga människor
              som vågar möta en annorlunda framtid. Vi är trygga människor som
              vågar ta språnget in i det okända, som vågar spränga nya gränser,
              som vågar byta till nya jobb och flytta, som vågar ta lån och
              köpa nytt hus och som mitt i livet vågar studera och starta om.
            </seg>
            <seg xml:id="i-241c98b65baec8e1-0">
              Det är ju den politiken som har lett till att flera små företag
              än någonsin startas under innevarande år. Flera människor kommer
              i sysselsättning. Ungefär 80 000 människor har enligt Ams kommit
              i nya jobb under det här året. Den politiken är den som den nya
              borgerliga regeringen vill bryta upp från.
            </seg>
            <seg xml:id="i-2c2883673a30f9fa-0">
              Det andra som är viktigt att komma ihåg när vi diskuterar skattepolitik
              är att skatterna ska betala vår gemensamma välfärd och omfördela
              från dem som har till dem som saknar. Därför kan vi socialdemokrater
              aldrig se skattepolitiken isolerad från välfärdens finansiering.
              Dessutom är rättvisa skatter viktiga för att minska de ekonomiska
              klyftorna människor emellan.
            </seg>
            <seg xml:id="i-a73e5782fd5f403c-0">
              För oss är utgångspunkten att skapa så enkla, neutrala och likformiga
              skatteregler som möjligt. Den moderatledda regeringen som faktiskt
              bara har 48 % av väljarna bakom sig bryter nu totalt mot dessa
              principer. Genom nya subventioner, nya undantag, nytt krångel
              och oförmåga att hålla fast vid stabila skatter hotas välfärdens
              finansiering. Samtidigt sänks skatterna med 42 miljarder i år.
              8 miljarder är ofinansierade. Nästkommande år, 2008, sänks skatterna
              med ytterligare 49 miljarder. 16 miljarder är ofinansierade.
            </seg>
            <seg xml:id="i-026cb79b9bcfe4ec-0">
              Regeringen har dessutom haft så bråttom med sina skatteförslag
              att de inte har låtit riksdagen på normala villkor behandla de
              olika skatteförslagen i särskilda skattepolitiska propositioner.
              För detta har man också fått väldigt mycket hård kritik, inte
              bara från oss socialdemokrater utan också från Lagrådet och Skatteverket
              som har varit mycket kritiska till den här hanteringen.
            </seg>
            <seg xml:id="i-2af29ca75d71a011-0">
              Regeringens jobbskatteavdrag ökar skillnaden mellan den som arbetar
              och den som inte arbetar. Det leder till ökade orättvisor. Samtidigt
              leder det till att lågavlönade med ca 15 000 kr i månaden bara
              får några tior kvar när de olika avgifterna som samma regering
              lägger på dem är betalda. Däremot får den med inkomster över 35
              000 kr i månaden betydligt mer kvar. På det viset ökar orättvisorna
              för dem som arbetar. De som blir sjuka, arbetslösa, frånvarande
              på grund av arbetsskada eller går i pension kommer att få uppleva
              att inte bara inkomsten sjunker. Dessutom ska skatterna höjas.
            </seg>
            <seg xml:id="i-b6ef6073f0bfac5c-0">
              Pensionärerna är en grupp i samhället som den moderatstyrda regeringen
              ger sig på, framför allt förtidspensionärerna som kommer att få
              sänkt ålderspension med flera tusen kronor om året. Helt nyligen
              hade vi en replikväxling kring den frågan, där det visade sig
              att man nu bryter en pensionsöverenskommelse. Den politiska betydelsen
              av att man bryter denna viktiga pensionsöverenskommelse partierna
              emellan kan inte nog understrykas och vad det kan leda till längre
              fram.
            </seg>
            <seg xml:id="i-82148ccc1765f4cd-0">
              Nu nyper man alltså till, särskilt den grupp i samhället som
              har det allra svårast. Det är cynism. Alla pensionärer som inte
              har något jobbavdrag drabbas också av höjda premier i trafikförsäkringen,
              höjd skatt på el, bensin och tobak.
            </seg>
            <seg xml:id="i-55ab6f00a637f77f-0">
              För att finansiera sänkningar av förmögenhetsskatten och av fastighetsskatten
              på upp till 40 000 kr på de dyraste villorna i Danderyd höjs hyrorna
              på alla nyproducerade hyreslägenheter och bostadsrätter genom
              att räntebidrag och investeringsstöd tas bort. Hyrorna kommer
              att höjas med upp till 1 000 kr i månaden.
            </seg>
            <seg xml:id="i-72a8e0c7f6bb3557-0">
              Jag vill mot den här bakgrunden, fru talman, gärna ställa ett
              antal frågor till de borgerliga talare som kommer efter mig. Jag
              vill gärna också att de ger svar på de frågorna.
            </seg>
            <seg xml:id="i-29f3d490c0638035-0">
              Moderaterna brukar tala om att det ska föras en politik för tillväxt.
              Den bostadspolitik som denna regering nu för går i rakt motsatt
              riktning. Hur förklarar ni den politiken när vi nu kommer att
              få en ökad bostadsbrist i våra storstadsområden?
            </seg>
            <seg xml:id="i-986372010ed6a238-0">
              Regeringen består av flera mindre partier. Därför skulle det
              också, fru talman, vara intressant att höra hur Folkpartiet förklarar
              varför man bryter pensionsöverenskommelsen och rejält sänker ålderspensionen
              för förtidspensionärerna. Var finns alla socialliberaler i dag?
            </seg>
            <seg xml:id="i-4961e4a29bffb7bb-0">
              Kristdemokraterna, som också ingår i regeringen, lovade inför
              valet massor med ekonomiska reformer till pensionärerna. Av det
              blev det nästan inget eller en tummetott. Ni lovade höjd garantipension
              och särskilda grundavdrag för pensionärer på 5 000 kr i ett första
              stag. Inget av det lever ni upp till. Hur förklarar ni detta svek
              för väljarna?
            </seg>
            <seg xml:id="i-2488421ecb832212-0">
              Centerpartiet lovade inför valet att kommunerna verkligen inte
              skulle drabbas av en borgerlig regering. Nu drabbas kommunerna
              av kostnader på flera miljarder på grund av regeringens politik.
              Skatteinkomsterna sänks med 1,9 miljarder, och det blir ökade
              kostnader för socialbidrag på kanske ½ miljard kronor på grund
              av sänkta nivåer inom bland annat a-kassan. Hur förklarar Centerpartiet
              detta för sina omkring 50 kommunstyrelseordförande i centerstyrda
              kommuner?
            </seg>
            <seg xml:id="i-d8cdc59c6e14e231-0">
              Som framgår av mitt inlägg är vi socialdemokrater mycket kritiska
              till den politik som den moderatledda regeringen nu driver, som
              skapar ökade ekonomiska klyftor och där solidariteten är satt
              på undantag. Vi har väckt en budgetmotion som innebär en skattepolitik
              som finansierar välfärden, ökar sysselsättningen i landet och
              skapar framtidstro samtidigt som vi föreslår ett antal viktiga
              sociala reformer.
            </seg>
          </u>
          <note xml:id="i-fd2e18e943a7177b-0">
            Jag yrkar bifall till motionen och den socialdemokratiska reservationen.
          </note>
          <note xml:id="i-ed95507b930fc463-0">
            I detta anförande instämde Laila Bjurling, Birgitta Eriksson,
            Agneta Gille, Monica Green, Christin Hagberg, Sonia Karlsson,
            Pär Nuder, Hans Olsson och Britta Rådström (alla s).
          </note>
          <note type="speaker" xml:id="i-8f38ec7bca17684f-0">
            Anf. 51 MARIE ENGSTRÖM (v):
          </note>
          <u who="marie_engstrom_e6a38f" xml:id="i-55ca26388275a350-0">
            <seg xml:id="i-13e562f39c1a8ade-0">
              Herr talman! Jag hörde också vad finansministern sade från talarstolen:
              Allt vi gör kommer att minska klyftorna här i samhället. Vi kommer
              också att minska de ekonomiska skillnaderna mellan kvinnor och
              män.
            </seg>
            <seg xml:id="i-64d5710cca3ad10e-0">
              Det är alltid något att ta fasta på och något som vi kan stämma
              av politiken emot de kommande åren.
            </seg>
            <seg xml:id="i-c5593eda28738225-0">
              Målsättningen för Vänsterpartiets skattepolitik är att få flera
              människor i arbete, trygga välfärden och samtidigt kunna skapa
              förutsättningar för en hållbar utveckling. Hög sysselsättning
              tycker vi är en väldigt viktig förutsättning för att få resurser
              till den offentligt finansierade välfärden. Därför har vi konkreta
              satsningar i vårt alternativ både vad gäller offentliga och privata
              jobb. Vi avvisar däremot de stora skattesänkningarna. Vi vill
              i stället öka skatteuttaget vid högre inkomster. Vi tycker att
              det är viktigt att kvinnors och mäns olika ekonomiska förutsättningar
              uppmärksammas och samtidigt åtgärdas.
            </seg>
            <seg xml:id="i-f33bc20cabc6b028-0">
              Vid sidan av de tidigare beslutade skatteväxlingarna föreslår
              Vänsterpartiet ett antal skatteförändringar både inom transport-
              och miljöområdet. Syftet med det är att ytterligare styra utformningen
              av skatterna i en miljövänlig riktning.
            </seg>
            <seg xml:id="i-53591a771107a4c7-0">
              Under höstens skattedebatter har regeringsföreträdarna vid flera
              tillfällen försökt försvara försämringarna i a-kassan. Man säger
              att nu kommer flera att bli motiverade att jobba. Till skillnad
              från er som företräder majoriteten här i kammaren har jag och
              mitt parti en helt annan uppfattning om människors behov av trygghet
              och stabilitet i tillvaron, oavsett om man har ett jobb eller
              inte. Jag är övertygad om att den högsta önskan hos människor
              som av olika skäl är utslängda i arbetslöshet är att få ett jobb
              igen. Jag är övertygad om att ungdomar som går ut från universitet
              och högskolor har en stark ambition att så fort som möjligt komma
              ut på arbetsmarknaden.
            </seg>
            <seg xml:id="i-9d629c7deaf6d147-0">
              Nu kommer det jobb. Men observera att det inte har något med
              majoritetens politik att göra! De förslag som vi i den tidigare
              majoriteten har lagt ligger faktiskt till grund för det ökade
              antalet jobb som vi nu kan räkna in.
            </seg>
            <seg xml:id="i-40cc9e1f8d3cf73d-0">
              Men trots det ökar arbetslösheten. Varför blir det så? Därför
              att man minskar på Ams resurser och därmed möjligheten att matcha
              arbetssökande mot de lediga jobb som finns i dag. Det gör man
              i en situation när många företag inte hittar den arbetskraft de
              söker. Detta blir ju nästan ett slags moment 22.
            </seg>
            <seg xml:id="i-0ffb9ec070ac7c49-0">
              Men ni som nu har regeringsmakten tycks vara helt genomdränkta
              av en människosyn där den enskilde ska känna skuld för att hon
              eller han inte har ett arbete. Varför skulle man annars driva
              en politik som förnedrar människor genom att försämra villkoren
              för den som blir arbetslös eller ta bort studerandevillkoret?
            </seg>
            <seg xml:id="i-aaf845597e2a93c9-0">
              Att studerandevillkoret tas bort innebär att ca 20 000 unga kanske
              blir utan a-kassa nästa år, om man jämför med tidigare års siffror.
              Det är inte ovanligt att det går en tid från det att man slutar
              sin utbildning fram till dess att man får ett jobb. Unga människor
              kan helt enkelt tvingas till socialhjälp. Varför vill regeringen
              utsätta unga människor för detta innan de ens har hunnit etablera
              sig på arbetsmarknaden eller i vuxenlivet?
            </seg>
            <seg xml:id="i-434f585f8d3fbb88-0">
              Regeringen säger också att den höga skattebelastningen för låg-
              och medelinkomsttagare är en viktig orsak till att många i Sverige
              inte befinner sig i arbete i dag. Därför ska större delen av skattelättnaderna
              ges till låg- och medelinkomsttagare. Men det stämmer ju inte.
              Ingenting kan vara mer fel. Det visar sig att den tiondel av befolkningen
              som i dag tjänar mest också blir de som kommer att få de största
              skattesänkningarna.
            </seg>
            <seg xml:id="i-e08d601be9898dc7-0">
              Man måste enligt riksdagens utredningstjänst tjäna en bit över
              400 000 kr per år för att tillgodoräkna sig den berömda tusenlappen
              som regeringen och dess partier gick till val på. Människor med
              lägre inkomster får betydligt mindre kvar i plånboken.
            </seg>
            <seg xml:id="i-5f6b7b3a22efa8fa-0">
              Ska man dessutom jämföra situationen för män och kvinnor, som
              har gjorts tidigare i debatten, visar det sig att männen är de
              stora vinnarna. I tidigare budgetar har vi ju haft jämställdhetsbilagor
              där vi väldigt tydligt kunnat läsa vilken betydelse skatternas
              utformning och välfärdssystemet har och har haft för att minska
              skillnader mellan män och kvinnor. Det vi nu har fått är en regering
              som i stället ökar orättvisorna mellan män och kvinnor.
            </seg>
            <seg xml:id="i-1fb1bf7c7876d075-0">
              Det finns också en ojämn regional fördelning. Det är inte bara
              på grund av det så kallade jobbavdraget som storstadsbor blir
              de stora vinnarna, utan orsaken finns också i den förändring man
              gör av fastighetsskatten. I den fördelnings- och konsekvensanalys
              som jag har hänvisat till förut kan man väldigt tydligt se att
              utdelningen är störst just för dem som bor i storstadskommunerna.
            </seg>
            <seg xml:id="i-67d944595ecac931-0">
              Regeringen måste ha en stark tro på att det finns en stor automatik
              i att sänkt a-kassa ger nya jobb eftersom de direkta jobbförslagen
              är pinsamt klena. Man skrävlar mycket om nystartsjobben men nämner
              inte ett ord om att man slopar stora delar av dagens arbetsmarknadsåtgärder.
              Regeringen gör en stor affär av att subventionerad städhjälp skulle
              ge många nya jobb samtidigt som man tar bort forskningsstöd och
              exportstöd till mindre och medelstora företag. Man pratar vitt
              och brett om stimulanser till tjänsteföretagen, men man har ännu
              inte kunnat prestera något förslag. Man säger att regelbördan
              ska minska för alla skattskyldiga samtidigt som man presenterar
              förslag som innebär ytterligare krångel.
            </seg>
            <seg xml:id="i-ed404671df86932a-0">
              Jag har fått många påpekanden under riksdagsdebatter från borgerliga
              politiker om att skattereglerna måste vara enkla och begripliga
              för att inte rättstryggheten ska sättas ur spel. Men vad händer?
              En lång rad dåligt beredda skatteförslag dimper ned på riksdagens
              bord. Kraven på likformighet och rättstrygghet verkar helt och
              hållet bortblåsta. Det är bara att konstatera att krångelfaktorn
              ökar påtagligt med den nya regeringen.
            </seg>
            <seg xml:id="i-88a7d097df4debb3-0">
              Vi i skatteutskottet vet ju att man från Skatteverket inte är
              lite orolig för vilka effekter detta kommer att få nästa år. Man
              bedömer att arbetsbördan både för skattskyldiga och för myndigheter
              kommer att öka. Detta, herr talman, är något att begrunda med
              tanke på att näringsministern häromdagen var ute och lovade att
              krånglet skulle minska med 25 % fram till år 2010.
            </seg>
            <seg xml:id="i-9df46610dbfce788-0">
              Jag har några frågor till regeringens företrädare. Hur kommer
              ni att finansiera de kommande utlovade skattesänkningar som ni
              pratar om i betänkandet? Ni ska gå vidare med jobbavdraget. Ni
              ska ta bort förmögenhetsskatten. Ni ska ta bort fastighetsskatten.
              Jag tycker att det är viktigt att ni ger oss i utskottet men även
              alla åhörare till den här debatten svar i de frågorna. Vad är
              det som kommer att hända de kommande åren? Nu pratar vi om budgeten
              för 2007, men vad är det som kommer att hända 2008? Vad kommer
              att hända 2009 och 2010? Jag tror att det är väldigt många som
              vill ha svar på de frågorna.
            </seg>
            <seg xml:id="i-155dbceeab179ec5-0">
              Vad är det som kommer att hända med regionalpolitiken? Vi har
              ju läst utvärderingen från riksdagens utredningstjänst. Det är
              de mindre kommunerna och glesbygdskommunerna som blir de stora
              förlorarna på regeringens politik. Vad är det som kommer att hända?
            </seg>
            <seg xml:id="i-10907576950f14d5-0">
              Vad är det som kommer att hända med krånglet? Det ni har presenterat
              hittills de här veckorna är ju enbart en väldigt krånglig skattepolitik,
              vid sidan av att den också är mycket orättvis och att den ökar
              klyftorna mellan kvinnor och män.
            </seg>
          </u>
          <note type="speaker" xml:id="i-85d9747812ed243c-0">
            Anf. 52 HELENA LEANDER (mp):
          </note>
          <u who="helena_leander_1a8ec1" xml:id="i-a4da03747b373a09-0">
            <seg xml:id="i-30e6307572bc5c18-0">
              Herr talman! 51 biljoner kronor är ganska mycket pengar. Det
              är mycket mer än den budget vi ska besluta om här i dag. Det är
              så mycket man beräknar att de förestående klimatförändringarna
              kommer att kosta om vi inte gör någonting drastiskt nu. Då räcker
              det inte att säga att problemet med klimatförändringarna är jätteviktigt.
              Det ska vi lösa någon gång i framtiden eller också kanske EU löser
              det åt oss. Bara inte vi behöver göra någonting jobbigt, inte
              nu i alla fall.
            </seg>
            <seg xml:id="i-023d8e58ce19069d-0">
              Men vi skulle prata skatter, kanske talmannen påpekar vem vet.
              Det är det som är det fina, skatter och andra ekonomiska styrmedel
              är bland de mest kraftfulla och kostnadseffektiva verktyg vi har
              i klimatpolitiken. Genom skatter kan vi se till att det som är
              bra blir billigt och det som är dåligt blir dyrt, så att det lönar
              sig mer att vara miljövänlig. När förorenaren själv får betala
              för det den ställer till med får den ju en drivkraft att försöka
              minska sin miljöpåverkan.
            </seg>
            <seg xml:id="i-7e2d770a7b1e4105-0">
              Under de senaste åren, då Miljöpartiet samarbetat med den socialdemokratiska
              regeringen och med Vänsterpartiet, har en grön skatteväxling inletts.
              Ökade skatter på miljöområdet har kompenserats med lika stora
              skattesänkningar på arbetsområdet, både för arbetstagare och för
              arbetsgivare. Sammantaget har drygt 17 miljarder kronor växlats.
            </seg>
            <seg xml:id="i-bd4f26f6a89e2dd4-0">
              Skatteväxlingen har varit framgångsrik. I dag finns det inte
              en vettig människa som installerar en oljepanna i sin villa. Tvärtom
              byter man till biobränslen. Vindkraftverk byggs ut för fullt.
              Försäljningen av miljöbilar har ökat kraftigt. Men fortfarande
              krävs det betydligt mer om vi ska få ordning på klimatet.
            </seg>
            <seg xml:id="i-850bb8a4612f4666-0">
              Det är därför väldigt oroväckande att se att den nya regeringen
              helt stoppar den gröna skatteväxlingen och dessutom drar tillbaka
              den flygskatt som föreslagits men inte ens hunnit införas. Inte
              ens det enda förslag som alliansen lyckades krysta fram på miljöområdet
              i valrörelsen skatterabatten för miljöbilar finns med. Man börjar
              undra hur det står till, om det bara är vackra ord om klimatet
              eller om det kommer några åtgärder någon gång också.
            </seg>
            <seg xml:id="i-69368dd36a1347e8-0">
              Nu har ju regeringen haft fullt upp med att skära i a-kassan
              och sänka skatterna för de rika, så man har kanske inte hunnit
              med miljön. Men det har vi i Miljöpartiet. Vi har tagit fram ett
              litet paket med fortsatt skatteväxling, där vi som vanligt sänker
              skatter på arbete och höjer skatter på miljön. Det här med sänkta
              skatter på arbete borde ju inte vara något problem för regeringen
              att acceptera, även om vi kanske siktar in oss mer på låg- och
              medelinkomsttagare i stället för att gynna dem som redan har.
              Det är fritt fram att plocka godbitar.
            </seg>
            <seg xml:id="i-0f29e8366964a8ab-0">
              Jag har inga illusioner om att regeringen skulle börja brinna
              för höjd skatt på kärnkraftsel eller införa en skatt på industriavfall
              som förbränns. Däremot, om man menar någonting med det man säger
              om att klimatet faktiskt är en viktig fråga, finns det ett par
              utmärkta förslag på klimatområdet som man faktiskt kan rösta ja
              till.
            </seg>
            <seg xml:id="i-f6e3e9e7d7243c8b-0">
              Den stora boven i klimatdramat är trafiken. Därför är det där
              vi lägger krutet. Jag är ledsen, men vi måste höja skatterna på
              bensin och diesel. Under en övergångsperiod kan det vara nödvändigt
              med olika morötter för att stimulera användning av biodrivmedel.
              Därför föreslår vi också till exempel sänkt moms på etanol och
              den berömda miljöbilspremien.
            </seg>
            <seg xml:id="i-fb923e305055141d-0">
              Men det funkar inte om alla bara ska gå över till etanol och
              köra på lika mycket som förut om vi vill ha någon mark kvar att
              odla mat på också. Vi måste faktiskt köra mindre bil, och vi måste
              se till att de bilar vi kör är mycket bränslesnålare. Det är inte
              rimligt att vi ska ha en extremt bränsletörstig bilpark om man
              jämför med andra utvecklade länder. Därför vill vi redan nu slå
              fast att bensin- och dieselpriset ska höjas med 25 öre om året
              de närmaste fyra åren. Då vet bilindustrin att det är miljöbilar
              man ska satsa på. Och den som står i begrepp att köpa en bil vet
              vad det kommer att kosta och kan fundera på om det verkligen är
              värt det, fundera på om man kan köpa en mindre bil, köpa en miljöbil
              eller kanske faktiskt inte köpa bil alls.
            </seg>
            <seg xml:id="i-9fb601b0298c1b5c-0">
              För att det här inte ska slå alltför hårt mot glesbygdsbor vill
              vi behålla det speciella glesbygdsavdrag som regeringen nu vill
              ta bort.
            </seg>
            <seg xml:id="i-59e7e567af695c79-0">
              Egentligen är ju skatter på fossila drivmedel det smartaste sättet
              att komma åt trafikens klimatpåverkan, men tyvärr är folk inte
              alltid lika smarta som i teorin. Den som står i begrepp att köpa
              en bil kanske inte tänker på att bilen kommer att kosta väldigt
              mycket på sikt därför att den drar väldigt mycket bränsle. Då
              kanske man köper den där fräsiga stadsjeepen som är så himla ball,
              eller vad det nu kan vara. Men om det däremot svider i plånboken
              redan vid köpet kanske man tar sig en liten funderare.
            </seg>
            <seg xml:id="i-28c374ef965b2b57-0">
              Därför vill vi införa en koldioxidrelaterad registreringsskatt.
              För den som köper en vanlig bil skulle det inte innebära någonting
              alls. Däremot kommer den som köper en riktigt bränsletörstig bil
              beroende på bilens koldioxidutsläpp att få betala allt från några
              tusen upp till 60 000 kr vid köpet. Då kanske man inte köper den
              där stora miljöboven. Det här är också ett typexempel på en skatt
              som nästan uteslutande drabbar rika.
            </seg>
            <seg xml:id="i-920e807675e5de3d-0">
              Flygskatten som regeringen vill ta bort vill vi ha kvar. Vi är
              alla överens om att det inte är en optimalt utformad skatt, men
              om vi ska vänta på att kunna införa en skatt på flygbränslen eller
              införliva flyget i EU:s handel med utsläppsrätter kommer vi att
              få vänta i åtskilliga år. Den tiden har vi inte råd att förlora.
              Transportinstitutet Sika har beräknat att flygskatten skulle minska
              koldioxidutsläppen med ungefär 100 000 ton varje år, och det säger
              man inte gärna nej till.
            </seg>
            <seg xml:id="i-e181b5e3d8c4312c-0">
              Men även om trafiken är en stor klimatbov är det också rimligt
              att andra delar av samhället drar sitt strå till stacken. En del
              som hittills kommit relativt lindrigt undan är den lätta industrin
              nu pratar jag alltså inte om den tunga stål- och järnframställningen.
              Där har man hyfsat generösa nedsättningar och undantag som gör
              att man inte tar till vara den möjlighet till energieffektivisering
              som faktiskt finns också inom industrin. Därför vill vi höja koldioxidskatten
              inom den lätta industrin, som inte ingår i handeln med utsläppsrätter,
              från 21 % till 42 %, alltså en fördubbling. Det finns redan begränsningsregler
              som gör att företagen inte kommer att drivas till ruinens brant
              på grund av detta.
            </seg>
            <seg xml:id="i-66bd68d12aae8d29-0">
              Så långt de jobbiga skattehöjningarna; nu kommer vi till de roliga
              skattesänkningarna. I vårt budgetförslag sänker vi arbetsgivaravgifterna
              med 1,2 miljarder kronor. Det gör det billigare för företag som
              står i begrepp att anställa människor. Vi sänker också inkomstskatterna
              för låg- och medelinkomsttagare genom ett höjt grundavdrag. Oavsett
              om man har arbete eller inte, om man är pensionär eller arbetslös,
              hur man än försörjer sig, får man med vårt förslag 1 800 kr mer
              per år om man tjänar upp till 320 000 om året. Sedan trappar vi
              ned vår skattesänkning. Vi har alltså inte lika höga skattesänkningar
              för höginkomsttagare som regeringen har faktiskt inga alls för
              dem som tjänar över 374 000 om året. Detta tycker vi är en rimlig
              fördelningspolitik. Vi har lite olika syn på ekonomiska klyftor.
            </seg>
            <seg xml:id="i-5cf58395ebd18e21-0">
              Herr talman! Tidigare i debatten sade finansministern att han
              var beredd att lyssna på Miljöpartiet om vi hade någonting att
              komma med i klimatfrågan. Här har vi ett litet smakprov. Nu har
              tyvärr finansministern hunnit gå, men det ser ut att finnas andra
              moderater här som kanske kan hälsa att det finns lite förslag.
              Vi kommer inte alls att ta illa upp ifall ni snor några.
            </seg>
            <seg xml:id="i-08244ee98d3fda74-0">
              Med det sagt vill jag yrka bifall till Miljöpartiets reservationer.
            </seg>
          </u>
          <note type="speaker" xml:id="i-db7769b03e38e667-0">
            Anf. 53 LENNART HEDQUIST (m):
          </note>
          <u who="lennart_hedquist_ab2f85" xml:id="i-a756568272a0cc1c-0">
            <seg xml:id="i-cc20aae13004a281-0">
              Herr talman! Vi är nu mitt uppe i en skatterunda med anledning
              av regeringens budgetproposition. Då förtjänar det inledningsvis
              att verkligen poängteras att för det arbetande Sverige har ett
              första men betydelsefullt steg tagits genom det budgetförslag
              som regeringen framlagt.
            </seg>
            <seg xml:id="i-01ac145ebc6795bd-0">
              Under hösten har delar av budgeten kommit att diskuteras bland
              annat i medierna, till exempel a-kassan. För alla vanliga löntagare
              med inkomst av tjänst kommer dock effekten av regeringens budgetförslag
              att märkas när januarilönen kommer. Det är då man ser vilken skattesänkning
              man har fått tack vare de förslag som vi senare i dag ska rösta
              igenom. Det är naturligtvis väldigt bra att tidningarna nu börjar
              intressera sig för att konkret visa vilka skattesänkningar som
              löntagarna får när januarilönen kommer.
            </seg>
            <seg xml:id="i-77f076ee888f379c-0">
              Vi i skatteutskottet har i vårt yttrande till finansutskottet
              gått igenom samtliga skatteförändringar och samtliga motioner
              med anledning av budgetpropositionen vad avser skatter. Finansutskottet
              har sedan följt skatteutskottets yttrande. Jag vill här passa
              på att tacka skatteutskottets kansli för det mycket kompetenta
              sätt på vilket tjänstemännen där biträtt skatteutskottet.
            </seg>
            <seg xml:id="i-4918b36edd91184c-0">
              Herr talman! Vad innebär då egentligen det budgetförslag vi nu
              diskuterar och ska besluta om konkret? Jag vill anföra fem punkter.
            </seg>
            <seg xml:id="i-d663150b387dfe8d-0">
              Fru talman! Det finns alltid skatteförändringar som bryts ut
              ur sitt sammanhang och blir föremål för kritik från enskilda grupper
              som berörs av just den förändringen. Då måste man dock se till
              helheten, och helheten är att Sverige fått en regering som för
              in vårt land på arbetslinjen. Det är en linje som ger ökat välstånd
              för hela folkhushållet och för dess medborgare.
            </seg>
            <seg xml:id="i-4692866206f7bc46-0">
              Med det, fru talman, vill jag yrka bifall till finansutskottets
              förslag, vilket ju vad beträffar skatter, som jag nämnde, helt
              och hållet följer det förslag som skatteutskottet har avgivit.
            </seg>
          </u>
          <note xml:id="i-a54dad15a6cf3034-0">
            I detta anförande instämde Ulf Berg (m).
          </note>
          <note type="speaker" xml:id="i-98a770e2559a2564-0">
            Anf. 54 LARS JOHANSSON (s) replik:
          </note>
          <u who="lars_johansson_1e1d92" xml:id="i-cee56c821d03c195-1">
            <seg xml:id="i-b4bababa42c1981e-0">
              Fru talman! Det är säkert riktigt, som Lennart Hedquist säger,
              att olika skatter ska ses i sitt sammanhang. Jag delar den uppfattningen.
              Det är väldigt viktigt att man ser skattepolitiken i ett sammanhang,
              kopplat till finansieringen av välfärden och till frågan om att
              utjämna inkomster mellan olika inkomsttagare i samhället. När
              man tittar på den samlade effekten av de förslag som regeringen
              har lagt fram, och som Lennart Hedquist stöder, innebär den att
              de ekonomiska klyftorna i samhället ökar.
            </seg>
            <seg xml:id="i-28448c2a833c02b5-0">
              Jag har ställt en fråga till Lennart Hedquist på bostadspolitikens
              område. För att finansiera de skattesänkningar som ni förordar
              för människor med stora tomter i till exempel Danderyd, där de
              får skattesänkningar på 40 000 kr om året, tar ni bort investeringsstöden
              och räntebidragen för flerfamiljshus, framför allt hyresrätter.
              Det innebär att vi får färre bostäder i våra storstadsområden.
              I Helsingfors är situationen sådan att Svenska Bostäder kommer
              att reducera nyproduktionen av hyresrätter med 30 %.
            </seg>
            <seg xml:id="i-c072205de97de50b-0">
              Enligt de allmännyttiga bostadsföretagens organisation Sabo kommer
              detta att minska antalet hyresrätter med 6 000 i landet bara inom
              de allmännyttiga bostadsföretagen. Det innebär att vi får färre
              bostäder, mindre av ekonomisk tillväxt och en ökad bostadsbrist.
              Tycker inte Lennart Hedquist att det är ett problem med den skattepolitik
              du själv förordar att det blir den typen av konsekvenser på bostadsmarknaden?
            </seg>
          </u>
          <note type="speaker" xml:id="i-90d0bd5265ebfcd6-0">
            Anf. 55 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-1">
            <seg xml:id="i-6b26b1c6a865ed45-0">
              Fru talman! Det var den fråga som Lars Johansson direkt ställde
              till mig som han nu återupprepade och som jag gärna vill ge ett
              svar på. Det är bara att notera att man ska se skattepolitiken
              som en helhet, även beträffande bidrag. Socialdemokraterna själva
              har ju inte varit främmande för att ändra räntebidragsreglerna
              därför att man har insett att bostadsbyggandet inte kan luta sig
              mot den typen av mer eller mindre permanenta subventioner.
            </seg>
            <seg xml:id="i-74a0d1ac5d148151-0">
              Svaret på den konkreta frågan är att bostäder naturligtvis ska
              byggas där det finns efterfrågan. Det kommer att finnas en efterfrågan
              på bostäder i tillväxtorter. Bostadsbyggandet kommer rimligen
              inte att påverkas av de förändrade regler som regeringen har fört
              fram. Däremot är det naturligt att intresseorganisationer i samband
              med att reglerna ska förändras hojtar till, men sedan kommer vi
              att ganska snart upptäcka att bostadsbyggandet kommer att fortsätta
              på de orter där efterfrågan finns. På de orter där det inte finns
              en stabil efterfrågan utan kanske till och med ett överskott av
              bostäder ska det naturligtvis inte byggas bostäder med hjälp av
              subventioner.
            </seg>
            <seg xml:id="i-b293d498b0671f29-0">
              Jag reagerar mot vad Lars Johansson tar upp angående effekterna
              av fastighetsskatteförändringarna. Fastighetsskatten har löpt
              amok i tillväxtområdena, i kustnära områden och i de orter där
              det finns en stark efterfrågan. Det är klart att man alltid kan
              rycka ut enskilda exempel och säga att det är illa att de får
              en så stor skattesänkning, men Lars Johansson måste vara medveten
              om att takregeln för markvärdet i fastighetsskatten kommer framför
              allt vanliga människor till del. Det gäller vanliga människor
              som har fått för hög fastighetsskatt.
            </seg>
          </u>
          <note type="speaker" xml:id="i-943e0237b7036af1-0">
            Anf. 56 LARS JOHANSSON (s) replik:
          </note>
          <u who="lars_johansson_1e1d92" xml:id="i-cee56c821d03c195-2">
            <seg xml:id="i-4be87fcac6bd3687-0">
              Fru talman! Låt oss återkomma till frågan om tillväxten. Moderaterna
              talar ofta om betydelsen av en ekonomisk tillväxt. Där instämmer
              jag och Socialdemokraterna i betydelsen av att skapa ekonomisk
              tillväxt. Det är viktigt att det finns incitament för det.
            </seg>
            <seg xml:id="i-bd531e6f32553b0d-0">
              I storstadsområden Helsingfors, Göteborg, Malmö med flera finns
              det en rörlig arbetsmarknad. Människor från andra länder kommer
              till Sverige för att gästforska eller medverka i produktutveckling
              i till exempel industrin. För dem är det centralt att det finns
              bostäder och att det inte innebär att de med en gång måste satsa
              12 miljoner kronor för att få en bostad. Det ska finnas hyresrätter.
            </seg>
            <seg xml:id="i-5ebc3f102c399eea-0">
              I min egen stad Göteborg kan jag se hur viktigt det är när Norra
              Älvstranden byggs ut att där också byggs hyresrätter. Problemet
              är att när ni tar bort möjligheterna att bygga dessa hyresrättslägenheter
              genom att ta bort räntebidragen och investeringsstödet stiger
              priserna kraftigt. En del människor kanske klarar det, men det
              finns unga familjer och de som ska ut på bostadsmarknaden för
              första gången och så vidare. De får högre hyror upp till 1 000
              kr i månaden. Den politiken leder också till att det blir färre
              fastighetsägare som är intresserade av att bygga hyresrätt. Då
              återstår andra former, framför allt bostadsrättslägenheter eller
              kanske andelslägenheter för människor med bra inkomster att skaffa
              sig. Men även på det här området lämnas de andra vid sidan om.
              Det innebär att den sociala bostadspolitik som vi har haft i Sverige,
              som skapar förutsättningar för alla människor att bo, naggas rejält
              i kanten. Ni tar rejäla kliv ifrån den politiken med den politik
              ni för för att gynna dem som redan har en bra ekonomisk situation.
            </seg>
          </u>
          <note type="speaker" xml:id="i-7edec931e4586606-0">
            Anf. 57 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-2">
            <seg xml:id="i-e8199346980afdcf-0">
              Fru talman! Nu råkar jag ha en del erfarenhet av bostadsbyggande.
              Min bedömning är att vi kommer att ha ett differentierat bostadsbyggande
              de närmaste åren på de orter där det finns efterfrågan med både
              hyresrätt, bostadsrätt och äganderätt. Det är naturligt att de
              som berörs av förändringarna sätter fokus på att det blir försämringar
              och att de ifrågasätter att projekten kommer att genomföras. Jag
              är övertygad om att de kommer att genomföras.
            </seg>
            <seg xml:id="i-1e923bd89753a780-0">
              Lars Johansson berörde i en tidigare replik att klyftorna kommer
              att öka i största allmänhet med den politik som regeringen för.
              Vi kan vara överens om att klyftorna har ökat med den politik
              som har bedrivits i Sverige de senaste åtta åren. Det säger statistiken
              tydligt. Klyftorna har ökat under den tiden. Vi får väl se om
              klyftorna ökar med den politik som den nuvarande regeringen för.
              Min bedömning är att flera personer i arbete och färre hänvisade
              till bidrag kommer att innebära att klyftorna minskar. Det är
              därför det är så viktigt att vi återupprättar arbetslinjen i vårt
              land.
            </seg>
          </u>
          <note type="speaker" xml:id="i-805afc91f5030c3d-0">
            Anf. 58 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-55ca26388275a350-1">
            <seg xml:id="i-91d796f9460c892f-0">
              Fru talman! Under mitt anförande ställde jag några frågor till
              Lennart Hedquist och andra företrädare för regeringen som är med
              i denna debatt. Det gällde till exempel fördelningsfrågorna. Jag
              vill ha en kommentar från Lennart Hedquist till varför det är
              de med högre inkomster som får tillgodoräkna sig de stora talen
              när det gäller skatteförändringarna. Det handlar om de regionala
              effekterna. Jag hade egentligen tänkt att ställa den frågan till
              Centerns företrädare, men jag tror inte att Centern har en företrädare
              med i skatterundan.
            </seg>
            <seg xml:id="i-c9b5f404ae398dbc-0">
              Det är viktigt att få denna kommentar. Sammantaget verkar regeringens
              skatteförslag innebära att män i storstäder tjänar på den politiken
              medan kvinnor som inte bor i storstäder utan i mer glesbebyggda
              kommuner är de riktigt stora förlorarna. Därmed kommer jag in
              på var jämställdhetsambitionen har tagit vägen i regeringens olika
              skatteförslag. Man gör inga analyser och man har inga konkreta
              förslag. Man vill inte komma någonstans. Jag vet inte om de subventionerade
              städtjänsterna i någon mening skulle vara den fråga som ni lyfter
              fram.
            </seg>
            <seg xml:id="i-8a322daec52aaa72-0">
              Det var nog Ulf Sjösten som i ett anförande i den förra rundan
              skojade lite grann om bär och kottar. Du tillstyrkte motionen
              från Socialdemokraterna. Men hur har man tänkt att lösa problemet
              med viseringstvång för människor i bärbranschen? Har man över
              huvud taget funderat på de problemen i stället för att göra sig
              lustig över att vissa motioner släpps igenom?
            </seg>
          </u>
          <note type="speaker" xml:id="i-6533353bdf627c2a-0">
            Anf. 59 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-3">
            <seg xml:id="i-04fea7a8de7e59a0-0">
              Fru talman! Utskottet utgår från att problemet för bärplockare
              från främmande länder som kommer till Sverige ska lösas. Det är
              inte bra med de förhållanden som har funnits på det området.
            </seg>
            <seg xml:id="i-5d82852aeb523815-0">
              Sedan säger Marie Engström ungefär som att det skulle finnas
              förlorare på regeringens förslag. Det går kanske att räkna fram
              en och annan förlorare bland människor som är hänvisade till bidragsförsörjning.
              Men då är det fråga om att de ska gå från bidragsförsörjning till
              arbete, och det ska komma flera i arbete med den politik som genomförs.
              Men vi kan vara överens om att i det här budgetförslaget är det
              arbetande Sverige vinnare. Sedan kan man göra en jämförelse med
              vårt budgetförslag och till exempel Socialdemokraternas och se
              att skulle Socialdemokraternas politik genomföras, men även Vänsterpartiets
              politik, då skulle det arbetande Sverige bli förlorare. De som
              är i arbete är de stora förlorarna med den politik som ni har
              skissat som alternativ.
            </seg>
            <seg xml:id="i-f6150ab77953584d-0">
              Marie Engström har ställt en fråga angående finansieringen av
              de framtida skattesänkningarna och andra reformer. Om Marie Engström
              hade lyssnat på Anders Borg hade hon hört att det framkom med
              önskvärd tydlighet att de finanspolitiska målen ligger fast och
              ligger till grund för det utrymme som sedan finns för att genomföra
              de kommande förändringarna. Men den tillväxt som regeringens politik
              kommer att skapa är jag övertygad om kommer att ge utrymme att
              genomföra fortsatta reformer, bland annat skattesänkningar.
            </seg>
          </u>
          <note type="speaker" xml:id="i-5af3e6c33d4b5524-0">
            Anf. 60 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-55ca26388275a350-2">
            <seg xml:id="i-bd954336d91c918a-0">
              Fru talman! Om vi ska prata om förlorare tycker jag att de ungdomar
              till exempel som inte får jobb direkt efter det att de går ut
              från ett universitet eller en högskola eller någon annan högre
              utbildning utan tvingas gå till socialen för att ni tar bort studerandevillkoret
              där kan man prata om riktiga förlorare.
            </seg>
            <seg xml:id="i-84149293e6c21d45-0">
              Förlorare är också naturligtvis de som, trots att tillgången
              på arbete nu ökar, ändå inte kan komma in på arbetsmarknaden därför
              att den här regeringen har krympt anslagen till Ams så att man
              kanske inte har möjligheter att matcha de arbetssökande till de
              jobb som faktiskt nu börjar komma, och det är naturligtvis väldigt
              glädjande. Men de är riktiga förlorare i den här regeringens politik.
            </seg>
            <seg xml:id="i-bd59939bdfb4a9af-0">
              Sedan gällde det frågan om bär och kottar. Att höja nivån för
              skattefri plockning av bär i det här fallet avhjälper inte den
              problematik som jag tog upp. Det är oss svenskar som den här lagstiftningen
              omfattar. Det löser inte alls bärbranschens problem på något sätt,
              utan de har fått använda andra åtgärder för att egentligen kringgå
              svensk lagstiftning. Det är bara tråkigt. Det är utifrån det som
              jag ställde frågan till Lennart Hedquist. Jag förstod inte varför
              man skulle göra sig lustig över en socialdemokratisk motion som
              vi faktiskt tillstyrkt i skatteutskottet.
            </seg>
            <seg xml:id="i-6c0ced33a87235ba-0">
              En sista fråga som jag ställde från talarstolen förut gällde
              krånglet. Alla nya idéer ni har om att ta bort arbetsgivaravgifter
              i tjänstesektorn, takregel för markvärden när det gäller fastighetsskatt
              och så vidare innebär väldigt mycket krångel. Hur rimmar detta
              med att ni ska minska regelbördan med 25 %?
            </seg>
          </u>
          <note type="speaker" xml:id="i-df6f124159414e2c-0">
            Anf. 61 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-4">
            <seg xml:id="i-9c302faf86df2be7-0">
              Fru talman! Det är ett ordentligt beting som regeringen har när
              det gäller att minska krånglet. Det är alltid bra att ha ambitiösa
              mål, och jag hoppas verkligen att man kommer att uppnå det. Företagarna
              i vårt land upplever det som oerhört viktigt att minska krånglet.
              Nu har man satt ribban där, och då hoppas jag verkligen att man
              ska kunna leverera det här.
            </seg>
            <seg xml:id="i-79cda935884fc445-0">
              Det lustiga med bär och kottar är att det är ett yrkande i Socialdemokraternas
              budgetförslag som vi har kunnat tillstyrka. Varför vi har kunnat
              göra det vet Marie Engström mycket väl. Det är att det aktualiserades
              från borgerligt håll under förra mandatperioden. Det viktiga för
              bärbranschen är naturligtvis att man kan lösa frågan för dem som
              kommer från främmande länder och plockar bär, till exempel thailändare
              och andra. Där har vi utgått från att regeringen det har den inte
              kunnat lösa än kommer med ett väl avvägt förslag.
            </seg>
            <seg xml:id="i-53f5e9c55df3237e-0">
              Jag värjer mig mot att diskutera förlorare med anledning av regeringens
              budget. Regeringens budget kommer att innebära att medborgare
              i vårt land kommer att känna sig som vinnare när det kommer nya
              arbetstillfällen, när arbetslösheten sjunker och vi får en hävstångseffekt
              som är påtaglig i samhällsekonomin, när färre finns i bidrag och
              flera betalar skatt genom att de är i arbete. Sedan kan man alltid
              diskutera, som Marie Engström gör, studerandevillkoret beträffande
              a-kassa. Det är inte meningen att färdigutbildade akademiker ska
              vara arbetslösa. De ska vara i arbete. Arbetsuppgifter finns det
              gott om i vårt land. Det gäller bara att se till att det blir
              riktiga jobb av dem. Det är det som är viktigt också för dem som
              har utbildat sig vid våra högskolor.
            </seg>
          </u>
          <note type="speaker" xml:id="i-95573268dcd79d81-0">
            Anf. 62 HELENA LEANDER (mp) replik:
          </note>
          <u who="helena_leander_1a8ec1" xml:id="i-a4da03747b373a09-1">
            <seg xml:id="i-9165438a4f4e2dc2-0">
              Fru talman! Lennart Hedquist pratar om att det ska löna sig att
              arbeta. Därför ska man sänka skatten, allra mest för dem som tjänar
              mest. Då måste jag fråga mig: Är det vi som tjänar över 400 000
              om året som behöver de stora skattesänkningarna för att vi i stället
              inte ska välja att vara arbetslösa? Jag tror inte det.
            </seg>
            <seg xml:id="i-4480ed95b1fe4913-0">
              Lennart Hedquist talade också om företagsklimatet. Det är faktiskt
              en ambition som vi båda delar att vi ska kunna ha ett företagsklimat
              där den som har en idé ska kunna starta ett företag, kanske anställa
              en människa och kanske växa. Då vill ni ta bort den nedsatta arbetsgivaravgift
              som vi nu har för soloföretagare som vill anställa sin första
              person, ta det stora steget från en till två. Hur gynnar det småföretagen?
            </seg>
            <seg xml:id="i-93f911bfa2d314d5-0">
              Lennart Hedquist pratar också om fastighetsskatten. Vi kan vara
              överens om att fastighetsskatten har fått orimliga konsekvenser
              på sina håll. Därför har vi också under den gångna mandatperioden
              sett till att införa en begränsningsregel så att ingen ska behöva
              betala en orimligt stor del av sin inkomst i fastighetsskatt.
            </seg>
            <seg xml:id="i-de41115936fbc33c-0">
              Vi kan behöva gå vidare. Vi är beredda från Miljöpartiet att
              sänka fastighetsskatten, dock inte lika mycket som regeringen
              och framför allt inte på samma sätt som främst gynnar dem som
              har stora villor i fina förorter till storstäderna. Vi är inte
              beredda att finansiera det såsom regeringen gör genom att ta bort
              investeringsstöden till hyresrätt och liknande.
            </seg>
            <seg xml:id="i-4bcabe3ad0978667-0">
              Både jag och Lennart Hedquist är från Uppsala. Vi vet att det
              där är en väldigt trängd situation för studenter och andra ungdomar
              som behöver någonstans att bo. Där pratar man om att ställa in
              planerade nybyggnationer på grund av regeringens politik. Hur
              förklarar Lennart Hedquist det för sina väljare?
            </seg>
          </u>
          <note type="speaker" xml:id="i-b47a62aa0951eadd-0">
            Anf. 63 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-5">
            <seg xml:id="i-412d81f39128f8c2-0">
              Fru talman! Jag ska börja med det senaste. Det är klart att det
              ska byggas studentlägenheter i Uppsala. Det finns efterfrågan
              på dem. Det är rena dumheter att säga att huruvida de ska byggas
              eller inte är avhängigt av investeringsbidraget till studentbostäder.
              Jag vet av egen erfarenhet, för jag har faktiskt byggt studentlägenheter
              i Uppsala, att det går att bygga utan några som helst investeringsbidrag.
              Jag utgår från att de berörda kommer att göra det när de här reglerna
              är antagna.
            </seg>
            <seg xml:id="i-8c5b653111b29d66-0">
              Jag reagerar mot när man säger att vi sänker skatten mest för
              höginkomsttagare. Då har man inte läst vårt budgetförslag. Det
              är ett stopp för skattesänkningar när man kommer upp i inkomst.
              Vi har lagt inkomstskattesänkningarna i de vanliga inkomstlägena.
              Men det är klart att man alltid kan ondgöra sig för att heltidsarbetande
              poliser, sjuksköterskor, industritjänstemän får några hundralappar
              mer än de som arbetar deltid. Men i grunden är jobbavdraget så
              konstruerat att det blir skattesänkningar för människor med vanliga
              inkomster.
            </seg>
            <seg xml:id="i-5444548b625ff287-0">
              Helena och jag kommer inte att få några extra skattesänkningar.
              Värnskatten gäller inte i det här fallet. Det blir ingen sänkning
              på den statliga inkomstskatten, utan det här är ett jobbavdrag
              på den kommunala beskattningen som kommunerna sedan ersätts för.
              Det blir alltså staten som betalar kostnaden för jobbavdraget.
              Men fördelningsprofilen på den här skattesänkningen kan rimligen
              inte vara föremål för debatt från er sida. Vi har verkligen lagt
              fördelningsprofilen så att den gynnar dem i de vanliga inkomstlägena.
              Det är därför som skattesänkningen också kostar ganska mycket,
              men den stimulerar till arbete.
            </seg>
          </u>
          <note type="speaker" xml:id="i-f83dfa900dcd9733-0">
            Anf. 64 HELENA LEANDER (mp) replik:
          </note>
          <u who="helena_leander_1a8ec1" xml:id="i-a4da03747b373a09-2">
            <seg xml:id="i-7029f5e9dcb00373-0">
              Fru talman! Tyvärr kom ju inte riksdagens utredningstjänst fram
              till samma slutsats. De har tittat på hur det här slår. Det gäller
              era sammanlagda skattesänkningar, inte bara jobbavdrag utan också
              förmögenhetsskatten och vad det nu är. Det visar sig att den tiondel
              som tjänar minst får 1 300 mer om året medan de som tjänar över
              400 000 får 12 600. Även om man tittar på hur det ser ut i procent
              är det i princip de som tjänar mycket som får stora skattesänkningar.
            </seg>
            <seg xml:id="i-ef367d73d84525de-0">
              Vad det gäller studentbostäderna säger bostadsbolagen själva:
              Vi kommer att bli tvungna att lägga ned de planerade byggnationerna.
              Självklart kan Lennart Hedquist tycka att det är dumt av dem,
              men fortfarande säger de att det är det som blir konsekvensen.
              Då måste man faktiskt vara beredd att lyssna på det.
            </seg>
            <seg xml:id="i-060f4db8e33ce35a-0">
              När jag kom till Uppsala som student fanns liksom inte alternativet
              att jag skulle köpa en bostadsrätt eller köpa en villa, utan jag
              var väldigt glad över att jag kunde få en studentbostad. Och jag
              unnar även kommande studenter den möjligheten.
            </seg>
          </u>
          <note type="speaker" xml:id="i-3bed8381248d198b-0">
            Anf. 65 LENNART HEDQUIST (m) replik:
          </note>
          <u who="lennart_hedquist_ab2f85" next="cont" xml:id="i-b43c50b1784dc19e-0">
            <seg xml:id="i-aebe1fcdcaabf588-0">
              Fru talman! Helena Leander kommer väl så småningom att erfara
              vem som får rätt här. Det är ganska naturligt att de berörda bostadsbolagen
              i någon mening hotar med att projekten inte blir av om de här
              förändringarna kommer till stånd. Men när de sedan är beslutade
              är det klart att efterfrågan finns. Och det skulle förvåna mig
              mycket om de här projekten läggs i någon malpåse. Nej, de kommer
              naturligtvis att genomföras.
            </seg>
            <seg xml:id="i-5b02f5863d253ad5-0">
              Riksdagens utredningstjänst har ju, som Helena Leander antydde,
              blandat olika skatteförändringar i en enda pott. Då har man, så
              att säga, fått en annan fördelningsprofil när man har tagit in
              förändringarna av förmögenhetsskatten och fastighetsskatten. Men
              jag trodde att vi diskuterade skattesänkningarna för människor
              som är i arbete och hur de har slagit fördelningspolitiskt.
            </seg>
            <seg xml:id="i-bbd5144353244465-0">
              Sedan kan jag avslöja för Helena Leander att om man tittar på
              till exempel Socialdemokraternas budgetförslag på samma sätt,
              hur det slår fördelningspolitiskt, ser man att det är ännu sämre,
              med den terminologin, än regeringens budgetförslag. Deras förändringar
              av fastighetsskatten får en minst lika accentuerad profil, och
              de föreslår andra åtgärder. Bland annat sänker de inte skatten
              för människor med vanliga inkomster. Så fördelningspolitiskt står
              vårt budgetalternativ väldigt starkt.
            </seg>
          </u>
          <note xml:id="i-6b76206adbd1404d-0">
            Anf. 66 GUNNAR ANDRÉN (fp):
          </note>
          <u who="lennart_hedquist_ab2f85" prev="cont" xml:id="i-7cf5746afc7d9e3d-0">
            <seg xml:id="i-a317cc679b602e64-0">
              Fru talman! 1990 ingick Folkpartiet och Socialdemokraterna en
              stor skatteöverenskommelse. Den har brutits på enormt många punkter.
            </seg>
            <seg xml:id="i-ce8a0ea2facfb329-0">
              Mot den bakgrunden måste jag ta upp den fråga som Lars Johansson
              ställde, mycket konkret, om pensionsöverenskommelsen.
            </seg>
            <seg xml:id="i-1a2eecb66f45ccdc-0">
              Jag förstår att är det någonting som Socialdemokraterna är bra
              på så är det att bryta överenskommelser. Men nu förhåller det
              sig på det sättet och jag vill gärna läsa in detta till kammarens
              protokoll att det inte finns något brott mot pensionsöverenskommelsen
              från den här regeringens sida. Förtidspensionerna ingick nämligen
              inte i pensionsöverenskommelsen. Däremot, Lars Johansson, presenterade
              den socialdemokratiska regeringen senare en proposition om detta,
              om att det här också skulle ingå i pensionsöverenskommelsen och
              det här bör ni meddela också Pär Nuder. Så förhåller det sig.
            </seg>
            <seg xml:id="i-6895312c46b58ff3-0">
              Då kommer vi till den andra delfrågan, som Lars Johansson ställde
              väldigt oprecist. Så kan man bara ställa frågor om man inte vet
              riktigt vad man talar om, i förvissning om att alla inte förstår
              frågan. Det handlar om hur man beräknar avgiftsunderlaget. Det
              är en väldigt viktig fråga, för det påverkar onekligen ålderspensionerna.
              Men den här regeringens förslag påverkar på samma sätt som när
              det gäller Socialdemokraterna och andra partier folkpartiet är
              inte undantaget på något sätt. När vi har varit med och sänkt
              ersättningsnivåer till exempel när det gäller sjukkassan och vad
              det nu kan vara för någonting och det har ni också gjort har det
              påverkat avgiftsunderlaget. Och det påverkar i sin tur ålderspensionen.
            </seg>
            <seg xml:id="i-0242c2e97234b99e-0">
              Det finns inget principbrott, utan det är exakt samma princip
              som tillämpas nu som ni själva har tillämpat. Och förtidspensionerna
              ingick från början inte i pensionsöverenskommelsen. Det finns
              alltså ett glapp när det gäller hur man skulle finansiera detta.
              Jag vill gärna, fru talman, föra det till kammarens protokoll,
              eftersom det annars finns risk att det kommer en massa olika föreställningar
              om vad som är riktigt och sant i den här frågan.
            </seg>
            <seg xml:id="i-06663ced37eadc4e-0">
              Sedan skulle jag vilja gå in på det som jag tänkte tala om, nämligen
              skattedelen för år 2007. Låt mig då först konstatera att det finns
              olika alternativ. Fyrpartiregeringen föreslår, för 2007, skattesänkningar
              på i storleksordningen 42 miljarder kronor, ungefär. Det finns
              alternativ. Om man till exempel skulle vilja ha något mindre kan
              man rösta på det socialdemokratiska förslaget. Socialdemokraterna
              föreslår också skattesänkningar, fru talman, nämligen på 4 miljarder.
              3 av dessa 4 miljarder kommer att gå till fastighetsskattesänkningar
              genom frysning av underlaget. Det är det största alternativet,
              som man vill ha. Så det finns olika alternativ här.
            </seg>
            <seg xml:id="i-af51da0737587ae0-0">
              Sedan kan man fortsätta och ta upp lite av vad Marie Engström
              frågade om: Vad kommer härnäst? Ja, det är 51 dagar sedan den
              här regeringen lade fram sin budgetproposition. Och regeringen
              tillträdde för ungefär 80 dagar sedan. Av mandatperioden återstår
              det i dag 1 381 dagar. Jag räknade alldeles nyss ut, fru talman,
              att en mandatperiod, inklusive skottdagen, är 1 461 dagar man
              kan räkna fram detta. Det innebär att det finns en viss tid, ungefär
              45 ½ månader, kvar av den här mandatperioden.
            </seg>
            <seg xml:id="i-4c8c0821c7f237bf-0">
              Det är klart att man inte kan klara ut allting under de 2 ½ första
              månaderna och särskilt inte under den allra första månaden. Men
              Marie Engström, det finns ju en del att tillgodogöra sig om man
              läser skatteutskottets yttrande till finansutskottet.
            </seg>
            <seg xml:id="i-d4dc54dba8e1b189-0">
              Om man nu hoppar över kottarna och svamparna, som kanske inte
              är den allra största frågan, kan vi till exempel ta en sådan intressant
              sak som att skatten på förvärvsinkomster sänks genom ett jobbskatteavdrag
              som motsvarar den kommunala skatten på inkomsten. Detta är inte
              någon dålig sak att diskutera. Det förekommer inte här. Men den
              25 januari, den 25 februari, den 25 mars alla månader kommer människor
              i det här landet att få ett rejält avdrag på skatten, helt enkelt.
              Det är tusen kronor, lite mindre och så vidare. Jag talar om bruttobelopp.
              Det förekommer en del skatteökningar också. Det är jag fullt på
              det klara med.
            </seg>
            <seg xml:id="i-c562c9a858f71595-0">
              Det finns en annan sak, till exempel att den särskilda löneskatten
              på lön och annan ersättning för arbete samt på inkomst av aktiv
              näringsverksamhet slopas för den som är över 65 år och som omfattas
              av det inkomstgrundade ålderspensionssystemet. Ja, men det är
              väl inte något tokigt för att få folk i arbete som vill jobba
              vidare. Det talar ni aldrig om, över huvud taget.
            </seg>
            <seg xml:id="i-cbaa90df2d9ab18d-0">
              Man kan ta upp ett avdrag, fru talman. Beloppsgränsen för avdrag
              för resor mellan bostad och arbetsplats, alltså det som man behöver
              för att komma till jobbet, höjs från 7 000 till 8 000 kr. Det
              är kanske inte jättemycket, men det spelar också en roll, för
              det blir lite mer lönsamt att jobba.
            </seg>
            <seg xml:id="i-8eb7d56946861fa1-0">
              Den kommunala kostnadsersättningen till dagbarnvårdare görs skattefri.
              Ja, men det är väl inte så tokigt. Det är många dagbarnvårdare
              i det här landet som tycker att den kostnadsersättning som de
              får, inte lönen, ska bli skattefri. Om man skulle vara dagbarnvårdare
              tycker jag att det skulle vara jättebra att få den skattefri.
            </seg>
            <seg xml:id="i-84871bc1af3e3bef-0">
              För att ta upp någon skattehöjning, som det uppfattas som, kan
              jag säga att man återgår till det system som fanns fram till för
              några år sedan. Det fanns då ingen avdragsrätt för fackföreningsavgifter.
              Detta är ingenting som vi har haft under alla år. Det kom kanske
              för tio år sedan eller kanske fem år sedan. Man tar tillbaka detta.
              Det är en massa sådana här saker.
            </seg>
            <seg xml:id="i-bd6958203152bcb7-0">
              Fru talman! Jag noterar också en annan sak, nämligen att Helena
              Leander tycker att det är förfärligt att den gröna skatteväxlingen
              inte fullföljs. Men låt oss ändå notera att Socialdemokraterna
              i praktiken inte heller fullföljer det här. När det gäller den
              skatteväxling som vi har haft och som Helena Leander säger har
              räckt till så mycket undrar jag: Hur många människor har märkt
              att det har blivit så jättemycket sänkta inkomstskatter i det
              här landet? Nej, tyvärr har de här 17 miljarderna inte räckt till
              allting.
            </seg>
            <seg xml:id="i-1202842c8ec7ef7d-0">
              Under den förra mandatperioden hade jag och det dåvarande skatteutskottets
              ordförande, Arne Kjörnsberg, en diskussion. Hur mycket räcker
              de här pengarna till?
            </seg>
            <seg xml:id="i-9486173799f26589-0">
              Det stod i ett betänkande att de räckte till i stort sett allting.
              Men det är inte på det sättet. Dessa 17 miljarder räcker inte
              till allting.
            </seg>
            <seg xml:id="i-751128976fe254fe-0">
              Helena Leander har alldeles rätt i att det finns en mycket stark
              positiv effekt av den gröna skatteväxlingen i den mån man får
              en verklig utväxling på den. Det är verkligen styrande för människors
              beteende. Det är därför vi har höga bensinskatter, avgifter på
              koldioxid och så vidare. Därmed inte sagt att vi inte ska höja
              dem framöver. Man kan inte göra allt på en gång.
            </seg>
            <seg xml:id="i-5a7114b440f4bb16-0">
              Det behövs en mer rationell hantering av hela energibeskattningen
              för att vi inte ska gå in och styra alltför mycket.
            </seg>
            <seg xml:id="i-242a778607d866d8-0">
              Fru talman! Sverige behöver mer stimulans till de välståndsbildande
              krafterna. Den nya regeringen satsar på att se till att vi får
              möjlighet till mer arbete och mer produktion och att det ska löna
              sig att arbeta. Det vore dumt att säga något annat än att det
              också finns negativa inslag i den här budgeten. Men om vi ska
              stödja och ha råd med en god välfärd till många människor här
              i landet måste vi se till att de välståndsbildande krafterna stimuleras,
              vårdas och värnas.
            </seg>
          </u>
          <note type="speaker" xml:id="i-4120681c2bf16fd0-0">
            Anf. 67 LARS JOHANSSON (s) replik:
          </note>
          <u who="lars_johansson_1e1d92" next="cont" xml:id="i-1e60c3459fc75b26-0">
            <seg xml:id="i-9a920d9687356b89-0">
              Fru talman! Jag hoppas verkligen att stenograferna är med nu.
              Nu har vi fått två besked från de borgerliga partierna om vad
              pensionsöverenskommelsen handlar om. Finansminister Anders Borg
              sade tidigare att han hade haft överläggningar med partierna om
              förändringen i budgetpropositionen. Det tillbakavisades väldigt
              tydligt av Socialdemokraternas ekonomiska talesman Pär Nuder som
              sade att det inte har förekommit några sådana överläggningar.
              Anders Borg hävdade att det hade förekommit och att han hade fått
              godkänt för att göra förändringen i underlaget för våra förtidspensionärer
              en halv miljon människor som blir ålderspensionärer så att de
              kan få en pension som är sänkt med flera hundra kronor i månaden.
              Det är det det handlar om, trots att vi har en god ekonomi i landet.
            </seg>
            <seg xml:id="i-792723e33ae1260d-0">
              Gunnar Andrén säger nu att frågan om ålderspensionärerna inte
              gäller. Det finns inte med i pensionsöverenskommelsen mellan partierna.
            </seg>
            <seg xml:id="i-9702212993119a34-0">
              Vad är det som gäller på den borgerliga kanten? Jag vet inte,
              men jag utgår ifrån att finansministern på den här punkten har
              rätt i den meningen att frågan om man ska sänka ålderspensionen
              för förtidspensionärer är sådant som ingår i pensionsöverenskommelserna
              mellan de fem partierna.
            </seg>
            <seg xml:id="i-603cf6efb103638b-0">
              Det är därför vi är så upprörda över att ni ensidigt gör denna
              förändring. Det är märkligt när nu Gunnar Andrén försöker släta
              över en sådan kraftig markering från den borgerliga majoriteten
              som att ensidigt genomföra en förändring för våra förtidspensionärers
              kommande ålderspension, trots att det inte förekommit några överläggningar
              mellan partierna i den frågan.
            </seg>
          </u>
          <note xml:id="i-b2932074d021f275-0">
            Anf. 68 GUNNAR ANDRÉN (fp) replik:
          </note>
          <u who="lars_johansson_1e1d92" prev="cont" xml:id="i-35c28f751866710d-0">
            <seg xml:id="i-18b30f99ac0bbab1-0">
              Fru talman! Om det har varit några överläggningar innan den här
              propositionen lades fram känner jag inte till. Det är bara att
              erkänna att jag inte vet det. Jag har ingen aning om det. Pär
              Nuders ord står mot Anders Borgs. Jag har ingen annan kunskap.
              Jag lyssnade på båda två. De har olika meningar om det.
            </seg>
            <seg xml:id="i-8d454ec6862ad0f7-0">
              Det var inte den frågan jag diskuterade. Jag diskuterade principfrågan
              hur man skulle beräkna underlaget och om det var ett brott mot
              pensionsöverenskommelsen. Jag sade dels att förtidspensionerna
              inte fanns med i 1994 års överenskommelse, dels att det kom som
              en särproposition omkring 1999 för en sex sju år sedan. Det har
              jag sagt. Då var den naturligtvis föremål för riksdagens behandling.
            </seg>
            <seg xml:id="i-b4fc1d0db2fa1f8c-0">
              Jag säger som Lars Johansson sade i en annan fråga: Jag vet inte
              hur det har varit inför detta. Det får Anders Borg och Pär Nuder
              reda ut. Frågan har inte varit uppe i skatteutskottet.
            </seg>
          </u>
          <note type="speaker" xml:id="i-89d579922fe7348b-0">
            Anf. 69 LARS JOHANSSON (s) replik:
          </note>
          <u who="lars_johansson_1e1d92" next="cont" xml:id="i-1e60c3459fc75b26-1">
            <seg xml:id="i-10a065ba6bd4f822-0">
              Fru talman! Jag kan då återkomma till frågan genom att påminna
              om att Pensionärernas Riksorganisation PRO nyligen uppvaktade
              socialförsäkringsutskottet. Man sade så här:
            </seg>
            <seg xml:id="i-8b60ac62c5030272-0">
              Det är första gången sedan krisåren för tio år sedan som vi möter
              regeringsförslag med nedskärningar i pensionsförmånerna. Det är
              djupt oroande nu när Sveriges ekonomi är stark, säger Lars Wettergren,
              ordförande i PRO.
            </seg>
            <seg xml:id="i-5b8b71a668574f4f-0">
              Vi reagerar kraftigt mot detta förslag som drabbar människor
              med låga pensioner. Förslaget är enligt PRO:s uppfattning ett
              brott mot den fempartiuppgörelse som träffats om det nya pensionssystemet.
              Man ändrar en grundbult i pensionssystemet vilket drabbar en halv
              miljon människor, många i utsatta situationer, fortsätter Lars
              Wettergren.
            </seg>
            <seg xml:id="i-6d073a2f063de684-0">
              Jag tycker att det är viktigt att ha läst upp i kammaren att
              det är så det ligger till. Om Folkpartiet i den här frågan har
              lite heder i kroppen måste man också ta en överläggning med de
              övriga representanterna i den borgerliga regeringen om man har
              kvar sina socialliberala ambitioner, om man har kvar sina ambitioner
              att verka för generella socialförsäkringssystem och om man har
              kvar sina ambitioner att vi ska hålla fast vid en fempartiöverenskommelse
              avseende ålderspensionen i framtiden. Om ni inte gör det, hur
              ska vi då kunna lita på er i den här typen av frågor i framtiden?
              Det är det som är den allvarliga frågan. Jag hoppas verkligen
              att Gunnar Andrén nu förstår frågan. Det handlar om ålderspensionen.
            </seg>
          </u>
          <note xml:id="i-ea80e157343e01cb-0">
            Anf. 70 GUNNAR ANDRÉN (fp) replik:
          </note>
          <u who="lars_johansson_1e1d92" prev="cont" xml:id="i-35c28f751866710d-1">
            <seg xml:id="i-1941cd746bf5576c-0">
              Fru talman! Jag har förstått frågan. Jag var ju med på utskottsutfrågningen.
              Jag hörde exakt samma sak som Lars Johansson. Jag noterade också
              att det fanns mycket oprecist hos PRO. Man kunde inte skilja på
              ålderspension, deltidspension och avtalspension.
            </seg>
            <seg xml:id="i-4b7ba3dba8338d24-0">
              I principfrågan finns det inget brott från den här regeringen,
              inte heller från Folkpartiet, när det gäller hur man beräknar
              avgiftsunderlaget. Där har vi samma princip som 1994. Jag utgår
              ifrån att det var beslutet 1999. Det är samma princip.
            </seg>
            <seg xml:id="i-4a1c5436b6f554e4-0">
              Det finns ingen annan betalare till ålderspensionen än avgiftsunderlaget.
              Det är den principen. Vari ligger brottet? Är det en ny princip
              som har införts? Det är det ju inte. Det är samma princip som
              gäller. Om det hade varit en ny princip hade det varit ett avtalsbrott.
              Jag förstår att ni är duktiga på och hänger upp er på frågan om
              avtalsbrott.
            </seg>
            <seg xml:id="i-609ccde090a7a90e-0">
              Ni har brutit 1990 års skattereform i en rad avseenden. Det första
              ni bröt var 50 % kvar. Jag gör inte Lars Johansson personligen
              ansvarig för det. Det finns en mängd områden där ni har gått ifrån
              detta, bland annat med en massa överenskommelser med Miljöpartiet.
              Det gjorde ni av den enda orsaken att ni ville behålla makten.
              Ni kunde ha vänt er någon annanstans. Det sade jag under hela
              förra mandatperioden. Man behövde inte föra Miljöpartiets energipolitik.
              Det fanns andra partier som hade andra förslag.
            </seg>
            <seg xml:id="i-8869d1543fd686cf-0">
              Jag är glad att ni helt har slopat flygskatten. Den gav ju absolut
              ingenting. Det är bra att den inte ens blev införd.
            </seg>
          </u>
          <note type="speaker" xml:id="i-63ef331fa8cff4ed-0">
            Anf. 71 MARIE ENGSTRÖM (v) replik:
          </note>
          <u who="marie_engstrom_e6a38f" next="cont" xml:id="i-636fd015435ee16f-0">
            <seg xml:id="i-7aa40daefa800ff4-0">
              Fru talman! Jag vill återknyta till den senaste diskussionen.
              Jag läste på TT alldeles nyss att Swedbank har gjort en uppdelning
              av hur effekten av regeringens politik blir på olika typhushåll
              år 2007. Klart sist hamnar pensionärsparet det är bara att konstatera
              tätt följt av den ensamstående mamman och hennes barn. Det kanske
              kan vara viktigt att ha med sig. Det förstärker ytterligare den
              fördelningspolitiska profil som vi så många gånger diskuterar
              när vi pratar om effekterna av regeringens politik.
            </seg>
            <seg xml:id="i-8145b847feeb8e3e-0">
              Jag tog upp några frågor förut och jag gör det angående några
              kommande förändringar i skattesystemet.
            </seg>
            <seg xml:id="i-05348fe7a43a0ade-0">
              Ni skriver i betänkandet att ni kommer att gå vidare med jobbskatteavdraget.
              Ni utlovar ett borttagande av förmögenhetsskatten, och ni vill
              ta bort fastighetsskatten. Lite grann är det väl så att om man
              har sagt A så får man också säga B. Gunnar Andrén hänvisar till
              vad finansministern hade sagt förut. Och jag lyssnade på vad finansministern
              sade. Det handlar om att man ska finansiera detta och att man
              också ska titta på det ekonomiska utrymmet. Det är kanske lite
              lugnande att man ändå tänker finansiera sina skatteförändringar
              och inte bara försämra statsfinanserna.
            </seg>
            <seg xml:id="i-c33e5ebcd405f561-0">
              Men det måste finnas någon diskussion och någon idé om vilka
              grupper som ska få stå tillbaka när man går vidare på den skattesänkarlinje
              som ni har startat i och med budgetpropositionen för 2007.
            </seg>
          </u>
          <note xml:id="i-299794b42b19abd1-0">
            Anf. 72 GUNNAR ANDRÉN (fp) replik:
          </note>
          <u who="marie_engstrom_e6a38f" prev="cont" xml:id="i-c94000daaafe8668-0">
            <seg xml:id="i-a179a51f9795ce4e-0">
              Herr talman! Det är naturligtvis riktigt att det förekommer överväganden
              av olika slag. Jag är inte så involverad i dessa. Jag får väl
              göra som den förra regeringen och dess stödpartier gjorde när
              vi ställde frågor, nämligen säga att man återkommer till detta.
            </seg>
            <seg xml:id="i-4780d0edbb2c4b89-0">
              Tyvärr har det gått så väldigt kort tid av mandatperioden att
              det sanningsenliga svaret är att det helt enkelt är omöjligt att
              svara på vilka konkreta skatteförändringar som kommer att genomföras.
              Men inriktningen är väldigt tydlig. Och jag tror att det viktigaste
              för de svenska löntagarna, företagarna och väljarna i allmänhet
              är att veta att inriktningen ligger fast. Jag tror också att det
              är väldigt värdefullt eftersom det ifrågasattes under själva valrörelsen
              från de dåvarande tre majoritetspartiernas sida huruvida man skulle
              genomföra reformer som var ofinansierade.
            </seg>
            <seg xml:id="i-13d5f78bbd6f86f1-0">
              Jag menar att den här budgeten egentligen är ett ganska bra exempel
              på att det inte har blivit på det sättet. Nu underlättas naturligtvis
              detta, vilket jag är den förste att medge, Marie Engström, av
              att den ekonomiska utvecklingen har varit väldigt bra. Och vi
              ska vara väldigt glada för att det gick väldigt bra under den
              tid som ni hade majoritet. Så det är klart att det har underlättat.
            </seg>
            <seg xml:id="i-c2786a0233f36547-0">
              Men likväl är det på det sättet, och jag är glad över att kunna
              säga det, att de skatteförändringar som förutskickas och som Marie
              Engström nämnde, bland annat om förmögenhetsskatten och fastighetsskatten,
              kommer att finansieras fullt ut. Det handlar inte om den typen
              av dynamiska effekter som man ibland har anklagat oss för. De
              finns inte med i den här budgeten heller.
            </seg>
          </u>
          <note type="speaker" xml:id="i-8d6778e8a8e9d337-0">
            Anf. 73 MARIE ENGSTRÖM (v) replik:
          </note>
          <u who="marie_engstrom_e6a38f" next="cont" xml:id="i-636fd015435ee16f-1">
            <seg xml:id="i-32c34266fe9ed7c1-0">
              Herr talman! Det är ett intressant svar. Inför valet 2010 bygger
              ni upp att förmögenhetsskatten och fastighetsskatten ska tas bort.
              Det är ni fullständigt övertygade om. Om jag har möjlighet kommer
              jag nog här i kammaren ända fram till den valdagen att begära
              av er att ni också redovisar vem som ska stå tillbaka och hur
              detta ska betalas. Jag tycker att det är viktigt. Det måste vara
              viktigt för väljarna i det här landet att före nästa val få veta
              vad det är som de röstar på och vad det är som de kommer att få.
            </seg>
            <seg xml:id="i-07ecde69d643ebcb-0">
              Vi talade lite grann om att muntra upp olika näringar. Gunnar
              Andrén skojade lite grann med mig om att jag talar om bär och
              kottar. Och det som vi genomförde i fråga om skattenivån kanske
              inte är det allra viktigaste. Men det hade en annan innebörd.
              Det handlar egentligen om bärbranschen. Och då kommer jag genast
              in på näringar över huvud taget. Vi har tidigare från Vänsterpartiets
              sida tagit upp ett antal frågor, till exempel frågan om lex Uggla.
              Det hade ni uppenbarligen glömt. Jag förstår inte varför ni från
              majoritetens sida inte försöker göra någonting åt reklamskatten.
              Fy så mycket däng som vi har fått här i talarstolen genom åren
              för att vi inte har tagit bort till exempel reklamskatten. Ni
              har inte gjort någonting över huvud taget.
            </seg>
            <seg xml:id="i-d0bd2777e5ac700b-0">
              Ni slår er för bröstet när det gäller medfinansieringen. Jag
              tycker att det var bra. Vi stödde det. Men kan ni tänka er att
              gå vidare när det gäller sjuklönekostnaderna för till exempel
              mindre företag, vilket Vänsterpartiet föreslår? Det finns en lång
              rad frågor som rör näringspolitiken och framför allt de mindre
              företagen där jag tycker att ni har varit ganska flata från regeringens
              sida. Och ni har faktiskt mer eller mindre glömt bort en hel del
              frågor. Och det är lite uppseendeväckande med tanke på de debatter
              som vi har haft här, framför allt under den förra mandatperioden.
            </seg>
          </u>
          <note xml:id="i-d550da181f28fac0-0">
            Anf. 74 GUNNAR ANDRÉN (fp) replik:
          </note>
          <u who="marie_engstrom_e6a38f" prev="cont" xml:id="i-c94000daaafe8668-1">
            <seg xml:id="i-e1f46a965b927f01-0">
              Herr talman! Ministären Reinfeldts budget lades fram tio dagar
              efter att regeringen hade tillträtt. Det är en relativt kort tid.
              Det är dock viktigt att komma ihåg att den nya ministären hade
              tillgång till Socialdemokraternas hela kansli på departementen,
              och departementen gjorde ett utmärkt jobb med underlag.
            </seg>
            <seg xml:id="i-cf660e7792434234-0">
              Men jag får återkomma till att lex Uggla är åtgärdad och inte
              fanns med i budgeten. Och det är många andra saker som kommer
              att åtgärdas under den här perioden. Man kommer att göra någonting
              åt reklamskatten, sjuklönekostnaderna för småföretag, tonnageskatten
              och en massa andra saker. Men det har man inte hunnit göra.
            </seg>
            <seg xml:id="i-96898e87ae961dcc-0">
              Jag tror ändå att Marie Engström, efter ett långvarigt förhandlande
              om olika saker, kan ha viss förståelse för att allt inte kan göras
              på en gång.
            </seg>
            <seg xml:id="i-f8cbc59a74db6458-0">
              Men fokus för den här regeringen har legat på att se till att
              det blir lönsammare att arbeta. Därför har man varit tvungen att
              använda mycket av det budgetutrymme som skulle ha kunnat användas
              till andra angelägna saker till det allra viktigaste. Och jag
              har aldrig tyckt att det är fel att göra det viktigaste först.
              Och om man gör det viktigaste först kan man ta det andra sedan.
            </seg>
            <seg xml:id="i-074669bda334342b-0">
              Så småningom kommer det en stor utredning om fastighetsskatten.
              Och fastighetsskatten måste också finansieras. Allting måste finansieras.
            </seg>
            <seg xml:id="i-01d1ce33176c6bf1-0">
              En viktig sak att komma ihåg när bostadspolitiken diskuteras
              är att den här regeringen i den här budgeten föreslår en sänkning
              av fastighetsskatten på hyreshus med 20 %, från 0,5 procentenheter
              till 0,4 procentenheter. Det är en 20-procentig sänkning. Detta
              är en väldigt viktig signal till de boende om att det inte ska
              bli höjda hyror, vilket däremot en allmän fastighetstaxering hade
              inneburit.
            </seg>
          </u>
          <note type="speaker" xml:id="i-e5cb9090ad52d597-0">
            Anf. 75 HELENA LEANDER (mp) replik:
          </note>
          <u who="helena_leander_1a8ec1" next="cont" xml:id="i-67c5fbd1b85f061c-0">
            <seg xml:id="i-73276eb3b4fdbe39-0">
              Herr talman! Gunnar Andrén frågar hur många som har sett något
              av de sänkta skatterna på inkomster i plånboken, de som var en
              följd av den gröna skatteväxlingen.
            </seg>
            <seg xml:id="i-0433c1a2c6ab378b-0">
              Tyvärr har kvällstidningarna inte varit lika pigga på att skriva
              om upproret om att man nu får sänkt skatt som att skriva om bensinskatteupproret
              och liknande.
            </seg>
            <seg xml:id="i-434696b2b52e9893-0">
              Men faktum är att lika mycket som vi har höjt de miljörelaterade
              skatterna har vi sänkt skatterna på arbete. Faktum är att vi till
              och med sänkte skatterna lite till på arbete när vi ändå var i
              farten. De arbetsrelaterade skatterna sänktes med 17,6 miljarder,
              medan de miljörelaterade skatterna höjdes med 17,3 miljarder.
            </seg>
            <seg xml:id="i-64408f4c736a149b-0">
              Sedan är det inte bara inkomstskatten som har sänkts vid den
              gröna skatteväxlingen utan även arbetsgivaravgifterna, vilket
              är fullt rimligt eftersom både hushåll och företag är med och
              betalar för högre energipriser och liknande.
            </seg>
            <seg xml:id="i-2018eb4987617f84-0">
              Sedan är det klart att det i den enskilda plånboken kanske inte
              alltid går jämnt upp. Och det ska det inte göra heller. Den som
              är miljövänlig och anstränger sig för det ska tjäna mer. Och för
              den som struntar i miljön ska det svida lite grann. Det är det
              som är poängen med hela den gröna skatteväxlingen. Man ska få
              ett incitament att vara miljövänlig. Och det är väl inte ni så
              sugna på?
            </seg>
            <seg xml:id="i-3a30ff3594a7c28e-0">
              Vi har sagt att flygskatten inte är den bästa lösningen. Men
              fortfarande är det så att den skulle minska flygets utsläpp av
              koldioxid med 100 000 ton enligt Sika. Det säger man inte gärna
              nej till.
            </seg>
          </u>
          <note xml:id="i-f615b594d9cc0253-0">
            Anf. 76 GUNNAR ANDRÉN (fp) replik:
          </note>
          <u who="helena_leander_1a8ec1" prev="cont" xml:id="i-d4ad35e96c298926-0">
            <seg xml:id="i-6636afc49125bb85-0">
              Herr talman! Det är klart att man kan fortsätta att diskutera
              hur mycket som man har sänkt skatterna på arbetsgivaravgifter
              och hur mycket som man har sänkt inkomstskatterna genom den gröna
              skatteväxlingen. Enligt min uppfattning räckte dessa pengar till
              fullständigt orimligt mycket. Men i praktiken räckte de till nästan
              ingenting eftersom det helt enkelt var många saker som kom emellan.
              Jag tror att vanliga människor inte såg någon annan effekt av
              detta än de höjda energipriserna. Det var det som de märkte.
            </seg>
            <seg xml:id="i-c8efc5444597d471-0">
              Det var väl ganska typiskt att en av de sista reformerna som
              regeringen Persson var tvungen att genomföra var en höjning av
              grundavdraget i stödområde A som kompensation för de höjda energikostnaderna.
              Det avskaffas nu.
            </seg>
            <seg xml:id="i-0f7a80b951841522-0">
              Och det är klart att om man tar med den ena handen och ger tillbaka
              med den andra så blir det väldigt konstigt för människor. Man
              säger: Ni får sänkt skatt, men samtidigt blir det höjd skatt på
              andra områden. Det är i själva verket inte någon skattesänkning.
            </seg>
            <seg xml:id="i-8e18ee6a812578d2-0">
              Men i den viktigaste frågan håller jag med Helena Leander, nämligen
              att vi framöver måste använda avgifter för att komma till rätta
              med svåra miljöproblem där tror jag att man är överens i alla
              partier när det gäller klimatfrågan och så vidare.
            </seg>
            <seg xml:id="i-a66d8aa1b60fd50a-0">
              Jag har i denna kammare många gånger sagt att jag absolut inte
              är avvisande till vägavgifter till exempel. Trängselskatten däremot,
              i den form den fick, var jag helt emot. Vi måste absolut se till
              att också avgiftsfinansiera när det gäller väginvesteringar och
              så vidare för att stimulera kollektivtrafiken och många andra
              sådana saker. Men man måste göra de rätta sakerna. Man kan inte
              bara införa en princip eller tala om en alldeles felaktig form.
            </seg>
            <seg xml:id="i-775cf7c8327ebe8b-0">
              Slutligen, herr talman, gäller det flygtrafiken. Det är ingen
              vinst att flytta en massa flygplan från Sturup till Kastrup. Vi
              måste i stället se till att få en europeisk överenskommelse så
              att flygtrafiken i själva verket betalar sina egna kostnader.
              Det är det som är det viktiga.
            </seg>
          </u>
          <note type="speaker" xml:id="i-9a2c986426018bb8-0">
            Anf. 77 HELENA LEANDER (mp) replik:
          </note>
          <u who="helena_leander_1a8ec1" next="cont" xml:id="i-67c5fbd1b85f061c-1">
            <seg xml:id="i-d03ddb9d226e1a59-0">
              Herr talman! Där tror jag att vi är helt överens. Det viktiga
              är att flygtrafiken ska betala sina egna kostnader. Men det kommer
              att dröja. Beträffande det förslag som nu tagits upp på EU-nivå
              om handeln med utsläppsrätter rör det sig om typ 3 kr per flygbiljett
              i alla fall en ren struntsumma. Det kommer vi ingen vart med.
            </seg>
            <seg xml:id="i-56e13802e6c33aa1-0">
              Om vi genom en flygskatt, som visserligen inte är perfekt utformad,
              kan få människor att gå över från flyg till tåg är det självklart
              en vinst.
            </seg>
            <seg xml:id="i-9e780dab4a2d843a-0">
              Trängselavgiften var ett försök. Det var inte optimalt utformat.
              Det är klart att en permanent trängselavgift kan utformas mycket
              bättre. Jag ser fram emot Folkpartiets stöd i den frågan.
            </seg>
            <seg xml:id="i-cfb05473178ee616-0">
              Sedan har vi vad som syns i plånboken och så. Det är ingen skattesänkning,
              säger Gunnar Andrén. Nej, det är det som är grejen. Det är en
              skatteväxling. När det gäller glesbygdsavdraget går det kanske
              ungefär jämnt ut i plånboken. Men det ger helt olika incitament.
              Har man i stället låga elpriser i Norrland något som ni vill gynna
              glesbygden med får ju glesbygdsbor inte samma incitament att försöka
              spara energi som man har på andra håll. Med ett avdrag, ett rakt
              glesbygdsavdrag, har man fortfarande de här incitamenten, samtidigt
              som glesbygdsbor inte missgynnas. Det tycker vi är en mycket bättre
              lösning.
            </seg>
          </u>
          <note xml:id="i-dc883638e79a1ac3-0">
            Anf. 78 GUNNAR ANDRÉN (fp) replik:
          </note>
          <u who="helena_leander_1a8ec1" prev="cont" xml:id="i-d4ad35e96c298926-1">
            <seg xml:id="i-5d4de986d5302db2-0">
              Herr talman! Jag har noterat att ni tycker att det är en bättre
              lösning. Men jag tror att många är av en annan mening. Det är
              därför som man inte kommer att gå vidare med det.
            </seg>
            <seg xml:id="i-7105f36f23c50c54-0">
              Låt mig uppehålla mig vid flygskatten eftersom det är en väldigt
              symbolisk fråga. Jag var ju med under förra mandatperioden. Då
              noterade jag att väldigt många, inte minst socialdemokrater, från
              södra delarna av Sverige var mycket bekymrade över vilka effekter
              det här skulle få. Det gäller då inte framför allt från miljösynpunkt,
              det vill jag gärna säga Helena Leander framhåller ju det som väldigt
              bra utan därför att det inte skulle få några faktiska miljöeffekter
              alls. Man skulle bara flytta trafiken från en flygplats till en
              annan, till det andra landet i söder Danmark, som hade haft den
              här skatten och som höll på att avveckla den.
            </seg>
            <seg xml:id="i-0c11a3144cb362ee-0">
              I övrigt är vi helt överens om att just när det gäller flyget
              men även båtar behövs det en översyn av beskattningen på de här
              områdena detta för att få minskade utsläpp, emissioner, över huvud
              taget och för att alla transportslag verkligen ska ta sina egna
              kostnader. Det är inte bara en god miljöpartiprincip utan också
              en god liberal princip.
            </seg>
            <seg xml:id="i-162a7da695fa8238-0">
              Jag är övertygad om att Kristdemokraterna, Socialdemokraterna,
              Moderaterna och Centerpartiet också kommer att ställa upp på detta.
              Det ligger ju någonting förnuftigt i detta. Om vi gemensamt ska
              göra något som är bra för miljön måste vi använda de metoder som
              finns. Bland annat är det en väldigt bra metod att ha olika avgifter
              på miljöförstörande verksamhet. Men man måste göra det på ett
              sådant sätt att inte det motverkar sitt eget syfte. Vad jag i
              det här fallet har reagerat på är just att det motverkat sitt
              eget syfte.
            </seg>
            <seg xml:id="i-af1a94c0c03ccd2e-0">
              Jag menar att den nya regeringen måste se till att inte minst
              när det gäller flygskatter hårt driva frågan inom ramen för EU.
              Jag vet att ni inte vill vara med i EU, men jag tror att detta
              kan tjäna som ett bra exempel. Ska man använda EU till någonting
              så är det just till att förbättra miljön inte bara i Sverige utan
              i hela Europa och helst utanför också. Men då måste vi ha med
              EU. Det räcker inte att bara Sverige gör någonting.
            </seg>
            <seg xml:id="i-7bc19835eae17aab-0">
              Herr talman! Allians för Sverige och Kristdemokraterna anser
              att den enskilt största utmaningen för den ekonomiska politiken
              är att öka sysselsättningen och motverka utanförskapet och därmed
              värna den svenska arbetslinjen som en god gammal tradition i vårt
              land som vi ska utveckla.
            </seg>
            <seg xml:id="i-5be274977133be75-0">
              På goda grunder kan man tala om att det är en verklig utmaning
              att bryta utanförskapet för en miljon svenskar. Denna utmaning
              kräver brett anlagda åtgärder både i närtid och på längre sikt.
            </seg>
            <seg xml:id="i-9654c8824cd997b3-0">
              Allians för Sverige och den nya regeringen har av vårt lands
              väljare fått mandat att främja principer, värden och värderingar
              som främjar en långsiktig och sund ekonomisk utveckling där det
              lönar sig mer att arbeta, där det lönar sig mer att spara, där
              det ska löna sig mer att investera och där det ska löna sig mer
              att starta och att driva företag.
            </seg>
            <seg xml:id="i-28372326bc4c78e3-0">
              Det är värden och värderingar som är sunda och vettiga och som,
              tror jag, är djupt rotade i svenska folkets tänkande. Skattepolitiken
              inriktas därför under de närmaste åren särskilt på att göra det
              mer lönsamt att för det första arbeta, för det andra förstärka
              arbetsutbudet och för det tredje främja efterfrågan på arbetskraft
              och framväxten av nya företag.
            </seg>
            <seg xml:id="i-da12ebac2fc078c3-0">
              Herr talman! Det är viktigt att skattepolitiken bidrar till att
              lägga grunden för en långsiktigt sund ekonomisk utveckling, skapa
              utrymme för ökad välfärd samt öka makten för enskilda och familjer
              i deras vardag. Därmed lyckades jag som kristdemokrat att även
              i skatteutskottet nämna ordet familj i ett anförande.
            </seg>
            <seg xml:id="i-b8b004b9086396f7-0">
              Dessa prioriterade uppgifter berör flera skatteområden, särskilt
              beskattningen av arbetsinkomster genom inkomstskatt och uttag
              av socialavgifter men även genom kapital- och företagsrelaterade
              skatter.
            </seg>
            <seg xml:id="i-8987efadfa1c3f95-0">
              Alliansregeringens politik är huvudsakligen inriktad på att stimulera
              grupper av individer och företag i särskilda näringslivssektorer
              där stimulanserna kan ge mest resultat i form av ett ökat arbetsutbud
              och en ökad sysselsättning.
            </seg>
            <seg xml:id="i-7353ac77cd93a9c1-0">
              Herr talman! Allians för Sverige, där Kristdemokraterna ingår,
              och den nya regeringen föreslår nu en rad reformer som gör det
              mer lönsamt att arbeta. Jag vill speciellt uppehålla mig vid jobbavdraget
              som det egentligen borde ha kunnat finnas en bred uppslutning
              kring i denna kammare. Det utformas ju så att det blir mer lönsamt
              att arbeta för dem som i dag står utanför arbetsmarknaden. Mer
              av det som den enskilde arbetat ihop ska han eller hon få behålla
              efter att ha betalat skatt. Detta kan väl inte vara annat än mer
              än rimligt?
            </seg>
            <seg xml:id="i-ff4dc6078c20e334-0">
              Det är ett värde i sig att mer av det var och en av oss har jobbat
              ihop kan få behållas. En sådan utveckling ska vi också stödja.
            </seg>
            <seg xml:id="i-d80b854b867a2c42-0">
              Jobbavdraget bidrar också genom sänkta marginalskatter till ett
              ökat arbetsutbud för breda grupper av dem som redan har ett arbete.
              Personer som är 65 år och äldre en grupp på arbetsmarknaden som
              vi talar alldeles för lite om, en grupp med stor erfarenhet och
              stort yrkeskunnande kommer företagen i framtiden, det är Kristdemokraternas
              bedömning, att utnyttja ännu mer. Denna grupp av personer över
              65 år ges ett förhöjt avdrag. Det är rätt. Det är bra. Det är
              sunt.
            </seg>
            <seg xml:id="i-83c4755792e0606f-0">
              När de offentliga finanserna så tillåter och ekonomin stärkts
              genom det första steget i jobbskatteavdraget och andra utbudsstimulerande
              åtgärder kommer avdraget att byggas ut i ett andra steg, förhoppningsvis
              år 2008.
            </seg>
            <seg xml:id="i-3b05b2910f852f19-0">
              Det ska bli mer kvar efter det att skatten betalats. Denna värdering
              i sig är något som jag har nämnt ett antal gånger och som är någonting
              väldigt positivt.
            </seg>
            <seg xml:id="i-5916dbec1b2a4c12-0">
              Lite konkret vill jag gå in på några positiva inslag som finns
              i finansutskottets betänkande och som vi har behandlat i skatteutskottet
              på ett positivt sätt.
            </seg>
            <seg xml:id="i-7b759a3dbcdcf578-0">
              Jag vill börja med en lokal fråga som berör inte minst människor
              i Dalarna men även dem norröver i landet. Men vi ska väl inte
              glömma värmlänningarna eller dem nere på Hallandsåsen. Momsen
              på transport i skidliftar halveras nu äntligen, till 6 %. Mot
              detta var Miljöpartiet. När det gäller den tidigare innehavaren
              av regeringsmakten, Socialdemokraterna, som under sin tid i regeringsställning
              inte lyckades åstadkomma detta beslut, är vi väldigt positiva
              till att de nu finns med och inte har lagt fram någon reservation.
            </seg>
            <seg xml:id="i-f9246b221c2e6a2c-0">
              I ett län som Dalarna betyder det här oerhört mycket, för anläggningarna
              i Sälen, Idre Fjäll, Fjätervålen, Grönklitt, Romme Alpin, Säfsen
              jag kan inte nämna alla backar. Det finns förvisso också väldigt
              många längre norrut.
            </seg>
            <seg xml:id="i-ea7695441449bd5f-0">
              Fastighetsskatten är också en oerhört central fråga för oss kristdemokrater.
              Vi har med uthållighet och med energi drivit att den har kommit
              att kränka enskilda människors fri- och rättigheter. En fiktiv
              intäkt kan bara beskattas med en fiktiv skatt. Det är Kristdemokraternas
              åsikt, och vi är positiva till att fastighetsskatten nu i ett
              första steg är på väg att avvecklas.
            </seg>
            <seg xml:id="i-34671dcc66132832-0">
              Den välfärd som hela samhället får genom dessa skatteintäkter
              kan på intet sätt uppväga den kränkning av äganderätten som fastighetsskatten
              de facto har inneburit i många fall. Många människor i vårt land
              har tvingats till en svår livssituation därför att huset har stigit
              i värde. Det kan vara föräldrahemmet i ett område som har blivit
              ett attraktivt fritidsområde. Pengarna för husets värde har de
              inte i handen, men de ska betala en hög fastighetsskatt. De har
              inte kunnat bo kvar eller har fått en pressad ekonomisk situation.
            </seg>
            <seg xml:id="i-df2a60e353568fd2-0">
              Herr talman! Detta har varit en tyngande skatt, och det har berört
              dessa människor i själen som fastighetsägare utan att nödvändigtvis
              vara höginkomsttagare. De har sörjt över att lämna ett hem som
              de har skattats bort från. Jag tror inte att vi fullt ut kan förstå
              smärtan i detta, att det gemensamma goda land som de vill att
              Sverige ska vara och som de trott på, det land som skulle vara
              deras skydd, tog ifrån dem en så stor del av deras inkomster därför
              att deras hus hade stigit i värde.
            </seg>
            <seg xml:id="i-c5a84cf27b730f40-0">
              Inte realiserade värden för ägaren har däremot realiserats av
              staten i form av fastighetsskatten. Kristdemokraterna har funnit
              detta fel. Allians för Sverige är på väg att lägga om denna politik,
              och vi har funnit denna omläggning rättfärdig och korrekt. Vi
              gläds över att förändringar nu är på väg.
            </seg>
          </u>
          <note xml:id="i-32240e61f6cc26d7-0">
            Anf. 79 LENNART SACRÉDEUS (kd):
          </note>
          <note xml:id="i-ada82b1be0bf9c35-0">
            Herr talman! Jag vill inleda mitt anförande med att yrka bifall
            till finansutskottets förslag i betänkande 1 som helhet och samtidigt
            därmed yrka avslag på samtliga reservationer.
          </note>
          <note type="speaker" xml:id="i-5918e52bc55bcb72-0">
            Anf. 80 LARS JOHANSSON (s) replik:
          </note>
          <u who="lars_johansson_1e1d92" next="cont" xml:id="i-1e60c3459fc75b26-2">
            <seg xml:id="i-4f8fe82fc36c77de-0">
              Herr talman! Lennart Sacrédeus inledde med att tala mycket om
              de värderingar som ligger till grund för att han och Kristdemokraterna
              står bakom denna budget. Det handlar om, som Lennart Sacrédeus
              sade, att vi ska öka sysselsättningen.
            </seg>
            <seg xml:id="i-1a62889d3ec7ebff-0">
              Det är då intressant att notera, när man tittar på effekterna
              av det budgetförslag som nu ligger, att det visar sig att det
              kommer att minska hushållens inkomster med närmare 6 miljarder,
              framför allt för de människor som inte omfattas av den politiken
              positiva effekter, säger Lennart Sacrédeus att det är. Det drabbar
              inte minst underlag ute i kommunerna. Det handlar om att kommuner
              och landsting kommer att få minskade skatteinkomster på 1,9 miljarder.
              Hur ska ni klara ut det med kommunföreträdarna i fortsättningen?
            </seg>
            <seg xml:id="i-18184af61b888c18-0">
              Den andra frågan som också väldigt tydligt får klara ekonomiska
              effekter inte bara för enskilda människor utan också för kommunerna
              är att socialbidragskostnaderna ökar kraftigt. Det innebär att
              kommunsektorn, enligt Sveriges Kommuner och Landsting, kommer
              att få en ökad kostnad på ungefär en halv miljard kronor.
            </seg>
            <seg xml:id="i-1f3f5905b374fa0f-0">
              Det är alltså andra konkreta effekter av den borgerliga budgeten
              än de konkreta exempel vi tidigare har redovisat när det gäller
              vad det får för effekter för enskilda människor. Människor med
              låga inkomster får några tior över medan de med höga inkomster
              får betydligt mycket mer kvar.
            </seg>
            <seg xml:id="i-512795fe8ab69425-0">
              Inkomstklyftorna ökar, men också kostnaderna för kommunerna och
              framför allt för kommunernas socialbidragsbudgetar ökar i framtiden
              med den politik som Lennart Sacrédeus värnar.
            </seg>
          </u>
          <note xml:id="i-4d81a9d501633684-0">
            Anf. 81 LENNART SACRÉDEUS (kd) replik:
          </note>
          <u who="lars_johansson_1e1d92" prev="cont" xml:id="i-35c28f751866710d-2">
            <seg xml:id="i-c052a6ea06b588f8-0">
              Herr talman! Jag vill tacka Lars Johansson för synpunkterna.
              Kritiken ingår självklart i oppositionsrollen.
            </seg>
            <seg xml:id="i-029abe927ca214f4-0">
              Jag är bevisligen kristdemokrat och inte socialdemokrat, och
              jag måste säga att jag alltid har haft oerhört svårt att förstå
              varför ni är så skeptiska och negativa till att skatterna sänks
              även för låginkomsttagare, Lars Johansson. Jag tycker att det
              känns onödigt när du säger att det blir någon tia över. Bevisligen
              är det mer när skatterna sänks även för låginkomsttagare. Det
              är en skattesänkning, med jobbskatteavdraget, som gäller alla
              i sysselsättning. Detta måste väl i sig vara något positivt.
            </seg>
            <seg xml:id="i-d875bfe0588f1dd0-0">
              Ibland har ni socialdemokrater varit nästan stolta över att ni
              lovar att gå till val på att inte sänka några skatter. Därmed
              har ni kommit med ett starkt valbudskap, att svenska folket vill
              bli beskattade, precis som i dag eller gärna mer.
            </seg>
            <seg xml:id="i-901b638b1aa4f39c-0">
              Vi i Allians för Sverige sänker skatterna, bäste Lars Johansson,
              för alla som har sysselsättning.
            </seg>
            <seg xml:id="i-74a591d5dfa34a86-0">
              Vad gäller ökade kostnader för kommuner och landsting på 1,9
              miljarder kronor, som nämndes här jag följde också Rapportinslaget
              i går med förutvarande finansministern är det så att kommun- och
              landstingssektorn tillförs medel som är sex gånger därutöver.
            </seg>
            <seg xml:id="i-c67f200540d1353e-0">
              Vad gäller socialbidragskostnaderna, som skulle stiga med en
              halv miljard, ska vi självklart nogsamt följa detta. Jag tror
              inte att Lars Johansson önskar att han ska ha rätt på den punkten
              och få sina farhågor besannade när vi kan studera de här siffrorna
              vid nästa årsskifte. Jag är inte övertygad om att Lars Johanssons
              farhågor kommer att bli besannade. Men låt oss följa den utvecklingen
              framöver och se hur det blir.
            </seg>
            <seg xml:id="i-9c317d8642afbacc-0">
              Du nämnde allra sist låginkomsttagare. Jag säger: De får också
              sina skatter sänkta.
            </seg>
          </u>
          <note type="speaker" xml:id="i-a65af9add0a0b793-0">
            Anf. 82 LARS JOHANSSON (s) replik:
          </note>
          <u who="lars_johansson_1e1d92" next="cont" xml:id="i-1e60c3459fc75b26-3">
            <seg xml:id="i-cca52cdcfbb2d655-0">
              Herr talman! Det intressanta är att Lennart Sacrédeus bara talar
              om den ena sidan. Han talar inte om de ökade kostnader som regeringen
              också föreslår och som ni försvarar, med höjda a-kasseavgifter,
              att man inte längre får dra av fackföreningsavgifterna, att man
              får högre kostnader i boendet etcetera på en lång rad olika områden.
              Det innebär att nettobeloppet som blir kvar för den enskilde inte
              blir så stort. Det är det som gör att profilen blir så väldigt
              tydlig i den politik som ni presenterar. Vi har vid flera tillfällen
              visat på att människor med inkomster kring 15 000 kr i månaden
              får några tior över, när man ser på effekterna. Det är det som
              är det centrala.
            </seg>
            <seg xml:id="i-3e764d5756794511-0">
              Det andra, som jag kommer tillbaka till, är att det finns en
              så kallad finansieringsprincip mellan kommun och stat som innebär
              att om staten lägger på nya kostnader på kommunerna ska man också
              finansiera dem. Det sker inte i den budget som ni lägger här.
              Även där begår ni en form av avtalsbrott, vilket är olyckligt
              för den kommunala sektorn. De har i år, precis som Sverige som
              nation, fått en ökad ekonomisk tillväxt. Det beror på att det
              går bra för Sverige nu, med den förda politiken, den som Socialdemokraterna
              står för. Det är den som har ökat sysselsättningen med 80 000
              för innevarande år.
            </seg>
            <seg xml:id="i-5ec41c9c97b6d058-0">
              I bästa fall kommer den sysselsättningsökningen att kunna fortsätta
              ett år till. Det är naturligtvis oerhört positivt för Sverige.
              Men det är innan den politik som ni presenterar har börjat slå
              in och vi börjar kunna se mer av ökade inkomstklyftor och mer
              av oro på arbetsmarknaden. Människor kommer att bli mer otrygga
              och mindre benägna att delta i förändringsprocesserna ute på de
              olika arbetsplatserna, när de vet att om de faller ur systemen
              och blir arbetslösa kommer de att få en radikalt sänkt ersättning.
              Det är då vi får de effekter som jag nyligen redovisade i den
              kommunala verksamheten, med mindre pengar över till skola, vård
              och omsorg.
            </seg>
          </u>
          <note xml:id="i-88748268bc3dd78a-0">
            Anf. 83 LENNART SACRÉDEUS (kd) replik:
          </note>
          <u who="lars_johansson_1e1d92" prev="cont" xml:id="i-35c28f751866710d-3">
            <seg xml:id="i-6e8e3565519e8ff3-0">
              Herr talman! Självklart ska man hålla sig till bägge sidorna,
              både ökade kostnader och intäkter.
            </seg>
            <seg xml:id="i-897a995f5188cb22-0">
              Jobbskatteavdraget är större än a-kassehöjningen, och avdragsrätten
              för fackföreningsavgifterna försvinner. Det är ändå en nettoeffekt.
              Du nämnde själv att det skulle bli några tior för den som tjänar
              15 000 kr i månaden. Jag kan inte de siffrorna för varje inkomstskikt
              utantill, men det är ändå så att netto går det med plus. Jag kan
              naturligtvis beklaga om man tycker att det är fel att a-kasseavgifterna
              höjs, men det kompenseras mer än så på den andra sidan.
            </seg>
            <seg xml:id="i-a6c4108d8d8b49bb-0">
              Vad gäller finansieringsprincipen har jag, som tidigare vice
              kommunalråd i Mora, kännedom om hur viktig den är. Finansieringsprincipen
              ska självklart försvaras av de nu sammanslagna svenska kommun-
              och landstingsförbunden. Det är en viktig uppgift för dem. Är
              det så att finansieringsprincipen inte är tillämpad fullt ut ska
              vi naturligtvis för framtiden studera att detta är en princip
              som upprätthålls.
            </seg>
            <seg xml:id="i-9188c4d2195d856f-0">
              Jag kan inte, som ny ledamot i riksdagen och i skatteutskottet,
              uttala mig med större sakkunskap än jag gör, men jag vill säga
              att som princip är den viktig. Jag tror som kristdemokrat på subsidiaritetsprincipen.
              Det är lätt för oss från riksdagens och regeringens sida att skyffla
              över ansvar och kostnader på kommuner och landsting. Det har den
              förra regeringen tyvärr också tillämpat. Där har vi alla en hemläxa
              att göra, och jag är beredd att bevaka den frågan i framtiden.
            </seg>
            <seg xml:id="i-f3506c4a4ec63eca-0">
              Vad gäller de 80 000 nya jobb som har skapats under socialdemokratisk
              politik har de skapats av samhället som helhet. Där finns också
              många företagare, och jag tror att den förutvarande oppositionen
              också förde en god sysselsättningspolitik.
            </seg>
          </u>
          <note type="speaker" xml:id="i-62e39011527fa2c7-0">
            Anf. 84 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-55ca26388275a350-3">
            <seg xml:id="i-4b21458adb9cc6b7-0">
              Herr talman! Lennart Sacrédeus uppehöll sig länge vid jobbsatsningar
              i sitt anförande. Det ska löna sig att arbeta, och det är därför
              som alliansen sänker ett antal skatter.
            </seg>
            <seg xml:id="i-c78d9192ffa53db8-0">
              Jag skulle vilja ta upp en skattefråga som speciellt Kristdemokraterna
              har drivit. Det handlar om fastighetsskatten. Tycker Lennart Sacrédeus
              på något sätt att förändringar i fastighetsskatten har en direkt
              koppling till ökad sysselsättning?
            </seg>
            <seg xml:id="i-ff311d1a36dbf011-0">
              En annan sak som har med skatt på boende att göra är förmögenhetsskatten.
              Ni halverar förmögenhetsskatten i 2007 års budget, men ni halverar
              den på sådana tillgångar som inte är fastigheter. Egentligen är
              det så att boende, i synnerhet låginkomsttagare som har ett boende
              där värdet har stigit mycket, drabbas hårdast av förmögenhetsskatten
              på fastigheter. Halveringen av skatten på de andra tillgångarna,
              som aktier, smycken eller vad det nu än är, gynnar inte riktigt
              låginkomsttagarna. Hur har man tänkt kring detta? Och hur har
              man tänkt när man i stället inför ett krångligt tak på markvärdet
              för att hantera detta? Jag förstår inte det tänkandet riktigt.
            </seg>
            <seg xml:id="i-375090be206c3a9a-0">
              Jag har kort talartid kvar, men jag hade tänkt ställa en fråga
              till. Jag kanske kan börja på den lite och fortsätta sedan.
            </seg>
            <seg xml:id="i-3e7bbf873a6c25f6-0">
              Kristdemokraterna gjorde sig kända för ett år sedan för att vilja
              halvera eller ta bort momsen på drivmedel. Det rimmar dåligt med
              en ansvarsfull klimatpolitik. Jag skulle vilja veta om Kristdemokraterna
              fortfarande vill kännas vid detta eller om de kanske till och
              med skäms över att ha lagt fram den typen av förslag. De kanske
              skulle vilja ändra det till att inom skatteområdet göra något
              som gynnar klimat- och energifrågorna i stället för att stå fast
              vid det förslag de lade fram för ett år sedan.
            </seg>
            <seg xml:id="i-a9698fbbe2e7e57a-0">
              Anf. 85 LENNART SACRÉDEUS (kd) replik:
            </seg>
            <seg xml:id="i-5081fe8f231d5167-0">
              Herr talman! Jag vill tacka Marie Engström från Vänsterpartiet
              för frågorna. De är på intet sätt oberättigade.
            </seg>
            <seg xml:id="i-60bb4cea5706c8b7-0">
              Jag börjar med frågan om fastighetsskatten är kopplad till ökad
              sysselsättning. Nej, det är den väl inte. Jag tror att Kristdemokraterna
              aldrig sade i valrörelsen att avskaffandet av fastighetsskatten
              skulle generera nya jobb, så den kopplingen har vi aldrig hävdat.
            </seg>
            <seg xml:id="i-5d1d18629162add6-0">
              Däremot har vi hävdat att det är en fiktiv skatt på fiktiva värden.
              Den är orättmätig och har drivit människor med låga inkomster,
              kanske till och med människor som har röstat på Vänsterpartiet,
              från sina hem eller skapat ekonomiskt trångmål. Det är utifrån
              detta som vi vill att den ska avskaffas. Det är också känt att
              vi kristdemokrater vill göra detta på en gång. Vi är tacksamma
              för att processen är i gång, och vi ser fram emot att fastighetsskatten
              avskaffas under mandatperioden.
            </seg>
            <seg xml:id="i-22c56b71214f2b75-0">
              Jag vill påminna Marie Engström om att det är rimligt att skatten
              blir kommunal, eftersom det är kommunala kostnader knutna till
              fastigheterna, och inte en statlig skatt, som den fortfarande
              är. Det är en orimlig konstruktion.
            </seg>
            <seg xml:id="i-c36c3192cfae1544-0">
              Den andra frågan gällde förmögenhetsskatten och övergångsreglerna.
              Även där har det beredningsarbete som sker inom alliansen lett
              åt rätt håll. Men jag ska vara mycket ärlig och säga att det inte
              kommer att bli den enklaste uppgiften för svenska medborgare att
              deklarera enligt övergångsreglerna. Vi hade Skatteverkets generaldirektör
              Mats Sjöstrand på besök hos oss i skatteutskottet, och han hade
              själv försökt deklarera sitt eget hus. Han klarade uppgiften,
              men uppenbarligen inte utan en hel del möda.
            </seg>
            <seg xml:id="i-a46adfd19dd92ff3-0">
              Den tredje frågan var om vi skäms över förslaget om moms på drivmedel.
              Vi tror inte att en vettig miljöpolitik bygger på att straffa
              ut människor, allra minst låginkomsttagare. Att använda skattevapnet
              kan inte vara den enda metoden för att föra en bättre miljöpolitik.
            </seg>
          </u>
          <note type="speaker" xml:id="i-30905315ad4af5b9-0">
            Anf. 86 MARIE ENGSTRÖM (v) replik:
          </note>
          <u who="marie_engstrom_e6a38f" next="cont" xml:id="i-636fd015435ee16f-2">
            <seg xml:id="i-40d8af343e5deb2b-0">
              Herr talman! För att börja med det sista tror jag att jag inte
              riktigt förstod svaret på frågan om Kristdemokraterna står kvar
              vid kravet på att sänka momsen på drivmedel. Det var en klar och
              tydlig fråga som det borde vara ganska enkelt att svara på.
            </seg>
            <seg xml:id="i-33cc38be5231dccb-0">
              Samtidigt vill jag lyfta fram klimatfrågan och påminna om att
              det ändå är transportsektorn som står för den största delen av
              ökningen av koldioxidutsläppen i det här landet och i andra länder.
              Det indikerar att om vi ska göra något ska vi göra något på det
              området. Vi pratar om moms på drivmedel. Men skulle man kunna
              tänka sig att sänka momsen på biodrivmedel i stället för på andra
              fossila drivmedel, som jag förstår att Kristdemokraterna kanske
              fortfarande vill?
            </seg>
            <seg xml:id="i-d0a53ebb0bc5e4f5-0">
              Man kan också göra andra saker. Förra året började vi till exempel
              att koldioxidrelatera fordonsskatterna. Där kan man gå vidare.
              Vi tog ett litet steg då. Jag vet att det går att ta ytterligare
              steg. Man skulle kunna stimulera människor som i dag har bensindrivna
              bilar att övergå till etanoldrift. Det finns många olika saker
              man skulle kunna göra. Kan regeringen och dess företrädare här,
              Lennart Sacrédeus, tänka sig att ställa upp på den typen av olika
              åtgärder eller lever ni kvar i det gamla populistiska att sänka
              momsen på fossila bränslen?
            </seg>
          </u>
          <note xml:id="i-856d194e3c687d3f-0">
            Anf. 87 LENNART SACRÉDEUS (kd) replik:
          </note>
          <u who="marie_engstrom_e6a38f" prev="cont" xml:id="i-c94000daaafe8668-2">
            <seg xml:id="i-d0277bb27deca992-0">
              Herr talman! Tack, Marie Engström, för frågorna. Om inte svaret
              var fullödigt vad gällde drivmedel kanske det berodde på att jag
              bara hade sju sekunder kvar när jag inledde svaret, men det är
              mitt eget fel om jag disponerar tiden så illa. Jag ska utveckla
              det lite mer.
            </seg>
            <seg xml:id="i-8f9ef1eca73290f1-0">
              Först och främst skämdes vi inte över att vi hade med frågan
              om sänkt moms på drivmedel generellt i valrörelsen, även på etanol
              och inte bara på fossila drivmedel. Vi har inte ändrat ståndpunkt.
              Vi har som kristdemokrater inte fått genomslag för vårt förslag
              i regeringen. Det har inte föranlett någon regeringskris, förvisso
              icke. Vi sitter kvar i regeringen, och vi kommer att fortsätta
              att vara en del av alliansen. Men det är vår ståndpunkt att det
              ligger både ett etiskt och ett ekonomiskt och kanske också ett
              moraliskt dilemma i att vi kan ha energiskatter och ovanpå dem
              moms skatt på skatt. Det är ju verkligen ett vinnarsystem! Den
              typen av dubbelbeskattning har en dålig folklig förankring.
            </seg>
            <seg xml:id="i-369ce21800f1972f-0">
              Jag uppskattar mycket det som Marie Engström sade i den senare
              delen av sitt anförande. Hon pekade på olika typer av stimulanser
              som inte bara bygger på beskattning. Jag vill återkomma till låginkomsttagarna
              som ni talar oerhört mycket om, och det gör ni rätt i. Vi kristdemokrater
              vill också måna om låginkomsttagare. För dem är höjningar av drivmedelsskatterna
              oerhört kännbara. Det är klart att vi kan ha ett beskattningssystem
              vad gäller drivmedel som gör att höginkomststagare, de med stora
              förmögenheter, har råd att ha egna transportmedel, medan resten
              får åka kollektivt eftersom de inte kan åka på något annat sätt.
            </seg>
            <seg xml:id="i-6afd23a809e4c6c7-0">
              Vi ska ha stimulansåtgärder. Skatterna ska finnas med i det här
              sammanhanget. Men självklart ska vi också främja kollektivtrafiken.
              Och det säger en som tycker väldigt mycket om att åka tåg och
              har gjort det mycket i sina dar.
            </seg>
          </u>
          <note type="speaker" xml:id="i-c30375fef40f57bd-0">
            Anf. 88 HELENA LEANDER (mp) replik:
          </note>
          <u who="helena_leander_1a8ec1" next="cont" xml:id="i-67c5fbd1b85f061c-2">
            <seg xml:id="i-a318921d7171ccae-0">
              Herr talman! Jag kan inte låta bli att hoppa in där det föregående
              replikskiftet slutade. Om Kristdemokraterna menar att det är omoraliskt
              att trafiken ska vara med och betala sina samhällskostnader blir
              jag lite oroad över Kristdemokraternas syn på etik och moral.
            </seg>
            <seg xml:id="i-13ab25e6fba3158b-0">
              Jag tycker att det är fullt rimligt att människor som åker bil
              och bidrar till klimatförändringarna också är med och betalar
              för det. Och ärligt talat: De som åker mest är inte den ensamstående
              åttabarnsmamman, utan det är den högavlönade mannen som bor någonstans
              här utanför Helsingfors i Lidingö, Täby eller vad det nu må vara.
              Jag tycker faktiskt inte att det är en dålig fördelningspolitik
              att han får vara med och betala mer. Vill man gynna låginkomsttagarna
              är det helt andra åtgärder det handlar om. Då handlar det mer
              om att satsa på kollektivtrafiken och för den delen att ha kvar
              det glesbygdsavdrag som gynnar glesbygdsbor som måste åka bil,
              som regeringen nu vill ta bort.
            </seg>
            <seg xml:id="i-e5ba206f1457163b-0">
              Jobbavdraget har vi redan pratat om och konstaterat att det är
              en väldigt ovettig fördelningspolitik, så det ska jag inte säga
              mer om. Däremot kan jag inte låta bli att fascineras lite grann
              över regeringens sätt att skapa nya jobb genom att gynna specifika
              grupper. Exempelvis ska man få pensionärer att jobba längre genom
              att ha lägre arbetsgivaravgifter för dem, vilket kanske innebär
              att de jobbar lite längre och de ungdomar som vill in på arbetsmarknaden
              kan inte få de jobb som de skulle ha fått annars. Då sänker man
              arbetsgivaravgifterna för ungdomar också, vilket gör att när den
              ungdom som lyssnade på talet om att det ska löna sig att utbilda
              sig och tog en högskoleexamen kommer ut på arbetsmarknaden så
              gick jobbet till den ungdom som fortfarande var under 24 år och
              fick del av den lite lägre arbetsgivaravgiften i stället. Det
              enda som händer är att man skyfflar om jobben. Vill man skapa
              jobb på riktigt är det bättre att sänka arbetsgivaravgifterna
              generellt, såsom Miljöpartiet föreslår.
            </seg>
            <seg xml:id="i-7e7600f423ebfae7-0">
              Sedan var det det där med fastighetsskatten. Jag tar det jättekort.
              Kristdemokraterna ville ju att man skulle sänka fastighetsskatterna
              på kommersiella lokaler så att den blir lika stor över hela landet.
              Hur skulle det gå för dina lanthandlare i Dalarna, Lennart Sacrédeus,
              där fastighetsskatten i dag är mycket lägre än de 63 kr som ni
              föreslår?
            </seg>
          </u>
          <note xml:id="i-cc495b288e28df8c-0">
            Anf. 89 LENNART SACRÉDEUS (kd) replik:
          </note>
          <u who="helena_leander_1a8ec1" prev="cont" xml:id="i-d4ad35e96c298926-2">
            <seg xml:id="i-44592b9b84210b04-0">
              Herr talman! Jag kan ta den sista frågan först, den om lanthandlarna
              i Dalarna och kostnaderna för kommersiella fastigheter. Jag kan
              säga att jag inte kan svara på den, och då ska jag inte försöka
              svara på den heller! Tyvärr är det alltför få lanthandlare kvar
              i Dalarna.
            </seg>
            <seg xml:id="i-8df3c084b95df05e-0">
              Vad gäller det omoraliska i att ha skatt på skatt är det klart
              att staten har tjänat stora belopp på att energikostnaderna har
              stigit. Därmed har energiskatterna stigit och ovanpå det momsen.
              Att ha ett självgenererande skattesystem som på det här sättet
              genererar större och större intäkter till staten, eller, om vi
              ska se det från våra uppdragsgivares sida, gör att det blir större
              och större kostnader för medborgarna, det kan man ha rätt att
              ifrågasätta på även etiska och moraliska grunder.
            </seg>
            <seg xml:id="i-847e6c070a858b99-0">
              Jag vet inte om Helena Leander gjorde en felsägning när hon talade
              om åttabarnsmamman. Det var hon som inte åkte särskilt mycket
              bil, utan det gjorde den rike mannen i storstaden. Jag är säker
              på att åttabarnsmamman kör väldigt mycket bil. Det är många barn
              att skjutsa. Även en trebarnspappa har många barn att skjutsa.
              Det här är alltså någonting som berör vanliga inkomsttagare i
              väldigt hög grad. Men jag gillade exemplet med åttabarnsmamman.
            </seg>
            <seg xml:id="i-1f1cddbebcf23461-0">
              Jobbavdraget gick Helena Leander väldigt kort in på, och det
              kanske jag kan förstå, eftersom det är väldigt bra. Därför är
              det kanske inte där man i första hand sätter in kritiken.
            </seg>
            <seg xml:id="i-885e47ed786279e2-0">
              När det gäller pensionärer och ungdomar tycker jag att det är
              olyckligt att sätta grupp mot grupp, men är det någon grupp som
              i det svenska samhället inte har haft den roll de borde ha så
              är det de äldre. Jag menar att deras erfarenhet och deras kunnande
              vad gäller både yrkeslivet och samhället är värdefulla. Se bara
              på representationen av äldre ledamöter i den här kammaren. Nu
              är det inte många som är närvarande här, men det är inte många
              som är över 70 år som är ledamöter av den här kammaren. Det är
              klok politik att göra det mer attraktivt för äldre över 65 att
              jobba.
            </seg>
          </u>
          <note type="speaker" xml:id="i-25a7f91c4ad37de0-0">
            Anf. 90 HELENA LEANDER (mp) replik:
          </note>
          <u who="helena_leander_1a8ec1" next="cont" xml:id="i-67c5fbd1b85f061c-3">
            <seg xml:id="i-cf04004411db3eeb-0">
              Herr talman! Det är inte jättemånga i min ålder här heller utom
              på åhörarläktaren, där det sitter en skolklass på besök. Jag tackar
              för det i alla fall, så jag inte behöver känna mig så konstig.
            </seg>
            <seg xml:id="i-93d799e06eb8d6bf-0">
              Självklart ska vi ta till vara äldres erfarenhet. Det är ju jättebra.
              Många äldre har mycket att komma med. Men behöver vi då särskilt
              sänka arbetsgivaravgiften för dem och i så fall vilket du säger
              att du inte vill göra ställa grupper mot varandra?
            </seg>
            <seg xml:id="i-47c646befc64a8cc-0">
              Jobbavdraget har vi redan varit inne på. Det ger ju mest till
              dem som har mest. Miljöpartiet sänker i stället grundavdraget
              för alla låg- och medelinkomsttagare, inte bara för dem som har
              ett jobb utan också för sjukpensionärer, pensionärer och de andra
              som får vara med och betala för er finansiering av jobbavdraget.
              Det tycker vi är en bättre fördelningspolitik.
            </seg>
            <seg xml:id="i-9ace1cf0739702df-0">
              Jag uppskattar att du säger ärligt som det är med fastighetsskatten,
              att det inte är så lätt att veta. Jag kan bara kort säga att 111
              kr per kvadratmeter ligger normal fastighetsskatt på här i Helsingfors.
              Folk kommer att vara jätteglada att få 63 kr i stället, som var
              det kristdemokratiska förslaget. Men överallt annars är skatten
              lägre, till exempel 26 kr i Gävleborg, där den är lägst. Tack
              och lov stod det inte specifikt om just fastighetsskatten på kommersiella
              fastigheter i budgeten, så jag skulle vilja fråga Lennart Sacrédeus
              om det innebär att ni har tagit tillbaka den?
            </seg>
            <seg xml:id="i-ff6422629ff7f5f8-0">
              Jag går tillbaka till åttabarnsmamman. Det är inte jättemånga
              som har åtta barn, och kanske måste man då ha en bil. Men det
              jobbiga är att man kanske inte har råd om man är ensamstående
              mamma, och det kanske inte är just ensamstående mammor som kommer
              att gynnas mest av ert budgetförslag. Det är ju snarare de högavlönade
              männen som har råd att åka bil.
            </seg>
          </u>
          <note xml:id="i-b464ae5904630e6e-0">
            Anf. 91 LENNART SACRÉDEUS (kd) replik:
          </note>
          <u who="helena_leander_1a8ec1" prev="cont" xml:id="i-d4ad35e96c298926-3">
            <seg xml:id="i-7bd586167f117102-0">
              Herr talman! Varmt tack till Helena Leander för de här frågorna.
            </seg>
            <seg xml:id="i-aae3429e47b4af8c-0">
              Den kristdemokratiska hållningen vad gäller fastighetsskattens
              avskaffande handlar både om att den hör hemma i kommunen och att
              den ska vara lägre generellt en låg kommunal avgift och vi har
              också ifrågasatt den etiska grundsatsen för att man beskattar
              fiktiva värden som inte är realiserade. Om vi får leva och ha
              hälsan under den här mandatperioden så kommer fastighetsskatten
              att kommunaliseras under de här fyra åren.
            </seg>
            <seg xml:id="i-979cd9b9bfa841dc-0">
              När det gäller jobbavdraget välkomnar vi kristdemokrater att
              ni i Miljöpartiet på en hel del punkter har en annan skattepolitik
              än Vänsterpartiet och också Socialdemokraterna. Vi har noterat
              att ni tycker att det är rimligt att man inte har en särskild
              avdragsrätt för just en typ av medlemskap i en viss typ av förening.
              Där stöder ni regeringens linje.
            </seg>
            <seg xml:id="i-be497c961ffd0999-0">
              Ert grundavdrag är för alla. Vi har riktat det mot dem som är
              i arbete, och det är ett medvetet val. Visst är det ett medvetet
              val, och det gör ni också. Vi vill särskilt belöna människor som
              har jobb. Det ska löna sig mer att arbeta. Skillnaden mellan att
              vara i arbete och att inte vara i arbete blir de facto större.
              Man kan ha synpunkter på detta. Man kan tycka att det är fel.
              Men vi har gått till val på att det ska löna sig mer att arbeta,
              och då måste vi förverkliga den politiken.
            </seg>
            <seg xml:id="i-d2771ca0a5ffb773-0">
              Herr talman! Jag får tacka Helena Leander för de här frågorna,
              men jag har i rådande läge inte mer att tillägga utan avslutar
              mitt inlägg här.
            </seg>
          </u>
          <note type="speaker" xml:id="i-2c032967f9a0c389-0">
            Anf. 92 CARINA MOBERG (s):
          </note>
          <u who="carina_moberg_eb98f5" xml:id="i-18eb8802c2c51281-0">
            <seg xml:id="i-58b61e1cee76bc25-0">
              Herr talman! Jag satt på rummet och lyssnade på den här intressanta
              debatten och hörde Lennart Hedquist, skatteutskottets ordförande
              och moderat från Uppsala, vifta bort farhågorna kring att avtrappningen
              av räntebidrag och slopat investeringsstöd till bostäder skulle
              innebära problem för planerad bostadsproduktion. Jag vill därför,
              för att beslutsunderlaget för oss alla ska vara så tydligt som
              möjligt, bidra med att berätta om den uppvaktning om avhölls under
              civilutskottets utskottssammanträde den 28 november i år. Uppvaktade
              gjorde bland annat Uppsala kommun, Uppsala universitet och Uppsala
              studentkår. Delegationen leddes av Lennart Hedquists partivän,
              den moderata kommunstyrelseordföranden i Uppsala, som heter Gunnar
              Hedberg. Tillsammans med de andra vädjade han om att det åtminstone
              skulle införas någon form av övergångsregler beträffande det statliga
              stödet till bostadsproduktion.
            </seg>
            <seg xml:id="i-873f68433bdbca24-0">
              Man vill införa övergångsregler av en rad skäl. Jag tänkte nämna
              några. Man anser att detta bör gälla projekt som har varit i gång
              under lång tid och som har projekterats utifrån nuvarande stödsystem,
              där årsskiftesbilan, som man skriver, slår särskilt hårt, socialt
              mot bostadssökande och ekonomiskt mot befintliga hyresgäster.
              Man anser att övergångstiden bör vara minst ett halvår. En snabb
              undersökning visar att det i de studentbostadsprojekt som kan
              komma i fråga rör sig om 1 000 lägenheter: 200 i Lund, 250 i Göteborg,
              450 i Uppsala och några utöver detta.
            </seg>
            <seg xml:id="i-d3b2561c703036ad-0">
              Studenterna beskriver hur man under sex år har arbetat hårt för
              att planera och genomföra de så behövda och efterfrågade ungefär
              450 lägenheter som det är tal om i detta fall. Studenterna har
              lagt ned egna pengar och mycket arbete i detta. De har involverat
              många människor och är oerhört frustrerade och mycket oroliga
              med fog, kanske jag kan få tillägga över att stupa på mållinjen.
              De klarar inte den kostnadsökning som 500 kr mer i månadsavgift
              skulle innebära om de inte fick ta del av de befintliga statliga
              stöden.
            </seg>
            <seg xml:id="i-af2695e06b9ca1a9-0">
              Så framställer delegationen problembilden. Man har valt rubriken
              Om bilan faller den 1 januari 2007, och naturligtvis hävdar man
              att det slår särskilt hårt mot Uppsala. Studentbostadsprojekt
              stoppas; jag ska för säkerhets skull nämna tre exempel, nämligen
              Observatoriet, Ekeby och Majklockan. Flerbostadsprojekt faller
              bort. Dynamiken på bostadsmarknaden minskar. Nuvarande hyresgäster
              får betala nedlagda kostnader. Uppsalas rykte som bristort minskar
              intresset för att söka utbildningar och etablera och utvidga företag.
              De studiesociala förhållandena försämras och så vidare.
            </seg>
            <seg xml:id="i-6d572a0eae673c90-0">
              Dumheter, säger Lennart Hedquist. Menar du att företrädare för
              Uppsala kommun, din partivän och kommunstyrelses ordförande Gunnar
              Hedberg, ljuger eller inte har förstått? Eller har han rätt i
              att förslagen i den här delen är dåligt analyserade och dåligt
              beredda? Det tror nämligen jag.
            </seg>
            <seg xml:id="i-f42df7db6826027c-0">
              Herr talman! Jag återkommer till denna del av debatten när civilutskottet
              debatterar utgiftsområde 18. Jag ville dock delta även i den här
              debatten för att vi alla ska få en så bra helhetsbild som möjligt
              så att vi kan fatta kloka beslut.
            </seg>
            <seg xml:id="i-698251349603a015-0">
              Jag har inga andra yrkanden än de socialdemokrater som varit
              uppe i debatten före mig.
            </seg>
          </u>
          <note type="speaker" xml:id="i-cf6eefeb20d816c2-0">
            Anf. 93 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-6">
            <seg xml:id="i-e05303acd9f09525-0">
              Herr talman! Jag var nog ganska tydlig i mitt anförande. Självfallet
              försöker de som berörs av förändringar i lagstiftningen åstadkomma
              förbättringar. I det här fallet är det fråga om att man vill ha
              en förlängning av det investeringsstöd till vissa mindre hyresbostäder
              och studentbostäder som funnits; där går ju tiden ut den sista
              december om det inte förlängs.
            </seg>
            <seg xml:id="i-c517a425667fd597-0">
              Det har under lång tid stått fullständigt klart att alliansens
              partier inte skulle förlänga detta, liksom att det skulle ske
              räntebidragsförändringar. Det ingår i en helhet när vi genomför
              de skatteförändringar som innebär skattesänkningar för vanliga
              inkomstlägen.
            </seg>
            <seg xml:id="i-3c54a8f06fec1aff-0">
              Låt mig säga att jag förstår att man från byggherrarnas sida
              sätter press på Uppsala kommun, att universitetet naturligtvis
              ställer upp för att få dessa villkor för nya studentbostäder och
              att civilutskottet därför uppvaktas. Det är dock bara att konstatera
              att Gunnar Hedberg och övriga i delegationen vetat om detta under
              ganska lång tid.
            </seg>
            <seg xml:id="i-afefaa784a8bd1a3-0">
              Jag vill också säga att de här projekten inte står och faller
              med den bila som det talas om. Bostadsefterfrågan i Uppsala är
              sådan att dessa bostäder ändå kommer att byggas. Sedan kan det
              finnas en tvekan hos vissa byggherrar. De kanske inte fullföljer
              projektet om ett par studentbostadsstiftelser känner tvekan, men
              då finns det säkert andra byggherrar som är beredda att bygga
              på området där det redan föreligger en detaljplan.
            </seg>
          </u>
          <note type="speaker" xml:id="i-5b92bc9a89540cfe-0">
            Anf. 94 HELENA LEANDER (mp) replik:
          </note>
          <u who="helena_leander_1a8ec1" xml:id="i-a4da03747b373a09-3">
            <seg xml:id="i-4843bf8f85b48089-0">
              Herr talman! Nu börjar vi röra oss bort från skatteområdet, men
              som uppsalabo och till ganska nyligen student kan jag inte hålla
              mig från att delta i debatten.
            </seg>
            <seg xml:id="i-d10c573ad787a84b-0">
              Lennart Hedquist säger att byggbolagen vetat om detta under lång
              tid. Ja, sedan regeringsskiftet den 18 september har de vetat
              att alliansen troligtvis skulle genomföra detta. Det tar dock
              lite längre tid än så att sätta i gång ett byggprojekt. Jag tror
              att det rentav var förra året som kommunfullmäktige i Uppsala
              beslutade om detaljplanen för dessa ställen, om bygglov och allt
              sådant. Det känner Lennart Hedquist säkert utmärkt väl till. Att
              då behöva avbryta det hela i sluttampen är tråkigt för en ort
              som redan har en trängd bostadssituation för studenter.
            </seg>
            <seg xml:id="i-6c6be1d381bc22ca-0">
              Ja, det är brist på studentbostäder, och studenter har inte sådana
              ekonomiska marginaler att de kan köpa sig en bostadsrätt. På så
              sätt skulle ju marknaden lösa problemen. Sådana marginaler har
              inte studenterna, särskilt inte som regeringen, i motsats till
              bland annat Miljöpartiet, inte vill höja studiebidraget. Då hänger
              det på de i Lennart Hedquists ögon kanske futtiga kronorna. Det
              går inte att kränga bostäder som är så dyra att studenterna inte
              har råd att bo i dem.
            </seg>
          </u>
          <note type="speaker" xml:id="i-60a63ef83cc56fe6-0">
            Anf. 95 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-7">
            <seg xml:id="i-de008fedf3954b73-0">
              Herr talman! Jag vet inte om vi diskuterar att investeringsbidragen
              ska vara permanenta eller gälla under ytterligare ett halvår,
              som det nu har påtalats här. Oavsett om de permanentas nu eller
              inte handlar det om att bilan någon gång kommer att falla. Nu
              skulle de ju upphöra vid årsskiftet. Socialdemokraterna har hävdat
              att de skulle vara kvar ytterligare en tid, men från alliansens
              sida har vi varit mycket tydliga med att det inte skulle ske någon
              förlängning. Därför gäller det att i så fall komma i gång före
              årsskiftet.
            </seg>
            <seg xml:id="i-3bf67deeb7e9039f-0">
              Det finns mängder av projekt i Uppsala som under alla förhållanden
              kommer i gång efter årsskiftet, och de kommer inte att vara föremål
              för den här typen av bidragsgivning. Jag kan bostadsmarknaden
              i Uppsala både beträffande hyresbostäder, studentbostäder, bostadsrätter
              och äganderätter, och bostadsproduktionen där står och faller
              inte med detta. Däremot är jag medveten om att det skulle kunna
              ha betydelse på andra håll där bostadsefterfrågan inte är tillräckligt
              stark.
            </seg>
            <seg xml:id="i-ad6d96265283c5b9-0">
              Jag vill framhålla att det är viktigt att byggherrar tänker igenom
              projekten och huruvida det finns en sådan bostadsefterfrågan att
              man bör igångsätta dem. Man ska inte vara beroende av dessa bidrag
              för igångsättande utan av att folk vill bo där man bygger.
            </seg>
          </u>
          <note type="speaker" xml:id="i-aefb230e5020f07f-0">
            Anf. 96 HELENA LEANDER (mp) replik:
          </note>
          <u who="helena_leander_1a8ec1" xml:id="i-a4da03747b373a09-4">
            <seg xml:id="i-8f9a36a38c216029-0">
              Herr talman! Nu är det ju inte bara fråga om de tillfälliga stöden
              som ska avvecklas utan summan av regeringens hela politik på området
              gör att bolagen känner att de inte kommer att klara av det. Det
              tycker jag är tråkigt. Visst skulle man önska att studenterna
              hade råd att efterfråga dyrare bostäder, men det har de inte tyvärr.
            </seg>
          </u>
          <note type="speaker" xml:id="i-59fdd713e9863a3d-0">
            Anf. 97 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-a756568272a0cc1c-8">
            <seg xml:id="i-4bf2382a636310bc-0">
              Herr talman! Jag vet inte riktigt hur man beräknat kalkylerna
              för det aktuella projektet, men jag känner till projekt i Uppsala
              som inte fått en enda krona i investeringsbidrag, eller bidrag
              för studentbostadsbyggande, och de har betydligt lägre kostnader
              än motsvarande studentbostäder som till exempel Uppsalahem har
              genomfört. Det innebär alltså att det i första hand handlar om
              att bygga på ett sådant sätt att man får ned kostnaderna och gör
              bostäderna attraktiva för de människor som efterfrågar dem.
            </seg>
          </u>
          <note xml:id="i-5cd13e939adea873-0">
            Överläggningen var härmed avslutad.
          </note>
          <note xml:id="i-fd6b1a0c57d78078-0">
            7 § Nya kapitaltäckningsregler
          </note>
          <note xml:id="i-220228d04f1bd101-1">
            Föredrogs
          </note>
          <note type="speaker" xml:id="i-540c0b568c9b215e-0">
            Anf. 98 LARS ELINDERSON (m):
          </note>
          <u who="lars_elinderson_65ad1d" xml:id="i-1177ca831b23de0d-0">
            <seg xml:id="i-ade93627e82d0a3d-0">
              Herr talman! Det har varit en lång dag och en lång talarlista
              i det tidigare ärendet. Jag tror att de flesta av kammarens ledamöter
              är tacksamma över att talarlistan i detta ärende inte är lika
              lång.
            </seg>
            <seg xml:id="i-51a9b11bfeaecdd8-0">
              Att helt avstå från att klargöra betydelsen av fasta regler på
              finansmarknaden, även om vi är eniga om betänkandet, skulle kännas
              fel. Det här är ett viktigt betänkande, och det är en viktig positiv
              signal att enigheten i denna fråga är så stor. Fasta och tydliga
              spelregler är en av förutsättningarna för att vi ska ha stabilitet
              på de finansiella marknaderna. Stabilitet i sin tur är den bästa
              garantin för en positiv utveckling.
            </seg>
            <seg xml:id="i-931585618099a068-0">
              Det påverkar inte bara aktörerna på finansmarknaden utan också
              samhället i övrigt och ytterst också oss som medborgare. Alternativet
              till fasta spelregler i Sverige, inom EU och i industrivärlden
              i övrigt är att aktörerna själva utformar sina spelregler. Det
              innebär att man också riskerar otydlighet, osäkerhet och bristande
              förutsägbarhet för hela samhällsekonomin.
            </seg>
            <seg xml:id="i-fc214f1e30f7447a-0">
              Kravet på kapitaltäckning innebär att kreditinstitut och värdepappersföretag
              måste hålla en viss miniminivå på sitt eget kapital. Kapitalet
              ska utgöra en buffert och täcka risker för oväntade förluster.
              Syftet med reglerna är att öka den finansiella motståndskraften
              hos de finansiella företagen och på så sätt värna finansiell stabilitet.
              Samtidigt skyddar man samhällsekonomiska funktioner, och man når
              ett ökat kundskydd eftersom detta minskar risken för att finansiella
              företag ska fallera i sina åtaganden gentemot kunderna.
            </seg>
            <seg xml:id="i-291f1b19106ec1d8-0">
              Regler om kapitaltäckning syftar till att skydda mot olika typer
              av risker. Redan tidigare lagstiftning reglerade hur företagen
              skulle hantera sina kreditrisker och sina marknadsrisker, det
              vill säga risken för att en part i en transaktion inte uppfyller
              sina åtaganden och risken för att marknadsvärdet på en tillgång
              förändras i en oönskad riktning.
            </seg>
            <seg xml:id="i-01e2e756222a8489-0">
              I den nya lagstiftningen tillkommer att företagen också måste
              beräkna och täcka sin operativa risk, det vill säga risken för
              att förluster uppstår på grund av systemfel eller mänskliga fel,
              till exempel bristfälliga interna system eller misstag från personalens
              sida. I begreppet operativ risk ligger också rättslig risk, till
              exempel att ett domslut i en tvist går emot ett företag och leder
              till betalningsskyldighet mot en annan aktör.
            </seg>
            <seg xml:id="i-4639e364f4b13950-0">
              I arbetet med den nya lagstiftningen har regeringen på olika
              sätt belyst hur olika grupper påverkas av de nya reglerna. Bland
              annat konstaterar man att de metoder för att beräkna risker som
              anges i lagen leder till en viss ökad differentiering i riskbedömningen,
              vilket kan medföra olika kreditkostnad för olika låntagare.
            </seg>
            <seg xml:id="i-721073f351095cc9-0">
              De nya reglerna föreskriver att kreditrisken för lån till hushåll
              ska ges lägre riskvikt än i de nuvarande reglerna. Det innebär
              att hushållskrediter ses som mindre riskfyllda och leder till
              att bankerna behöver fördela mindre kapital för att täcka den
              risk som uppkommer. Detsamma gäller för lån till hushåll med fastigheter
              bostadsfastigheter eller andra fastigheter som säkerhet. Följden
              av de nya reglerna blir därför att bankernas kostnader för sådan
              utlåningsverksamhet minskar, vilket möjliggör lägre räntekostnader
              och andra kostnader för kunden.
            </seg>
            <seg xml:id="i-a3087a2694df76bf-0">
              De föreslagna reglerna innebär också förbättringar för små och
              medelstora företag. Här är man lite säkrare. Man vilar också på
              utredningar som har gjorts inom EU-kommissionen. Även EU-kommissionen
              har gjort en studie över de nya kapitaltäckningsreglerna och effekterna
              för små och medelstora företag. Enligt den studien bör de nya
              reglerna innebära en svagt positiv effekt för små och medelstora
              företag eftersom kapitalkraven på lån till dem kommer att minska.
            </seg>
            <seg xml:id="i-e2131b02d125ec3e-0">
              Däremot kommer reglerna sannolikt att leda till en ökad konkurrens
              på bankmarknaden. Det är en konkurrens som kommer att vara till
              de större bankernas fördel, eftersom större institut kan använda
              sig av mer komplicerade riskberäkningsregler i stället för de
              schablonregler som förmodligen kommer att tillämpas av små banker
              och därmed också kunna vara tydligare och få lägre kapitalkrav,
              vilket innebär att större banker kommer att ha lättare att hålla
              en lägre konkurrenskraftig ränta när det gäller kommersiella krediter.
            </seg>
            <seg xml:id="i-3a26d26caa6d1b83-0">
              Regeringen har aviserat att det nya regelverkets effekter på
              riskkapitalförsörjningen och tillgången på hushållskrediter i
              glesbygdsregioner ska tas upp i den utvärdering av lagen som kommer
              att göras. Utskottet har betonat vikten av detta.
            </seg>
          </u>
          <note xml:id="i-1c974870b70b5a2d-0">
            Herr talman! Jag yrkar bifall till utskottets förslag i betänkande
            nr 7.
          </note>
          <note type="speaker" xml:id="i-c3ff4fd7fdf7c3e8-0">
            Anf. 99 ULLA ANDERSSON (v):
          </note>
          <u who="ulla_andersson_2195fb" xml:id="i-aa0f787f2e6bbe8f-9">
            <seg xml:id="i-897112bc56322992-0">
              Herr talman! Lars Elinderson sade att han trodde att kammaren
              skulle vara glad över att det bara var två talare anmälda i det
              här ärendet. Jag tycker att kammarens ledamöter ska vara glada
              för att de har sluppit att läsa de här direktiven.
            </seg>
            <seg xml:id="i-1429ea70ffa2f0c4-0">
              När jag började läsa frågade jag mig om det kunde vara något
              fel på mig. Det var väldigt svårt att förstå vad det stod. Men
              till min lättnad kunde jag i Lagrådets remissvar se att detta
              direktiv precis som övriga EU-direktiv är så tekniskt, komplicerat
              och svårt att förstå att man inte vet hur man ska handlägga ärendet.
              Detta visar på en del av problematiken med det svenska EU-medlemskapet.
            </seg>
            <seg xml:id="i-aa349a6b7b80b43d-0">
              Reglerna är mycket komplexa, svårgenomträngliga och till stor
              del nästan obegripliga för alla utom en liten krets av specialister.
              Samtidigt vet vi att regelverket kan få stor betydelse för oss
              vanliga småsparare, småföretagare och husägare. Därför är det
              desto mer oroande att det nästan helt saknas demokratisk insyn
              i det förarbete som har pågått med detta direktiv, precis som
              med övriga direktiv.
            </seg>
            <seg xml:id="i-2aac3c43f23e8522-0">
              Först har en bank i Basel varit med i arbetet. Sedan har regeringen
              i Bryssel förbundit sig att följa det här direktivet. Vad som
              har föregått däremellan vet vi ingenting om. Däremot vet vi att
              vi får nya spelregler för bankerna och deras kunder utan att väljarna
              själva på något sätt har fått påverka det, och inte heller deras
              folkvalda.
            </seg>
            <seg xml:id="i-f0d549721b3e7d80-0">
              Som jag sade tidigare har regeringen bedömt att det här ärendet
              är så komplext att man har överlämnat en stor del av beslutandemakten
              till Finansinspektionen. Lagrådet säger att detta är mycket tveksamt
              och tangerar gränsen för hur mycket makt som får överföras från
              regeringen till myndigheterna.
            </seg>
            <seg xml:id="i-daa73eee11411b96-0">
              Lagrådets uttalanden visar på en annan långtgående effekt av
              EU-medlemskapet, nämligen att direktiven, som blir en del av de
              förhandlingar som har uppkommit, blir mycket komplexa och svåra
              att införa i vår lagstiftning. Vi har en lagstiftningsmodell som
              har varit väl förankrad i samhällets institutioner och uppvisar
              numera i allt mindre omfattning en hög grad av spårbarhet. Demokratin
              urholkas, och medborgarnas tilltro till lagstiftningen kommer
              på sikt att minska.
            </seg>
            <seg xml:id="i-5195b1e0e545b5c7-0">
              Vilka som bär ansvaret för lagstiftningen är en fråga som det
              blir allt svårare att svara på. Beslutandemakten kommer allt längre
              bort. Sverige har redan avhänt sig makten över finansmarknadslagstiftningen.
              Utifrån ett sådant perspektiv blir frågan vilken tillsynsmyndighet
              som ska övervaka ett visst institut närmast en fråga om lämplighetsövervägande.
            </seg>
            <seg xml:id="i-04bab999518fb6d3-0">
              Vänsterpartiet är starkt kritiskt mot utvecklingen i riktning
              mot ökad överstatlighet i EU. Vi motsätter oss den gradvisa försvagningen
              av den nationella självbestämmanderätten.
            </seg>
            <seg xml:id="i-ecba1152f5d83ee4-0">
              Beroende på hur kapitaltäckningsreglerna tolkas och tillämpas
              kan lånemöjligheterna för vissa hushåll liksom möjligheterna att
              få tillgång till riskkapital för småföretag försämras när de nya
              reglerna införs. Osäkerheten om reglerna är ganska stor. Det gäller
              särskilt för småhushåll, som redan har det ekonomiskt knapert,
              och för småföretag i glesbygd och i ekonomiskt missgynnade regioner.
            </seg>
            <seg xml:id="i-e4754677e5c5417b-0">
              Regeringen anför i propositionen att det troligtvis kommer att
              leda till lägre kostnader för hushåll och för små och medelstora
              företag. Förhoppningsvis kommer bankerna att tillåta det. Bankerna
              är ju inte precis kända för att ha billiga tjänster till kunderna.
            </seg>
            <seg xml:id="i-3bbc37daa6f1b20b-0">
              Uppskattningen utgår från ett helhetsperspektiv där man inte
              ser enstaka, mindre enheter. Reglerna innebär att man i större
              utsträckning än i dag kan ta ut olika räntor beroende på olika
              inkomst och beroende på var företagen ligger.
            </seg>
            <seg xml:id="i-3e3f2969725dd418-0">
              Det är lite oroväckande. Skulle det bli så får det också samhällsekonomiska
              konsekvenser. Vi vill också att hela Sverige ska leva.
            </seg>
            <seg xml:id="i-95926f6a4cc6e215-0">
              Det är ganska tveksamt att införa reglerna utan att vi egentligen
              vet vilka konsekvenser det får. Jag är emellertid glad över att
              utskottsmajoriteten i betänkandet har skrivit in att man tänker
              följer upp konsekvenserna utifrån detta perspektiv. Det är något
              som Vänsterpartiet lyft upp i utskottet. Vi får se vad som faktiskt
              händer.
            </seg>
            <seg xml:id="i-2618bf20407c8c11-0">
              Visst måste det vara ganska många som känner en oro över hur
              vår lagstiftning påverkas i slutna rum där vi inte har någon insyn,
              inte vi folkvalda och ännu mindre de som lever i det här landet.
              Det är regler som vi sedan får följa och måste hantera på något
              sätt. Vilka ska vi ställa till ansvar? Ansvarsutkrävande är en
              väldigt viktig del av demokratin.
            </seg>
            <seg xml:id="i-d2f1f7fcabae89bc-0">
              Herr talman! Jag får tacka för ordet. Vi får se om det är några
              flera som vill diskutera kapitaltäckningsdirektiv, eller som har
              tagit sig igenom luntan.
            </seg>
          </u>
          <note type="speaker" xml:id="i-8acfd8e0f5fbd90f-0">
            Anf. 100 LARS ELINDERSON (m) replik:
          </note>
          <u who="lars_elinderson_65ad1d" xml:id="i-1177ca831b23de0d-1">
            <seg xml:id="i-35aa533ffcc47786-0">
              Herr talman! Man kan i och för sig tänka sig att man har principen
              att ju mer komplicerade frågor vi diskuterar, desto mindre bestämmer
              vi oss för att besluta om. Invändningen att det är en komplicerad
              fråga leder i varje fall inte mig till slutsatsen att det inte
              är ett viktigt område som riksdagen och för den delen också EU
              borde ha en uppfattning om.
            </seg>
            <seg xml:id="i-455ad9c0c1e9049a-0">
              Alternativet till att vi fattar beslut om att införa lagar inom
              området är att bankerna och aktörerna själva bestämmer om spelreglerna
              och kraven på kapitaltäckning. Den bank i Basel som Ulla Andersson
              hänvisade till är en organisation av världens affärsbanker. Den
              har kommit överens om spelregler som bildar grunden till de direktiv
              som EU-kommissionen och rådet har skickat vidare till oss för
              ett genomförande i Sverige.
            </seg>
            <seg xml:id="i-0f6b35806a0dd1ce-0">
              Jag håller med om att det är komplicerat. Jag vet att de svenska
              bankerna har suttit i ett par års tid och försökt att analysera
              konsekvenserna i Sverige. Men att med det som utgångspunkt hävda
              att vi inte borde reglera det med en svensk nationell lag tycker
              jag är en lite konstig slutsats. Ännu konstigare tycker jag det
              är att inte hävda att vi borde ha en internationell lagstiftning
              som reglerar en marknad som i dag är så tydligt internationell
              som den finansiella marknaden är.
            </seg>
            <seg xml:id="i-f6944746895dcdb3-0">
              Vi kommer inom något år att få ta ställning till andra komplicerade
              områden, något som jag tror att Ulla Andersson kommer att välkomna.
              De innehåller om möjligt ännu mer komplicerade detaljer, till
              exempel kemikaliedirektivet, som kommer att leda till svensk lagstiftning.
              Åtminstone för oss som inte är kemiingenjörer kommer det att vara
              ännu mer komplicerat. Det kommer ändå inte att leda mig till att
              skriva en reservation mot de förslagen, utan det är innehållet
              som är det väsentliga.
            </seg>
          </u>
          <note type="speaker" xml:id="i-37f4a4519e804c5e-0">
            Anf. 101 ULLA ANDERSSON (v) replik:
          </note>
          <u who="ulla_andersson_2195fb" xml:id="i-aa0f787f2e6bbe8f-10">
            <seg xml:id="i-189f6c4a81f71f97-0">
              Herr talman! Nu tror jag att Lars Elinderson missförstod mig
              med flit. Det jag sade var inte alls det du påstod att jag sade.
              Att lagstiftning är komplicerat är ganska självklart. Det ska
              vara rättssäkert och människor ska kunna förstå och följa med.
            </seg>
            <seg xml:id="i-92ab4e0456e249a1-0">
              Men lagstiftning måste också handla om att medborgarna kan vara
              med och påverka lagstiftningen. Om det fattas beslut som ska gälla
              i vårt land i slutna rum någon annanstans, utan att vi vet vad
              våra företrädare har sagt eller försökt att påverka, känner jag
              en viss oro. Den oron tror jag att det är många som delar.
            </seg>
            <seg xml:id="i-2687878b01268cbe-0">
              Att vi ska ha en internationell lagstiftning som på olika sätt
              försöker balansera finansmarknaden kan väl vara bra. Men då ska
              det ske genom mellanstatligt samarbete i öppna forum där respektive
              riksdag kan vara med i hela processen och vara med och påverka.
            </seg>
            <seg xml:id="i-a99686dd6574c9b7-0">
              Nu är vi med i ett beslutsforum där handelshinder är den största
              frågan. Man får inte sätta upp regler som på något sätt kan undergräva
              handeln. Frågan är om det är vad vi ska förhålla oss till i en
              lagstiftning.
            </seg>
            <seg xml:id="i-6aefe5c7e7e3ba5e-0">
              För mig är frågan ganska grundläggande. Oavsett om det är ett
              fördrag som jag som vänsterpartist skulle tycka jättebra om eller
              inte bra om är demokratifrågan avgörande. Demokratin undergrävs
              ständigt i det förfarande vi har i dag.
            </seg>
          </u>
          <note type="speaker" xml:id="i-950f62930a881ee1-0">
            Anf. 102 LARS ELINDERSON (m) replik:
          </note>
          <u who="lars_elinderson_65ad1d" xml:id="i-1177ca831b23de0d-2">
            <seg xml:id="i-28ae750ca5fe2c35-0">
              Herr talman! Min uppfattning är i varje fall att det demokratiska
              underskottet är väsentligt större när bankerna sätter sig och
              gör upp spelreglerna sinsemellan än det demokratiska underskottet
              är när besluten fattas i Bryssel.
            </seg>
          </u>
          <note type="speaker" xml:id="i-9b38d9044b6a3c70-0">
            Anf. 103 ULLA ANDERSSON (v):
          </note>
          <u who="ulla_andersson_2195fb" xml:id="i-aa0f787f2e6bbe8f-11">
            <seg xml:id="i-040d1b66dcb977bc-0">
              Herr talman! Man kan ha mellanstatligt samarbete som fungerar
              mycket väl där olika folkvalda kan mötas och i sina respektive
              forum vara med och påverka den lagstiftning som sker. Det har
              vi inte kunnat göra i det här fallet. Det är ett stort demokratiskt
              problem. Det skulle vara klädsamt om ni skulle kunna erkänna det.
              Det skulle kanske kunna öppna för bättre EU-debatt också i denna
              sal. Det är något som vi skulle tjäna på. Det är lite märkligt
              att ni själva säger: Vi vet inte hur direktiven kommer att påverka
              oss. Det säger egentligen ganska mycket. Jag är åtminstone glad
              för att ni tänker följa upp det.
            </seg>
          </u>
          <note xml:id="i-99f57b427464eaa5-0">
            Överläggningen var härmed avslutad
          </note>
          <note xml:id="i-c8c154d311420bab-0">
            8 § Riksrevisionens årliga rapport 2006
          </note>
          <note xml:id="i-220228d04f1bd101-2">
            Föredrogs
          </note>
          <note xml:id="i-7a4e6ea532d24436-0">
            Förste vice talmannen konstaterade att ingen talare var anmäld.
          </note>
          <note xml:id="i-f777a44059ee33d3-0">
            9 § Tilläggsbudget 2 för 2006
          </note>
          <note xml:id="i-220228d04f1bd101-3">
            Föredrogs
          </note>
          <note type="speaker" xml:id="i-f1d5fea38e985fd9-0">
            Anf. 104 ANNA LILLIEHÖÖK (m):
          </note>
          <u who="anna_lilliehook_8c77b5" xml:id="i-7fadbc095b262764-0">
            <seg xml:id="i-633268fc05298e57-0">
              Herr talman! Jag ska nu ge en kort beskrivning av finansutskottets
              betänkande Tilläggsbudget 2 för 2006 , som kammaren ska diskutera.
              Finansutskottet föreslår att riksdagen beslutar om förändrade
              anslag som avser kostnader under innevarande år och förändrade
              bemyndiganden som avser beslut som fattas i år men som ger kostnader
              under år framöver med totalt 6 066 miljoner kronor.
            </seg>
            <seg xml:id="i-e77f0afb5b694b1d-0">
              Om förutsättningarna för statens verksamheter och anslag ändras
              under budgetåret har regeringen således möjlighet att begära att
              riksdagen beslutar om ändrade anslag. Begäran om tilläggsanslag
              ska vara väl motiverad, vilket utskottet påminner om i betänkandet.
            </seg>
            <seg xml:id="i-7c10d486ab7050c3-0">
              På förekommen anledning tar utskottet återigen upp att det är
              oacceptabelt att statliga verksamheter gör framtida åtaganden
              utöver bemyndiganden som beslutas av riksdagen.
            </seg>
            <seg xml:id="i-ef044e6de5cd933d-0">
              Budgeten för år 2006 beslutades i december förra året. Exempel
              på förutsättningar som har förändrats sedan dess där tilläggsanslag
              föreslås är ökade anslag till rättshjälp på grund av ett ökat
              antal rättsfall och ökade anslag för ekonomiskt bistånd till enskilda
              utomlands, då krisen i Libanon medfört höga kostnader för att
              evakuera svenskar från området.
            </seg>
            <seg xml:id="i-32e99d600c3f1f1f-0">
              I betänkandet föreslås också att EU:s gårdsstöd tidigareläggs
              så att Sveriges bönder får sina pengar före årsskiftet. Det innebär
              att man går tillbaka till den tidigare ordningen som gör att bönderna
              får sina pengar samma år som bidraget avser.
            </seg>
            <seg xml:id="i-400208e7b9190a4e-0">
              Till betänkandet finns två reservationer.
            </seg>
          </u>
          <note type="speaker" xml:id="i-227dc06044fddc46-0">
            Anf. 105 HANS HOFF (s):
          </note>
          <u who="hans_hoff_aff0b8" xml:id="i-709f244ca7f99f1f-0">
            <seg xml:id="i-2dd392f8c816ab59-0">
              Herr talman! Svensk ekonomi står i dag mycket stark. Vi får sannolikt
              gå tillbaka till 1960-talet för att se så starka offentliga finanser
              som vi har i dag. Antalet nya jobb ökar kraftigt, och i år och
              nästa år antas att det skapas drygt 140 000 nya jobb i Sverige.
              Sverige har överskott i de offentliga finanserna. Statsskulden
              väntas i år vara under 50 % och minska kraftigt under de kommande
              åren. Detta kan jämföras med hur det var för tolv år sedan, då
              statsskulden var ca 80 % av bnp.
            </seg>
            <seg xml:id="i-ef2aeba8182f5217-0">
              Tillväxten är hög såväl med svenska som med internationella mått
              mätt. Nyföretagandet är högt. Vi har låg inflation och låga räntor.
              Vi har hög produktivitet och löntagarna har reallöneökningar.
            </seg>
            <seg xml:id="i-8a1de46dd073f05a-0">
              Enligt Världsekonomiskt forum hamnar Sverige på tredje plats
              när det gäller förutsättningar för företagens konkurrenskraft
              och hur gynnsamt företagsklimatet är. Man anser också att Sverige
              är ett av de länder som är bäst rustade för att hantera framtidens
              utmaningar i form av globalisering och teknisk utveckling. Sverige
              anses också som det land som näst efter USA har den största potentialen
              för utländska investeringar. Detta, herr talman, är en bild av
              Sverige som vi kan vara stolta över.
            </seg>
            <seg xml:id="i-372d612dee33437b-0">
              Herr talman! Tilläggsbudgeten innehåller ett stort antal förändringar
              som jag inte kommer att beröra. Jag kommer att uppehålla mig vid
              den reservation om gårdsstödet som vi socialdemokrater har. Att
              utbetalningen av gårdsstödet ska ske under slutet av året och
              inte nästkommande år har varit en fråga som har debatterats med
              stor hetta här i riksdagen. Det har varit en massiv kritik från
              de borgerliga partierna mot att stödet inte har betalats ut före
              jul. Orsaken till detta har tidigare varit att det inte har funnits
              möjligheter om man ska hålla sig till de restriktioner som finns
              i budgetlagen.
            </seg>
            <seg xml:id="i-5457bfa7c5df5d43-0">
              Som sagt har debatten i denna fråga varit het i kammaren, till
              exempel hösten 2004 då en borgerlig ledamot ansåg att regeringen
              tricksade med budgeten vilket drabbade jordbrukarna synnerligen
              hårt till och med så hårt att de inte skulle kunna ha möjlighet
              att köpa julklappar till sina barn.
            </seg>
            <seg xml:id="i-703ae84400803064-0">
              En annan borgerlig ledamot drog paralleller med kolgruvearbetare
              i förra Sovjetunionen som strejkade för att de inte fick ut sin
              lön. Att motsvarande förfarande sker i Sverige gör mig mörkrädd,
              konstaterade ledamoten.
            </seg>
            <seg xml:id="i-c68886b34805b852-0">
              Inte minst mot bakgrund av detta kunde man ha förväntat sig att
              den borgerliga regeringen skulle ha utbetalat gårdsstödet i år.
              Det ansåg dock inte den borgerliga regeringen i den budget vi
              nu debatterar trots att det finns möjligheter att göra så.
            </seg>
            <seg xml:id="i-6f2810415341d2f6-0">
              Detta föranledde oss socialdemokrater att väcka en motion där
              vi föreslår att stödet betalas ut i år. Detta är baserat just
              på att det är ekonomiskt möjligt att göra det samt att det är
              angeläget att göra det, inte minst mot bakgrund av den mycket
              svåra skördesituation som tynger många lantbrukare ekonomiskt.
            </seg>
            <seg xml:id="i-b43f6cebc4fd8fa0-0">
              Herr talman! Finansutskottets beredning av denna fråga är minst
              sagt häpnadsväckande. Den borgerliga majoriteten avslog vårt förslag
              om utbetalning av gårdsstödet såväl i miljö- och jordbruksutskottet
              som i finansutskottet. I de handlingar som utskottsmajoriteten
              sände ut till finansutskottets ledamöter den 22 november, dagen
              före beslut, framgår att man avslår den socialdemokratiska motionen.
              Den borgerliga majoriteten motiverade avslaget med att det inte
              finns utrymme för att höja det aktuella anslaget utan att utgiftstaket
              samtidigt riskerar att överskridas. Den anser också att en tidigareläggning
              av stödet till december 2006 inte är möjlig eftersom det skulle
              äventyra statsfinanserna och därmed försätta lantbrukarna i en
              ännu värre situation än de i dag befinner sig i.
            </seg>
            <seg xml:id="i-254b946f88ee0549-0">
              Samtidigt som majoriteten i finansutskottet klargör detta går
              jordbruksministern ut i ett pressmeddelande och säger att stödet
              visst ska betalas ut. Frågan klarnar något vid finansutskottets
              sammanträde den 23 november då den borgerliga majoriteten i ett
              rättelseblad konstaterar att enligt uppgifter som utskottet har
              inhämtat från Regeringskansliet visar de senaste prognoserna att
              budgeteringsmarginalen för innevarande år är tillräcklig för att
              rymma en utbetalning av gårdsstödet. Några sådana prognoser har
              icke redovisats för utskottet, och detta anser vi vara helt oacceptabelt.
            </seg>
            <seg xml:id="i-9a1ce809cf9fa7c3-0">
              Nu kommer gårdsstödet att betalas ut i år, vilket vi socialdemokrater
              föreslog. Det är bra. Men mot bakgrund av det schabbel som har
              varit i utskottet kan man ställa sig frågan om majoriteten i finansutskottet
              har grepp om landets ekonomi. Det finns fog för den frågan då
              man ena dagen anser att ett beslut skulle äventyra svensk ekonomi
              för att nästa dag anse att det är helt möjligt att utbetala stödet
              med motiveringen att nya hemliga prognoser finns.
            </seg>
            <seg xml:id="i-d7d307afaa9de420-0">
              Herr talman! Vi behöver inte gå tillbaka så många år i tiden
              för att se en situation där statsfinanserna var helt sönderkörda.
              Så är det inte i dag. Ska det fortsatt finnas förutsättningar
              för en god och stark ekonomi i framtiden har riksdagens finansutskott
              en central roll. Det går inte att slarva och hafsa ihop motstridiga
              beslutsunderlag från den ena dagen till den andra. Den ena dagen
              påstår man att statsfinanserna skulle äventyras om pengarna betalades
              ut och nästa dag kommer man med rakt motsatt besked. Detta duger
              icke, herr talman. Det undergräver finansutskottets centrala roll
              i svensk ekonomi.
            </seg>
            <seg xml:id="i-8bc1db6d7f1ff882-0">
              Herr talman! Mot bakgrund av det anförda yrkar jag bifall till
              reservationen.
            </seg>
          </u>
          <note type="speaker" xml:id="i-c388f2fedc0452a0-0">
            Anf. 106 STEFAN ATTEFALL (kd):
          </note>
          <u who="stefan_attefall_5bf196" xml:id="i-5d60589e7a9d689d-7">
            <seg xml:id="i-889aeaaf31ac7b20-0">
              Herr talman! Jag vill yrka bifall till finansutskottets förslag
              i betänkande FiU11 och kommentera två saker: Dels påpekas i betänkandet
              att redovisningen från regeringen när det gäller de tilläggsbudgetanslag
              som har föreslagits i budgetpropositionen inte är tillräcklig,
              dels understryks här det allvarliga i att en myndighet, i det
              här fallet Vetenskapsrådet, gör åtaganden utan grund i riksdagsbeslut.
            </seg>
            <seg xml:id="i-300a16ca48d7229d-0">
              Det här är kritik som har riktats tidigare från finansutskottet
              till den förra regeringen att man gjort liknande dåliga redovisningar
              och att man också har haft myndighetsåtaganden som inte haft grund
              i riksdagsbeslut. Nu upprepas denna kritik från finansutskottet
              och vi utgår från att den nya regeringen nu kommer att lyssna
              på den kritiken, den kritik som alltså den förra regeringen inte
              lyssnade på. Vi kommer att följa upp de här frågorna, för att
              det underlag som riksdagen har ska vara korrekt och riktigt.
            </seg>
            <seg xml:id="i-c49ca04d36274780-0">
              Herr talman! Jag vill kommentera gårdsstödet, som är den stora
              punkten i dagens diskussion. 2001 flyttade den dåvarande socialdemokratiska
              regeringen utbetalningen av EU-stöd till landets bönder från det
              innevarande året till året därpå. Det här har skapat en stark
              irritation; de pengar som avser ett visst år ska också betalas
              ut det året det är en grundläggande princip, som Socialdemokraterna
              bröt mot därför att de inte hade kontroll över sina egna utgiftstak.
              Det är också så att många bönder upplever en svag likviditet vid
              årsskiftena. Det här innebär att man måste låna pengar över årsskiftet
              för att klara räkningarna.
            </seg>
            <seg xml:id="i-0fb565db4f2534a1-0">
              I budgetpropositionen fanns inget förslag om att klara av den
              här återställaren, som vi från den borgerliga sidan länge har
              krävt, eftersom vi inte hade tillräckligt underlag för att göra
              bedömningen om det fanns marginaler för detta. Det var också den
              princip vi höll på ända tills vi kunde göra bedömningen att det
              kan gå. Därför har det också i underlagsmaterialet i finansutskottet
              varit ett avslag på förslagen. Men när vi efter samtal och samråd
              med Regeringskansliet konstaterat att det finns marginaler har
              vi också kunnat verkställa detta.
            </seg>
            <seg xml:id="i-c4eaf1781766570a-0">
              Det är viktigt att komma ihåg: dels anslår vi de medel som det
              finns praktiska möjligheter att betala ut före årsskiftet, dels
              vill vi ha tillbaka den gamla ordningen och inte fortsätta med
              det tricksande mellan olika år som ingår i den socialdemokratiska
              motionen på området. Det innebär att man ska betala ut i år plötsligt
              är Socialdemokraterna måna om detta men nästa år gör man inte
              det, och så fortsätter man med utbetalningar på fel sida om årsskiftena
              framöver. Det tricksandet avvisar vi bestämt och återgår till
              den gamla ordningen. Vi tar ett rejält kliv i den riktningen med
              dagens beslut med anledning av tilläggsbudgeten. Från och med
              nästa år ska ordningen vara återställd. Socialdemokraternas krokodiltårar
              i denna fråga är lite magstarka, om jag får uttrycka mig så.
            </seg>
          </u>
          <note type="speaker" xml:id="i-f8520e3d8d46be1d-0">
            Anf. 107 HANS HOFF (s) replik:
          </note>
          <u who="hans_hoff_aff0b8" xml:id="i-709f244ca7f99f1f-1">
            <seg xml:id="i-9686eb2d5f4de75d-0">
              Herr talman! Finansutskottets ordförande säger att den förra
              regeringen tricksade. Man kan konstatera att den nuvarande borgerliga
              regeringen i så fall också tricksar. Syftet från regeringens sida
              i denna budget var inte att utbetala gårdsstödet i år, utan regeringens
              förslag var att det skulle utbetalas under nästa år. Om det är
              tricksande som den tidigare socialdemokratiska regeringen har
              ägnat sig åt så tricksar också den nuvarande borgerliga regeringen.
            </seg>
            <seg xml:id="i-ff99e0424ae7eb51-0">
              Jag har en fråga till finansutskottets ordförande om vad utskottsmajoriteten
              bygger den stora utbetalningen på. Vi tycker i och för sig att
              utbetalningen är riktig och föreslog också i vår motion att den
              skulle göras, för vi sade att det ryms i den budgeteringsmarginal
              som finns. Men man hänvisar till nya prognoser från Regeringskansliet.
            </seg>
            <seg xml:id="i-f1d033ea2f7c0150-0">
              De här nya prognoserna från Regeringskansliet är inte redovisade
              i finansutskottet. De är inte redovisade i det budgetbetänkande
              som riksdagen ska ta ställning till i dag. Här handlar det om
              tusentals miljoner kronor som riksdagen ska fatta beslut om.
            </seg>
            <seg xml:id="i-1cf9c923f4bb9072-0">
              Jag skulle vilja att finansutskottets ordförande redogör för
              den nya prognos som finns i Regeringskansliet och hur den skiljer
              sig från den prognos som budgeten bygger på, för den är bara en
              och en halv månad gammal.
            </seg>
          </u>
          <note type="speaker" xml:id="i-94ca6f4d8c56d284-0">
            Anf. 108 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-8">
            <seg xml:id="i-7a4c4ace8598bab5-0">
              Herr talman! Den här regeringen och riksdagsmajoriteten tricksar
              inte med de här frågorna. Däremot har vi ärvt en problematik från
              den förra regeringen, och vår ambition har varit att försöka att
              så snabbt det går återställa gårdsstödet och de andra EU-bidragen
              till rätt sida om årsskiftet.
            </seg>
            <seg xml:id="i-c0b2369d85b0464f-0">
              Men vi tar också ansvar för att klara budgeteringsmarginaler,
              utgiftstak och liknande saker. Därför var vi måna om att ha både
              hängslen och livrem för att vara säkra på att vi kan klara av
              detta, och i så fall se om vi kan klara av hela beloppet eller
              vilket belopp vi klarar av.
            </seg>
            <seg xml:id="i-0f76778400a1c321-0">
              De bedömningar som har gjorts i samråd med Regeringskansliet
              och Finansdepartementet är att nu finns marginalerna för att göra
              den här utbetalningen. Det underlaget är betydligt gedignare och
              mer genomtänkt än det underlag som fanns i den socialdemokratiska
              motionen från oktober.
            </seg>
          </u>
          <note type="speaker" xml:id="i-c8f469fdd67e9df9-0">
            Anf. 109 HANS HOFF (s) replik:
          </note>
          <u who="hans_hoff_aff0b8" xml:id="i-709f244ca7f99f1f-2">
            <seg xml:id="i-a68bec89d7d28b1a-0">
              Herr talman! Finansutskottets ordförande hänvisar till att det
              har tagits fram en ny prognos i Regeringskansliet när det gäller
              till exempel budgeteringsmarginalens storlek. Skulle han kunna
              säga hur budgeteringsmarginalen har förändrats gentemot den budgetproposition
              och det tilläggsbetänkande som vi nu debatterar? Hur mycket större
              är budgeteringsmarginalen jämfört med den som finns i budgeten?
              Den är 7,8 i budgeten. Är den 9 eller 10? Vad är regeringens nya
              prognos? Riksdagen borde få kännedom om detta. Varför ska detta
              vara hemligt?
            </seg>
          </u>
          <note type="speaker" xml:id="i-8c5d7b29cb4d5dc4-0">
            Anf. 110 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-5d60589e7a9d689d-9">
            <seg xml:id="i-f23ac30f61e76c61-0">
              Herr talman! Det handlar helt enkelt om att en ny regering har
              beräkningar på sitt bord, men man känner sig inte helt trygg för
              att man har genomlyst alla de kommande utgifterna under de månader
              som är kvar på året. I takt med att vi närmar oss årsskiftet ökar
              sannolikheten för att de beräkningar som finns håller också året
              ut. Det är nog ganska rimligt att en ny regering får chans att
              göra en sådan bedömning. När man har tittat närmare på de kommande
              utgifterna och vilka oförutsedda utgifter som finns i byrålådor
              och liknande saker kan man göra en bedömning och se om man i samråd
              med Jordbruksverket kan konstatera att man klarar av att betala
              ut ungefär 6 miljarder före årsskiftet. När vi har den övertygelsen
              och känner oss trygga med att de marginaler vi har håller, går
              vi till riksdagen inte förr. Det är orsaken till att det i första
              läget föreslogs ett avslag på motionerna och nu är ett klartecken
              till utbetalning. Men det viktiga var också att införa en ny ordning
              och inte fortsätta med tricksandet över årsskiftena som ryms i
              det socialdemokratiska förslaget.
            </seg>
          </u>
          <note type="speaker" xml:id="i-2c130e080aa51217-0">
            Anf. 111 ULF SJÖSTEN (m):
          </note>
          <u who="ulf_sjosten_0510a5" xml:id="i-e7da83958ead5fa4-3">
            <seg xml:id="i-379d81049eefc182-0">
              Herr talman! Tilläggsbudgeten innehåller en mängd olika ärenden,
              men jag kommer, som de både föregående talarna, att uppehålla
              mig vid gårdsstödet.
            </seg>
            <seg xml:id="i-dac57997774cbdba-0">
              Moderaterna och Allians för Sverige jobbade under den förra mandatperioden
              för och lovade också i valrörelsen att spelreglerna för landets
              bönder ska vara tydliga, långsiktiga och förutsägbara. Bättre
              villkor för svenskt jordbruk är något som vi arbetat för under
              lång tid. Vi var, tillsammans med Sveriges bönder, upprörda över
              hur Socialdemokraterna hanterade utbetalningen av EU-stödet när
              de senarelade den för att klara utgiftstaket.
            </seg>
            <seg xml:id="i-53b3d0bb9865a2e2-0">
              Herr talman! Det var givetvis orimligt och ett tecken på dålig
              ekonomisk framförhållning från Socialdemokraterna när de tvingade
              Sveriges bönder att ensamma ta huvudansvaret för att statsbudgetens
              utgiftstak skulle hållas. Men från och med i år är detta bara
              ett minne från en sämre tid med en s-regering som inte lyssnade
              till de svenska jordbrukarna och deras behov. Efter att riksdagen
              har behandlat tilläggsbudgeten i dag och fattat beslut kan utbetalningen
              av ca 6 miljarder kronor göras till landets bönder i slutet av
              denna månad.
            </seg>
            <seg xml:id="i-ae5fed0d6fd412a3-0">
              Herr talman! Att lasta bönderna med ansvaret för utgiftstaken
              var, som sagt var, fel. Därför lovade vi att ändra utbetalningen
              av EU:s jordbruksstöd så snart som ekonomin möjliggjorde det.
              Redan i år finns det ekonomiska utrymmet, och därmed kommer alliansregeringen
              att från och med i år se till att svenska jordbrukare får utbetalning
              av EU-stödet på rätt sida årsskiftet. Utbetalningen kommer att
              ske före årsskiftet även de kommande åren för att ge jordbruket
              stabila och förutsägbara villkor.
            </seg>
            <seg xml:id="i-dc9d6cb2ba92466a-0">
              Men, herr talman, vi är inte nöjda enbart med detta. Utvecklingen
              inom jordbruksområdet kommer att fortsätta, och de kommande stegen
              kommer bland annat att skapa lika konkurrensvillkor samt minska
              det regelkrångel och den byråkrati som drabbar jordbruket.
            </seg>
            <seg xml:id="i-f2b251f79c4d6213-0">
              Herr talman! Man kan konstatera att Göran Persson i Stjärnhov,
              före detta statsminister, och Pär Nuder, före detta finansminister
              i den socialdemokratiska regeringen, väckte en motion, som Hans
              Hoff så nogsamt har påtalat, i ett ärende där man kan säga att
              de hade gemensam vårdnad om det dåliga tillvägagångssätt som vi
              hade tidigare i Sverige när det gällde just stödet till landets
              jordbrukare. Det gjorde man så snart man hade förlorat regeringsmakten.
              Jag ska inte kommentera det ytterligare, herr talman. Jag gör
              bara ett konstaterande att så gick det här till.
            </seg>
            <seg xml:id="i-144eeb0b0f8ceb7f-0">
              Herr talman! Jordbrukare ska syssla med det som de kan bäst,
              och det de kan bäst är djur och jord, inte onödigt pappersarbete.
              Den frågan kommer vi i Allians för Sverige att arbeta med mycket
              aktivt under de fyra år som den här mandatperioden omfattar.
            </seg>
            <seg xml:id="i-a6141b26c2fd458c-0">
              Herr talman! Med detta vill jag yrka bifall till förslaget i
              betänkande FiU11 och avslag på reservationerna.
            </seg>
          </u>
          <note xml:id="i-dd4bef3b2abdc1fe-0">
            I detta anförande instämde Ann-Charlotte Hammar Johnsson och
            Göran Pettersson (båda m).
          </note>
          <note type="speaker" xml:id="i-42125937660d845c-0">
            Anf. 112 HANS HOFF (s) replik:
          </note>
          <u who="hans_hoff_aff0b8" xml:id="i-709f244ca7f99f1f-3">
            <seg xml:id="i-998a753992cca165-0">
              Herr talman! Jag tror inte att Göran Persson har undertecknat
              motionen om utbetalning av gårdsstöd under innevarande år som
              vi har väckt i samband med tilläggsbudgeten, utan det är ledamöterna
              i finansutskottet och miljö- och jordbruksutskottet som har gjort
              det. Det kan nog vara bra att få det till protokollet.
            </seg>
            <seg xml:id="i-4eb3f2bb667b3ef9-0">
              Den stora skillnaden är att vi anser att det finns möjligheter
              med de budgeteringsmarginaler som finns att göra en utbetalning
              i år. Vi anser att det är oerhört angeläget, inte minst mot bakgrund
              av den mycket svåra skördesituation som drabbat väldigt många
              lantbrukare ekonomiskt hårt. Samtidigt hör vi återigen en väldig
              kritik mot den tidigare regeringens hanterande av den här frågan
              där man har utbetalat stödet året efter.
            </seg>
            <seg xml:id="i-d8bc87ed45365a66-0">
              Men den kritiken faller ju tillbaka på er själva. Er egen regering
              föreslår ju det i den budget som riksdagen nu ska behandla. Ni
              var ju själva så sent som för 14 dagar sedan också inne på den
              linjen att det inte skulle utbetalas i år i och med att ni ville
              avslå vår motion. Jag tror att det vore bra om man hade rätt tonläge
              i debatten om de här frågorna.
            </seg>
          </u>
          <note type="speaker" xml:id="i-ebf4c22fadf51d29-0">
            Anf. 113 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-e7da83958ead5fa4-4">
            <seg xml:id="i-7b47b46ddbc76ec1-0">
              Herr talman! Jag tycker för min del att tonläget i debatten under
              hela dagen har varit synnerligen gott. Jag tror att vi har fått
              fram våra politiska skiljaktigheter på ett bra sätt för alla dem
              som har lyssnat och för dem som läser våra protokoll i efterhand.
            </seg>
            <seg xml:id="i-df0e78149ac74ee2-0">
              Detta var ett felaktigt system, Hans Hoff. Det är det vi kritiserar.
              Det var ett system som ni administrerade. Ni lade fram förslaget
              och såg till att det blev på det här sättet. Det handlar också
              om prioriteringar. Ni handhade en stor statsbudget där detta var
              en post. Ni hade makt och möjlighet att faktiskt förändra detta.
              Att bara säga att det inte gick är att ta väldigt lätt på den
              här frågan, tycker jag.
            </seg>
          </u>
          <note type="speaker" xml:id="i-eb275c8a426393d9-0">
            Anf. 114 HANS HOFF (s) replik:
          </note>
          <u who="hans_hoff_aff0b8" xml:id="i-709f244ca7f99f1f-4">
            <seg xml:id="i-54ed4c0ff42fe461-0">
              Herr talman! Men själva poängen är ju att detta har kritiserats
              av borgerliga riksdagsledamöter under åratal, som jag också refererade
              till i debatten.
            </seg>
            <seg xml:id="i-70aee2c883f3cb63-0">
              När vi får en borgerlig regering, vad gör den då? Ändrar den
              på detta? Lägger den fram ett förslag att det ska utbetalas? Nej,
              den lägger inte fram det förslaget. Eller hur? Det är ju precis
              så läget är. För 14 dagar sedan var det inte bara regeringen som
              inte ville betala ut gårdsstödet innevarande år. Det var också
              en majoritet där Ulf Sjösten ingår i finansutskottet som inte
              heller ville betala ut stödet. Så en hel del av den här kritiken
              faller ju direkt tillbaka på Ulf Sjösten själv.
            </seg>
          </u>
          <note type="speaker" xml:id="i-e780494ea3e06efb-0">
            Anf. 115 ULF SJÖSTEN (m) replik:
          </note>
          <u who="ulf_sjosten_0510a5" xml:id="i-e7da83958ead5fa4-5">
            <seg xml:id="i-69ee8d11a21ebc46-0">
              Herr talman! När det gäller kritiken mot det här systemet har
              ju den framförts från landets bönder, skulle jag vilja påstå,
              i första hand. Sedan finns det ett antal politiska partier. Allians
              för Sverige har sagt att det här är ett dåligt system: Vi förstår
              er oro. Men det är framför allt landets bönder som har fått oerhört
              stora problem för att de inte har fått ut sina pengar. Bonden
              nere i Holsjunga i mina trakter i Sjuhäradsbygden fick gå och
              låna för att betala sin dieselräkning, fick gå till banken och
              låna pengar för att betala sin dieselräkning när han hade innestående
              pengar. Den mannen var upprörd. Jag förstår den upprördheten.
              Ni har uppenbarligen aldrig förstått den upprördheten, Hans Hoff.
            </seg>
          </u>
          <note type="speaker" xml:id="i-0ebf38a0af56c30a-0">
            Anf. 116 ROGER TIEFENSEE (c):
          </note>
          <u who="roger_tiefensee_509485" xml:id="i-6bfad441d6a469ed-3">
            <seg xml:id="i-985565e9d5bf9791-0">
              Herr talman! En tilläggsbudget på hösten, tilläggsbudget 2, brukar
              inte vara så upphetsande. Den brukar inte leda till så mycket
              debatt. Vi har en rejäl debatt om hårklyverier här.
            </seg>
            <seg xml:id="i-3119ae816aae4dee-0">
              Men den här tilläggsbudgeten innehåller faktiskt en viktig och
              principiell förändring, att EU-ersättningarna till landets lantbrukare
              betalas ut rätt år i stället för året efter. Det gäller inte bara
              den här tilläggsbudgeten utan avsikten är att det ska vara så
              i fortsättningen också.
            </seg>
            <seg xml:id="i-e0d4a5eb7c14429a-0">
              Det är särskilt viktigt i år med tanke på de skördeskador som
              har drabbat framför allt södra Sverige. Men det är också viktigt
              framöver att gårdsstödet och djurbidrag betalas ut samma år som
              det avser. Det är ett viktigt steg i att ge landets lantbrukare
              lika konkurrensvillkor. Det är också viktigt, tror jag, för självkänslan
              hos en hel yrkeskår som har känt sig misshandlad, med rätta, när
              man gång efter gång fått agera budgetregulator för den gamla regeringen.
            </seg>
            <seg xml:id="i-9f4900b1b6e33df6-0">
              Hans Hoff tog i sitt anförande upp några inlägg som har gjorts
              i den här debatten förut, och jag tror att jag stod för ett av
              de inläggen, det med kolarbetarna. Jag kände igen mig. Och jag
              kan stå för det fortfarande. Jag tycker att det är konstigt att
              Socialdemokraterna kan ha hamnat så här snett. När man första
              gången sköt över utbetalningen av jordbruksstöden över årsskiftet
              skapade man sig ett utrymme under utgiftstaket på ett felaktigt
              sätt. Man bröt mot budgetlagen, för utgiftstaket borde ha justerats
              ned.
            </seg>
            <seg xml:id="i-ee5bb270f5639300-0">
              Att bryta mot budgetlagen verkar på något sätt sitta i Socialdemokraternas
              ryggrad. För de gör ju likadant nu, om man lägger ihop tilläggsbudgeten
              och Socialdemokraternas budget för 2007. Socialdemokraterna i
              opposition är beredda att betala ut 2006 års gårdsstöd före årsskiftet.
              Det är ju jättebra. Låt oss ta vara på den samsynen och låta det
              vara så även i framtiden!
            </seg>
            <seg xml:id="i-6aac15cb8f764e8a-0">
              Då blir det lite tråkigt när man sedan ser Socialdemokraternas
              budgetförslag för 2007 och framåt där man upprepar reptricket
              och inte alls betalar ut något gårdsstöd 2007 utan skjuter det
              till januari 2008. Då är ju syftet uppenbart. Det är inte att
              ömma om lantbrukare som har drabbats av en katastrofal skördesituation
              i södra Sverige. Det är för att man kanske inte riktigt hade resurser
              här i riksdagen att göra en ordentlig budget. Syftet är att återigen
              skapa sig det här utrymmet under utgiftstaket. Kanske hoppades
              man också på att man skulle kunna ställa till det för regeringen.
              Men det är inte regeringens budget vi tar beslut om här, utan
              det är faktiskt budgetbetänkandet, där regeringen i samarbete
              med utskottsmajoriteten lägger fram en budget för riksdagen. Så
              låt oss inte göra ett onödigt indignationsnummer av det här, Hans
              Hoff! Det kunde väl vara bra om ni inte röstar på er reservation
              utan sluter upp bakom utskottsmajoriteten, kanske också i FiU1-betänkandet.
              Då innebär det faktiskt att ni tänker betala ut 2007 års gårdsstöd
              under rätt år.
            </seg>
            <seg xml:id="i-83173f418e5fd3ef-0">
              Finansutskottets majoritet ville göra det här först när vi var
              helt säkra på att marginalerna till utgiftstaket fanns. Vi har
              nu fått indikationer från Regeringskansliet att de fanns. Men
              om man ser på Socialdemokraternas budgetförslag för övrigt så
              tar de lite lätt på marginaler till utgiftstaket, budgeteringsmarginaler.
              Det tycker jag är synd. Men man agerar väl lite annorlunda i opposition.
            </seg>
          </u>
          <note xml:id="i-65dc26b786b40e67-0">
            Jag vill med det, herr talman, yrka bifall till förslaget i betänkandet
            och avslag på reservationerna.
          </note>
          <note type="speaker" xml:id="i-d11dee76640c7594-0">
            Anf. 117 CHRISTER NYLANDER (fp):
          </note>
          <u who="christer_nylander_f662fe" next="cont" xml:id="i-80f123ccd98d92db-0">
            <seg xml:id="i-712b06cc0342c936-0">
              Herr talman! Förutom det som Roger Tiefensee just sade ska man
              väl också notera att det här är en tilläggsbudget på den gamla
              regeringens budget, den budget som gäller för i år som vi nu gör
              tillägget på. Vi försöker rätta till en del saker som vi tycker
              har blivit fel.
            </seg>
            <seg xml:id="i-2d53824b1345faea-0">
              Att ha ordning och reda i statsfinanserna är väldigt viktigt.
              Vi ska från alliansens sida se till så att vi klarar utgiftstaken.
              Vi ska se till så att vi har rimliga marginaler i statsbudgeten.
              För det är viktigt, och alliansen har sagt att det är överordnat.
            </seg>
            <seg xml:id="i-e87b53cf3cad44c4-0">
              De senaste fyra åren har man klarat målen. Man har klarat att
              hålla sig under taken, men vi har också sett konsekvenserna av
              att ha väldigt små marginaler i statsbudgeten. När s, v och mp
              har försökt komma överens om en budget tillsammans har lösningen
              hela tiden varit att öka utgifterna. Därmed har man fått väldigt
              små marginaler i sina budgetförslag.
            </seg>
            <seg xml:id="i-20fdd5b19487182e-0">
              Det är viktigt att notera att oppositionen dessutom fortsätter
              i samma spår. Det är extremt små marginaler i de oppositionsbudgetar
              som vi har debatterat i dag. Små marginaler är också anledningen
              till att man har tvingats skjuta på utbetalningar av till exempel
              gårdsstöd för att komma under de regler som finns.
            </seg>
            <seg xml:id="i-adcd0575b082647b-0">
              I år är det en särskilt besvärlig situation vädermässigt i det
              vackra Skåne men också i många andra delar av Sverige. Därför
              är det viktigt att lösa utbetalningen av gårdsstödet detta år.
              Men problemet har funnits tidigare. Därför är det viktigt att
              vi nu ser till så att detta inte bara är en tillfällig lösning,
              en tillfällig förändring, utan att vi ställer till rätta detta
              kontinuerligt och håller fast vid det.
            </seg>
            <seg xml:id="i-d0fc361317448e09-0">
              Förvånande är då att trots Hans Hoffs hårda ord tidigare i hans
              anförande Socialdemokraterna fortsätter att tricksa med gårdsstödet.
              Jag skulle vilja ställa en fråga till Hans Hoff. Nu säger ju ni
              att det är viktigare att betala ut gårdsstödet detta år snabbt
              på grund av den dåliga vädersituationen i många delar av Sverige.
              Vilket råd ger ni då till Sveriges bönder om det också nästa år
              skulle vara dåligt våder? Ert förslag innebär ju att det inte
              blir något gårdsstöd alls nästa år. Ni betalar ut nu, och ni betalar
              ut förmodligen i januari och februari enligt ert budgetalternativ.
              Vilket råd ger ni Sveriges bönder?
            </seg>
            <seg xml:id="i-71ec2b7c16d96ff5-0">
              Dessutom är det så att det sätt som man behandlar gårdsstödet
              på får effekter för andra delar av budgeten. Man kan säga att
              de förslag till exempel till extra vägsatsningar som görs i Socialdemokraternas
              budget finansieras indirekt genom att man skjuter på utbetalning
              av gårdsstödet nästa år. Det gör att alternativet blir ännu tunnare
              och ännu mer bräckligt.
            </seg>
            <seg xml:id="i-fadf356826a394fa-0">
              Herr talman! Det finns också andra delar i det här betänkandet
              som är värda att ta upp. Utskottet påpekar flera gånger i betänkandet
              att underlaget i regeringens tilläggsbudget inte är tillräckligt
              tydligt. Jag tycker att det är viktigt att utskottet gör den markeringen.
              På några områden motiverar inte regeringen nya utgifter tydligt
              och riktigt ordentligt. Det är inget nytt, men jag tycker ändå
              att man ska ha större förväntningar på den nya regeringen än vad
              man hade på den gamla. Det är viktigt att alliansregeringen ser
              till att man motiverar nya utgifter ordentligt. De här bristerna
              kan förklaras med att den nya regeringen har haft väldigt kort
              tid på sig att bereda budgeten, men likväl tycker jag att utskottet
              ska vara tydligt och att man ska ha höga ambitioner.
            </seg>
            <seg xml:id="i-8d9976860c7cc015-0">
              Nu har finansutskottet inhämtat ytterligare uppgifter om de utgiftsförändringar
              som regeringen föreslår i tilläggsbudgeten och har därför bestämt
              sig för att godkänna detta. Därmed vill jag yrka bifall till förslaget
              i tilläggsbudgeten.
            </seg>
          </u>
          <note xml:id="i-5cd13e939adea873-1">
            Överläggningen var härmed avslutad.
          </note>
          <note xml:id="i-2cd030a3ab11a72e-0">
            10 § Restriktioner i handeln med vissa varor som kan användas
            till dödsstraff eller tortyr, m.m.
          </note>
          <note xml:id="i-220228d04f1bd101-4">
            Föredrogs
          </note>
          <note xml:id="i-7a4e6ea532d24436-1">
            Förste vice talmannen konstaterade att ingen talare var anmäld.
          </note>
          <note xml:id="i-80ae0715b78dc9c6-0">
            11 § Beslut om ärenden som slutdebatterats vid dagens sammanträde
          </note>
          <note xml:id="i-9d4df12dad7772d4-0">
            Punkt 1
          </note>
          <note xml:id="i-b9d3c64c1bc5de88-0">
            Punkt 2
          </note>
          <note xml:id="i-af3defcea33e1365-0">
            Punkt 3
          </note>
          <note xml:id="i-55667cab31f3bb8c-0">
            Punkt 4
          </note>
          <note xml:id="i-f9b83c8eed4fc435-0">
            Punkterna 510
          </note>
          <u who="christer_nylander_f662fe" prev="cont" xml:id="i-f37fd6e5b2159c76-0">
            <seg xml:id="i-ea503bba69eb66fb-0">
              minst tre fjärdedelar
            </seg>
            <seg xml:id="i-ea503bba69eb66fb-1">
              minst tre fjärdedelar
            </seg>
            <seg xml:id="i-8f9869e6500e091d-0">
              Luciano Astudillo
            </seg>
            <seg xml:id="i-8f9869e6500e091d-1">
              Luciano Astudillo
            </seg>
            <seg xml:id="i-ae3a6099780e47fe-0">
              Holger Gustafsson
            </seg>
            <seg xml:id="i-8f9869e6500e091d-2">
              Luciano Astudillo
            </seg>
            <seg xml:id="i-8f9869e6500e091d-3">
              Luciano Astudillo
            </seg>
            <seg xml:id="i-8f9869e6500e091d-4">
              Luciano Astudillo
            </seg>
          </u>
          <note xml:id="i-30d6dc13957197c1-0">
            Punkterna 19
          </note>
          <note xml:id="i-62f84b734d481e3f-0">
            Punkt 10
          </note>
          <note xml:id="i-cbca01d379ea7632-0">
            12 § Bordläggning
          </note>
          <note xml:id="i-35e866b50c38a21b-0">
            Anmäldes och bordlades
          </note>
          <note xml:id="i-bb67675fb9aa2bf2-0">
            13 § Anmälan om frågor för skriftliga svar
          </note>
          <note xml:id="i-1be4502fcd125c63-0">
            Anmäldes att följande frågor för skriftliga svar framställts
          </note>
          <note xml:id="i-7091cdf1c0769602-0">
            den 5 december
          </note>
          <note xml:id="i-f37dd21f76a11ce9-0">
            Hans Wallmark
          </note>
          <note xml:id="i-4b81fb48c609aa3f-0">
            den 6 december
          </note>
          <note xml:id="i-02ef0caa54497b7d-0">
            Marie Engström
          </note>
          <note xml:id="i-6582212fa2a161ec-0">
            Anders Åkesson
          </note>
          <note xml:id="i-6582212fa2a161ec-1">
            Anders Åkesson
          </note>
          <note xml:id="i-fb61c7b05cedc61e-0">
            Lars-Ivar Ericson
          </note>
          <note xml:id="i-0e0bf14bc5a1fc39-0">
            Lena Olsson
          </note>
          <note xml:id="i-0430f9a1088ed20e-0">
            Thomas Östros
          </note>
          <note xml:id="i-0e0bf14bc5a1fc39-1">
            Lena Olsson
          </note>
          <note xml:id="i-f37dd21f76a11ce9-1">
            Hans Wallmark
          </note>
          <note xml:id="i-f8526797aa1230d0-0">
            Mats Gerdau
          </note>
          <note xml:id="i-f8526797aa1230d0-1">
            Mats Gerdau
          </note>
          <note xml:id="i-5a59783bf4173e89-0">
            Catharina Bråkenhielm
          </note>
          <note xml:id="i-e0408626e6d3f650-0">
            Frågorna redovisas i bilaga som fogats till riksdagens snabbprotokoll
            tisdagen den 12 december.
          </note>
          <note xml:id="i-5e0bfd996658849c-0">
            14 § Anmälan om skriftliga svar på frågor
          </note>
          <note xml:id="i-d24084ae43573141-0">
            Anmäldes att skriftliga svar på följande frågor inkommit
          </note>
          <note xml:id="i-4b81fb48c609aa3f-1">
            den 6 december
          </note>
          <note xml:id="i-755ed9e4e0ac225a-0">
            Jan R Andersson
          </note>
          <note xml:id="i-ebb75a71c2a56b9a-0">
            Lennart Axelsson
          </note>
          <note xml:id="i-56a3d550b323d3ea-0">
            Louise Malmström
          </note>
          <note xml:id="i-1d2a2ef6d84d715e-0">
            Rosita Runegrund
          </note>
          <note xml:id="i-33445937ec720fcd-0">
            Josefin Brink
          </note>
          <note xml:id="i-33445937ec720fcd-1">
            Josefin Brink
          </note>
          <note xml:id="i-33445937ec720fcd-2">
            Josefin Brink
          </note>
          <note xml:id="i-33445937ec720fcd-3">
            Josefin Brink
          </note>
          <note xml:id="i-33445937ec720fcd-4">
            Josefin Brink
          </note>
          <note xml:id="i-33445937ec720fcd-5">
            Josefin Brink
          </note>
          <note xml:id="i-e5a2f56d12570e60-0">
            Claes-Göran Brandin
          </note>
          <note xml:id="i-cdb76ac506e6efb8-0">
            Ann-Kristine Johansson
          </note>
          <note xml:id="i-fbe43ce28774f453-0">
            Elisabeth Svantesson
          </note>
          <note xml:id="i-1b86a58711bcc5ab-0">
            Cecilia Widegren
          </note>
          <note xml:id="i-9dd6dba2b1ed6295-0">
            Ulf Sjösten
          </note>
          <note xml:id="i-9dd6dba2b1ed6295-1">
            Ulf Sjösten
          </note>
          <note xml:id="i-9dd6dba2b1ed6295-2">
            Ulf Sjösten
          </note>
          <note xml:id="i-f0b19005bab4bdbb-0">
            Christer Nylander
          </note>
          <note xml:id="i-328382830ac96488-0">
            Carina Hägg
          </note>
          <note xml:id="i-cdb76ac506e6efb8-1">
            Ann-Kristine Johansson
          </note>
          <note xml:id="i-bc759d8f3cc89215-0">
            Lena Hallengren
          </note>
          <note xml:id="i-bbc6090fc702b2c6-0">
            Else-Marie Lindgren
          </note>
          <note xml:id="i-4b1be510de61c720-0">
            Christina Oskarsson
          </note>
          <note xml:id="i-02ef0caa54497b7d-1">
            Marie Engström
          </note>
          <note xml:id="i-fb61c7b05cedc61e-1">
            Lars-Ivar Ericson
          </note>
          <note xml:id="i-312937187d26dad7-0">
            Lennart Sacrédeus
          </note>
          <note xml:id="i-d19fdbc07cdde3e1-0">
            Tomas Eneroth
          </note>
          <note xml:id="i-54d6ffdd65157e1b-0">
            Marie Granlund
          </note>
          <note xml:id="i-a3b7bbafed827aeb-0">
            Fredrik Olovsson
          </note>
          <note xml:id="i-142082fb6df219f1-0">
            Morgan Johansson
          </note>
          <note xml:id="i-38fda9fc33c3ba40-0">
            Sven Gunnar Persson
          </note>
          <note xml:id="i-228a4ce3e91109ae-0">
            Svaren redovisas i bilaga som fogats till riksdagens snabbprotokoll
            tisdagen den 12 december.
          </note>
          <note xml:id="i-2c18d468971e796c-0">
            15 § Kammaren åtskildes kl. 15.16.
          </note>
          <note xml:id="i-1774e7ee94e87744-0">
            Förhandlingarna leddes
          </note>
          <note xml:id="i-4413ad655b6e1a8c-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
