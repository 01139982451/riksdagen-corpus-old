<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1998</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1998</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--49</head>
          <docDate when="1998-01-01">1998-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Särskilt anordnad debatt om åtgärder för ökad tillväxt
          </note>
          <note type="speaker">
            Anf. 1 LARS TOBISSON (m):
          </note>
          <u who="lars_tobisson_5b26e2" xml:id="i-8fdbf488d59ccfaf" next="cont">
            <seg>
              Fru talman! Under valrörelsen försäkrade socialdemokraterna att
              Sverige går mot strålande tider.
            </seg>
            <seg>
              Enligt budgetpropositionen i oktober skulle den ekonomiska tillväxten
              i år bli 3 %. I december sänkte så regeringen den siffran till
              drygt 2 %. Häromdagen förutsade Nordbanken, som tidigare delat
              regeringens optimism, att tillväxten stannar under 2 %. Det nya
              tillväxtdepartementet har inte börjat bra.
            </seg>
            <seg>
              I december tvingades regeringen också medge att den öppna arbetslösheten
              inte når ned till målet 4 %
            </seg>
            <seg>
              år 2000. Enligt Nordbanken kommer den att ligga över 6 % både
              i år och nästa år.
            </seg>
            <seg>
              Regeringen skyller på den internationella utvecklingen. Men Sveriges
              ekonomiska problem är i allt väsentligt hemmagjorda. Det framgår
              av att vi successivt förlorar i välstånd jämfört med andra länder.
            </seg>
            <seg>
              Nyligen bekräftades att vi fallit ned till 17:e plats bland industriländerna
              - under genomsnittet i OECD
            </seg>
            <seg>
              och EU och sämst i Norden.
            </seg>
            <seg>
              Den tidigare konjunkturförbättringen har inte utnyttjats till
              att vidta åtgärder mot strukturfelen i svensk ekonomi, främst
              de höga skatterna och regleringarna på arbetsmarknaden. Statsministern
              brukar säga att det växer så det knakar. Problemet är i stället
              att det knakar, när det växer - t.o.m. när det går så sakta som
              det gör nu. Så stelt är det i ekonomin.
            </seg>
            <seg>
              De senaste månaderna har varslen stått som spön i backen. Svenska
              företag beslutar att flytta huvudkontor och forskningsavdelningar
              utomlands. Det utländska ägandet breder ut sig - det senaste exemplet
              är Volvo Personvagnar. Samtidigt lämnar välutbildad arbetskraft
              Sverige för utlandsjobb med högre löner och lägre skatter.
            </seg>
            <seg>
              Det måste därmed stå klart för var och en att det nödvändiga
              strukturella reformarbetet inte kan skjutas på framtiden. Vi moderater
              har länge förutsagt att med Sveriges höga skatter och stelheter
              på arbetsmarknaden kan inte tillväxten nå över de drygt 2 % i
              genomsnitt som krävs för att arbetslösheten varaktigt skall kunna
              sänkas.
            </seg>
            <seg>
              Före riksdagens juluppehåll begärde vi att regeringen skulle
              redovisa vilka åtgärder den avser att vidta för att inte fallet
              i jobb och välfärd skall bli större än nödvändigt. Något sådant
              besked kom inte.
            </seg>
            <seg>
              Enligt propositionsförteckningen väntas under våren från det
              nya, stora, fina Näringsdepartementet endast fyra förslag, som
              dessutom är betydelselösa från tillväxtsynpunkt. Och finansministern
              har meddelat att inget är att vänta förrän i vårpropositionen
              i april.
            </seg>
            <seg>
              Det betyder att riksdagen kan fatta beslut tidigast i sommar.
            </seg>
            <seg>
              Men om nu inget görs åt tillväxten och jobben, så pratas det
              desto mer. I höstas fick miljöminister Kjell
            </seg>
          </u>
          <note>
            Larsson i uppgift att tillsammans med företrädare för
          </note>
          <u who="lars_tobisson_5b26e2" prev="cont">
            <seg>
              Vänstern och Miljöpartiet ta fram ett tillväxtpaket.
            </seg>
            <seg>
              Finansministern för skattesamtal med oppositionen.
            </seg>
            <seg>
              Sedan de s.k. tillväxtsamtalen mellan centralorganisationerna
              på arbetsmarknaden brutit samman skall bl.a. Ingvar Carlsson försöka
              resonera fram en samsyn. Och efter det "rejäla snack" som näringsministern
              ordnade i Villa Bonnier i förra veckan har han nu tillsatt en
              alldeles egen grupp med företrädare för näringslivet och facket.
              Min första fråga till Björn
            </seg>
            <seg>
              Rosengren blir: Hur tänker ni samordna allt detta prat, och vad
              kan konkret komma ur det?
            </seg>
            <seg>
              Fru talman! De månader som gått sedan valet visar tydligt att
              den parlamentariskt så svaga regeringen inte förmår samla sig
              till handling. Saken blir inte bättre av att den söker stöd hos
              uttalat tillväxt- och
            </seg>
            <seg>
              Europafientliga krafter. Men det duger inte att passivt betrakta
              den svagare utvecklingen av ekonomi och arbetsmarknad samt flykten
              av företag och välutbildad arbetskraft från Sverige. Omläggningen
              av den ekonomiska politiken måste påbörjas genast. Det behövs
              snabba och kraftfulla åtgärder på främst fyra områden: Europapolitiken,
              skatterna, arbetsrätten och lönebildningen samt energipolitiken.
              Jag skall ta dem i tur och ordning.
            </seg>
            <seg>
              Regeringens beslut att ställa Sverige utanför euron skadar vårt
              land ekonomiskt och politiskt. Tydligaste tecknet hittills är
              att den svenska kronan drabbades betydligt hårdare än de blivande
              euroländernas valutor av den finansiella oron under andra halvåret
              1998.
            </seg>
            <seg>
              Sveriges utanförskap har naturligtvis en negativ inverkan på
              företagens vilja att satsa och verka i Sverige. Ett snabbt beslut
              att införa euron i vårt land är ingen garanti mot fortsatta förluster
              av företag och jobb, men det skulle ge större möjligheter för
              att strömmen även kunde gå i motsatt riktning.
            </seg>
            <seg>
              Jag är naturligtvis medveten om att näringsministern inte svarar
              för valutapolitiken. Men nu har snart alla statsråd utom de mest
              ansvariga - finansministern och statsministern - bekänt färg.
              Där finns t.ex.
            </seg>
            <seg>
              de svurna motståndarna Ulvskog och Winberg, och där finns - något
              överraskande - skeptikerna Pagrotsky och Hjelm-Wallén. Skulle
              Björn Rosengren vilja lämna sitt personliga vittnesbörd huruvida
              han anser att ett införande av euron skulle vara bra eller dåligt
              för Sverige?
            </seg>
            <seg>
              Näringsministern har inte heller det direkta ansvaret för skattepolitiken.
              Men det råder nu bred enighet om att höga skatter skadar tillväxt
              och sysselsättning.
            </seg>
            <seg>
              Det gäller exempelvis de marginalskatter som motverkar arbete
              och utbildning och som gör personer med hög kompetens benägna
              att flytta utomlands. Det gäller vidare dubbelbeskattningen av
              vinster i aktiebolagen och den extra skatt på sparande och investeringar
              som ligger i förmögenhetsskatten och fastighetsskatten. Är näringsministern
              beredd att inför finansministern hävda att näringsklimatet förbättras,
              om man slutar att överbeskatta småföretagare och om man sänker
              skatten på hushållstjänster?
            </seg>
            <seg>
              Står för övrigt Björn Rosengren bakom Erik Åsbrinks linje, att
              skatterna kan börja sänkas först 2001?
            </seg>
            <seg>
              Hur många företag och hur många forskare och tekniker skall vi
              förlora fram till dess? Är det inte fåfängt att passivt vänta
              på ett överskott i statsbudgeten att använda till skattesänkningar,
              när det är beroende av en tillväxt som inte kommer till stånd
              just på grund av de höga skatterna? Är näringsministern beredd
              att stödja oss moderater, när vi hävdar att utrymme för nödvändiga
              skattesänkningar måste skapas genom minskningar på statsbudgetens
              utgiftssida?
            </seg>
            <seg>
              Fru talman! Till strukturfelen i Sveriges ekonomi hör de stelheter
              på arbetsmarknaden som orsakas av en otidsenlig arbetsrättslig
              lagstiftning och starka fackliga organisationers benägenhet att
              sätta de arbetslösas intressen åt sidan. Regeringen har länge
              hoppats att arbetsmarknadens parter själva förhandlingsvägen skall
              finna en lösning på problemen. Men utformningen av den arbetsrättsliga
              lagstiftningen kan inte göras till en förhandlingsfråga mellan
              parterna.
            </seg>
            <seg>
              Vi politiker har ett ansvar för att det arbetsrättsliga regelverket
              är så beskaffat, att det främjar en lönebildning på samhällsekonomiskt
              försvarbar nivå och samtidigt underlättar för friställda och nytillträdande
              på arbetsmarknaden att få jobb.
            </seg>
            <seg>
              I ett längre perspektiv krävs det en genomgripande reform av
              arbetsrätten. Utgångspunkten måste vara att reglerna på arbetsmarknaden
              medger individuella hänsyn och att arbetets rättigheter skall
              tillfalla den enskilde och inte organisationerna på arbetsmarknaden.
            </seg>
            <seg>
              En sådan arbetsrättsreform kräver visst förarbete.
            </seg>
            <seg>
              Men själva beslutet att starta detta ger en viktig signal. Dessutom
              finns det ett antal mindre, men nog så betydelsefulla, förändringar
              som kan genomföras omedelbart. Hit hör att slopa turordningsreglerna,
              att förbjuda sympatiåtgärder, att avskaffa det fackliga vetot
              vid upphandling och att stoppa möjligheten att försätta enmansföretagare
              i blockad. Är näringsministern beredd att lagstifta på basis av
              Svante Öbergs förslag, och att skrinlägga alla planer på att lagstiftningsvägen
              ytterligare begränsa arbetstiden?
            </seg>
            <seg>
              Näringsministerns huvuduppgift måste vara att skapa gynnsamma
              förutsättningar för arbete och företagande i Sverige. Hans företrädare
              i ämbetet ägnade sig åt motsatsen, när han drev igenom beslutet
              att stänga Barsebäck. Kärnkraftens förtida avveckling är ett hot
              mot företagen och därmed mot jobben. Särskilt utsatt är den elintensiva
              industrin, som ofta finns i de delar av landet där många redan
              är arbetslösa.
            </seg>
            <seg>
              Näringsministern har varit landshövding och är bosatt i Norrbotten.
              I förra veckan var där nära 50
            </seg>
            <seg>
              grader kallt. Trots att Sverige importerade el motsvarande mer
              än produktionen från en stor kärnkraftsreaktor var det nära att
              strömmen tog slut. Tänkte då möjligen det ansvariga statsrådet
              att det är skönt att avvecklingsbeslutet har fastnat i rättsmaskineriet
              och att Barsebäck 1 fortfarande tickar och går? Tänkte han att
              det vore bäst att lyssna till en massiv folkopinion, till kraven
              från såväl företag som fack, och riva upp beslutet att i förtid
              avveckla kärnkraften?
            </seg>
            <seg>
              Tänkte han inte det, då tänker han inte heller främja en tillväxt
              som ger fler jobb och ökat välstånd åt Sveriges folk.
            </seg>
            <seg>
              (Applåder)
            </seg>
          </u>
          <note type="speaker">
            Anf. 2 HANS ANDERSSON (v):
          </note>
          <u who="hans_andersson_d62a1b" xml:id="i-d7961dd3a525a6c5">
            <seg>
              Fru talman! Det var en sorglig drapa av en gnällsjuk stand-in
              för oppositionsledaren. Den berörde mig ganska illa. Jag har jobbat
              i 20 år inom industrin, sysslat med strukturfrågor och under lång
              tid förhandlat om internationalisering från ett fackligt perspektiv.
              Jag känner inte igen den diskussion som Lars
            </seg>
            <seg>
              Tobisson försöker att ta upp.
            </seg>
            <seg>
              Vi skall diskutera ökad tillväxt. Låt oss då diskutera vad tillväxt
              är. Låt oss diskutera vilka drivkrafter som tillväxten har nytta
              av. I stället för tillväxt skulle jag hellre tala om utvecklingskraft,
              att dra nytta av alla människors kapacitet i ett produktivt och
              reproduktivt arbete, dvs. en balans mellan den offentliga sektorn
              och den marknadsstyrda sektorn, en balans mellan stora företag
              och små företag, en balans mellan exportinriktning och hemmamarknad.
            </seg>
            <seg>
              I det sammanhanget har Sverige problem. Den regionala obalansen
              är ett tecken på att vi inte har lyckats att få en jämn ström
              av små företag att växa. Vi har snarast problem med det stora
              oerhörda beroende som vi har haft av stora företag som bygger
              på råvaror, basindustri och/eller mycket gamla uppfinningar.
            </seg>
            <seg>
              Vi har duktiga sådana företag, men sådana företag i mogna branscher
              har en tendens att göra sig av med folk när de investerar. Där
              bygger konkurrenskraften på att konkurrera inom en mindre sektor
              på världsmarknaden.
            </seg>
            <seg>
              Utvecklingskraft tar hänsyn till ekonomisk tillväxt, sysselsättningstillväxt
              och välfärdstillväxt. När jag hör Lars Tobisson låter det så gammalt
              och nattståndet. Enligt honom är det kärnkraften och den elintensiva
              industrin som står för Sveriges framtid.
            </seg>
            <seg>
              Den elintensiva industrin är viktig. Vi värnar om den.
            </seg>
            <seg>
              Därför tänker vi oss en differentierad elskatt.
            </seg>
            <seg>
              Men framtiden ligger i spjutspetsverksamheter.
            </seg>
            <seg>
              Det är den kunskapsintensiva delen av svenskt näringsliv som
              växer, både på varuproduktionssidan och framför allt på tjänsteproduktionssidan.
              Detta framgår väldigt tydligt i NUTEK:s bilaga till långtidsutredningen,
              som publicerades häromdagen. Där kan man också läsa om alla fördelar
              som Sverige har haft.
            </seg>
            <seg>
              Sverige ökar exporten. Sverige har haft en bättre produktivitetsutveckling
              än andra länder. Men vi har också problem. Vi har sämre kompetensförsörjning
              i vårt näringsliv än vad man har inom de flesta OECD-
            </seg>
            <seg>
              länder - ett allvarligt memento.
            </seg>
            <seg>
              Vi i Vänsterpartiet anser att det skall finnas en balans mellan
              regional tillväxt, den offentliga sektorn och marknadssektorn.
              Vi måste få bort de ökande klyftorna. Löntagarnas inflytande måste
              öka. Vi måste förstärka den politiska sfärens inflytande, om vi
              över huvud taget skall vara trädgårdsmästare som ser till Sverige
              blommar i rabatten även på 2000-talet.
            </seg>
            <seg>
              Den produktiva rättvisan är vad Vänsterpartiet vill ha.
            </seg>
            <seg>
              Den bygger på rättvisa mellan människor och mellan regioner,
              men den bygger också på att vi värnar om en ekologiskt hållbar
              utveckling. Det är motsatsen till vad moderaterna vill.
            </seg>
            <seg>
              Strukturproblemen är branschproblem, som jag sade. Strukturproblem
              ställer väldiga krav på förnyelsekraft. Det handlar inte bara
              om att vräka på med en tillväxt som i många fall inte alls leder
              till ökad sysselsättning, som i många fall kan leda till att vi
              exploaterar naturresurser och försämrar miljön. Vi får en sämre
              social sammanhållning. Hur är det med kvinnor och deras deltagande
              i näringslivet? Ibland är det som om man förordar ökad tillväxt
              - mera bruk i baljan, boys - utan någon tanke.
            </seg>
            <seg>
              Det finns analyser av vad utvecklingskraft betyder, och de pekar
              inte i den riktning som moderaterna förespråkar.
            </seg>
            <seg>
              Vi pratar om utflyttning. Tobisson pratar om varslen. Ja, det
              har varit många varsel i Sverige. Det är till stor del beroende
              på de brister som jag har pekat på, dvs. bristande ansvar från
              stora företag. Se på Ericsson i Norrköping - jag hinner inte gå
              in på det i detalj - men det var inte oväntat. Framförhållning,
              personalutveckling, kompetensutveckling, strategier för att bibehålla
              krafter i de investeringar som man har gjort och i de orter där
              man har förlagt sin verksamhet, vad hände med det? Ingenting.
              Vad har moderaterna för synpunkter? Inga. Låt marknaden göra vad
              den vill.
            </seg>
            <seg>
              Volvo och Astra är bolag som säljs. Vem säljer?
            </seg>
            <seg>
              Jo, svenska intressen. Antingen är det Investor, ett storföretag
              som representerar storkapitalet, eller små ägare som finns i olika
              fonder. I Volvo har de små ägarna majoritet. Redan nu har man
              ett stort ägande utomlands. I övrigt har svenska småägares pengar
              -
            </seg>
            <seg>
              pensionspengar, löntagarpengar, aktiespararpengar i fonder -
              majoritet. Är det bra eller dåligt?
            </seg>
            <seg>
              Ja, jag är inte så säker på att det är dåligt. Konstigt, säger
              ni, en vänsterpartist som gillar Ford. Nej, jag tar inte ställning.
              Det är en fråga som är för svår för mig som inte kan bolagens
              interna förhållanden.
            </seg>
            <seg>
              Jag har suttit i motsvarande diskussioner när det handlade om
              ASEA och Brown Boveri.
            </seg>
            <seg>
              Det är ynkligt att höra Carl Bildt och Alf Svensson tala om dubbelbeskattningen.
              Det är som att vara onykter och hicka när man har ett helt annat
              problem.
            </seg>
            <seg>
              Om det nu blir en affär, går Volvo in i ett stort fordonsföretag.
              Det finns strukturfördelar. Volvo passar in i nischen - vad vet
              jag - men problemet är ett inflytandeproblem. Har moderaterna
              eller kristdemokraterna någonsin väckt frågan om inflytande för
              svenska politiker, för fackföreningsrörelsen?
            </seg>
            <seg>
              Det första som hände med Stora och Enso var att
            </seg>
            <seg>
              Pappers och tjänstemannaorganisationen förlorade styrelserepresentation.
              Var det bra? Tja, ni bryr er inte om det. Men vi bryr oss om Sverige
              i den meningen att vi vill ha sysselsättning i svenska regioner
              där människor bor. Vi vill att man skall dra nytta av svenska
              företags kompetens, konkurrenskraft och tekniska landvinningar.
              Vi vill att människor skall känna trygghet och ha sin beskärda
              del av inflytande.
            </seg>
            <seg>
              Vi slåss oavbrutet för förstärkt arbetsrätt, bättre ägarbild,
              löntagarfonder, bevarande av statligt ägande, ett produktivt utnyttjande
              av de besparingar som löntagare och pensionärer har för en produktiv
              långsiktig utveckling, också regionalt.
            </seg>
            <seg>
              Vad är den borgerliga synpunkten? Tja: Heja Sverige, Volvo Amazon
              var en bra bil! Det är ynkligt,
            </seg>
            <seg>
              Lars Tobisson hur ni har fört denna debatt. Och jag tycker att
              det är ynkligt att den politiska debatten skall vara sådan även
              här i Sveriges riksdag.
            </seg>
            <seg>
              De krav som vi driver bygger på att sysselsättningsmålet och
              arbetslöshetsmålet skall uppfyllas, det kan Lars Tobisson vara
              övertygad om. Vi har ett oerhört stort problem i Sverige. Det
              finns 450 000
            </seg>
            <seg>
              människor som är arbetslösa eller i åtgärder. Det är ett misslyckande
              utan like, särskilt i en situation,
            </seg>
            <seg>
              Björn Rosengren, när det är överskott i budgeten. Låt inte utgiftstak
              och den typen av manipulationer förhindra bra insatser.
            </seg>
            <seg>
              Vad behöver vi? Vi behöver gynna småföretagen.
            </seg>
            <seg>
              Varför inte ta bort arbetsgivarinträdet, sjuklöneperioden för
              små företag? Vi har föreslagit detta i tio olika versioner. Svaret
              har varit nej. Vi tar upp frågan på ny kula. Även om tidningarna
              tror att det är hemligt, kan jag väl avslöja en del av vad vi
              diskuterar. Det är bland det bästa ni kan göra för att gynna små
              företag och nyföretagande.
            </seg>
            <seg>
              Kompetensutveckling i arbetslivet: Vi kom överens om och det
              står i finansplanen att det skall komma en proposition och att
              det skall gälla fr.o.m. den
            </seg>
            <seg>
              1 januari 2000. Låt det vara en sådan skattereform som vi kommer
              överens om, att ge möjlighet till avdrag för arbetsgivaravgifterna
              när man genomför bra kompetensutvecklingsinsatser för personal.
              Det gynnar personal på arbetsmarknaden, och det gynnar företagens
              produktivitet.
            </seg>
            <seg>
              Selektiva arbetsgivaravgiftssänkningar för långtidsarbetslösa
              - bra. Vi har diskuterat det - bra, men gör det bättre än det
              som vi kritiserade mycket, det som kallades för RAS. Det måste
              riktas hårdare och ha en annan utformning.
            </seg>
            <seg>
              Riskkapitalfonder behöver vi som har kompetens och som har ansvar
              och social bas inom regioner där näringslivet skall utvecklas,
              för att få upp flera småföretag och för att få upp förädlingsgraden.
            </seg>
            <seg>
              Om man nu säljer Pharmacia och Telia - vi är inte helt övertygade
              om att man skall göra dessa försäljningar - då, Björn Rosengren,
              skall man använda engångsbelopp, inte för att konsumera på lång
              sikt och inte för att sänka skatten, utan för att använda det
              till grundkapital som kan förräntas i ett aktivt strukturomvandlingsarbete
              i våra utsatta regioner.
            </seg>
            <seg>
              Vattenkraften som produceras i våra mest utsatta skogslän: Förslag
              finns att återföra. Vi har ofta diskuterat det i riksdagen.
            </seg>
            <seg>
              Jordbruket, en näring som finns i varenda län, lider av mycket
              stora problem just nu lönsamhetsmässigt.
            </seg>
            <seg>
              Miljöomställningsprocesser med miljöcertifiering och ekonomiska
              styrmedel gör att vi får in etanol som drivmedel i vårt trafiksystem
              etc.
            </seg>
            <seg>
              Jag återkommer senare med en mängd förslag som gynnar företagande,
              arbete, ekologiskt uthållig utveckling, men också jämställdhet
              och social sammanhållning. Däri ligger Sveriges framtid.
            </seg>
            <seg>
              (Applåder)
            </seg>
          </u>
          <note type="speaker">
            Anf. 3 MATS ODELL (kd):
          </note>
          <u who="mats_odell_a0fade" xml:id="i-19cce36b724cbd67" next="cont">
            <seg>
              Fru talman! Dagens debatt har tillkommit mot bakgrund av den
              ekonomiskt sett allt dystrare framtid som Sverige går till mötes
              och regeringens passivitet och handlingsförlamning inför denna
              utveckling.
            </seg>
            <seg>
              Sverige befinner sig nu på 17:e plats i OECD:s s.k.
            </seg>
            <seg>
              välståndsliga. 1970 låg vi på tredje plats.
            </seg>
            <seg>
              Socialdemokraterna har en gruvligt försummad tillväxtpolitik
              bakom sig - en tragisk historia. Först var det de företagarfientliga
              återställarna med Gudrun
            </seg>
            <seg>
              Schyman efter valet 1994, som bröt en stark tillväxt av både
              ekonomin och antalet jobb från våren 1994
            </seg>
            <seg>
              och framåt. Sedan var det dags att gömma sig bakom den s.k. Perssondoktrinen
              för att motivera sin passivitet. Den säger att det inte går att
              samtidigt sanera statsfinanserna och föreslå tillväxtfrämjande
              åtgärder.
            </seg>
            <seg>
              Sedan den tiden har regeringen vid inte mindre än tio tillfällen
              kommit till denna kammare med propositioner och motiverat den
              totala bristen på tillväxtfrämjande åtgärder med att det kommer
              i nästa proposition. Fru talman! Där befinner vi oss även i dag.
            </seg>
            <seg>
              Jag måste fråga Björn Rosengren: När tänker regeringen samla
              sig och alla sina arbetsgrupper och göra något konkret och verkningsfullt
              för att öka de svenska tillväxtförutsättningarna?
            </seg>
            <seg>
              Det var ju så, som någon talare redan har sagt här, att regeringen
              efter en häpnadsväckande period av strutspolitik tvingades att
              revidera sina tillväxtprognoser från 3 % till 2,2 %. Det kan låta
              lite, men det är faktiskt en relativ minskning med 27 %. Effekterna
              av detta är att den ekonomi som skulle ha vuxit med
            </seg>
            <seg>
              55 miljarder i stället bara växer med 40 miljarder. Det innebär
              att de samlade resurserna minskade med
            </seg>
            <seg>
              4 500 kr per person i arbete jämfört med regeringens prognos.
              Antagligen är även regeringens decemberprognos tilltagen i överkant.
              Om det blir som genomsnittet av prognosmakarna tror, 1,8 % i tillväxt,
              innebär det att resurserna minskar med 7 500 kr per person i arbete
              jämfört med den budget som vänstermajoriteten har beslutat om.
            </seg>
            <seg>
              Lägre tillväxt betyder också färre jobb. Denna brist på en verkningsfull
              tillväxtpolitik försämrar på kort sikt möjligheterna att satsa
              på exempelvis en bättre vård, en värdig omsorg för våra äldre
              och en bättre skola. När ekonomin växer långsammare blir det ju
              mindre att fördela helt enkelt.
            </seg>
            <seg>
              På längre sikt ser det dessvärre inte heller ljust ut för den
              svenska tillväxten med den nuvarande politiken. I den snabba globaliseringen
              kommer Sverige på efterkälken. Företag lämnar Sverige. Till den
              allt längre listan meddelades i förrgår att Bilspedition nu blir
              tyskt. Kapital lämnar Sverige. Kunskap lämnar
            </seg>
            <seg>
              Sverige. Arbetsmarknaden fungerar dåligt. Landsbygden avfolkas
              på ett fullständigt oacceptabelt sätt, samtidigt som alltför mycket
              inom vården, omsorgen och skolan fungerar otillfredsställande.
              Vi kunde se på nyheterna i går och i dag att man på Södersjukhuset
              har fått inställa alla operationer. Detta är ju de verkliga effekterna
              av den socialdemokratiska bristande tillväxtpolitiken och vanstyret
              i detta avseende under ett antal år. Motsvarande vårdkaos skapar
              otrygghet för gamla och sjuka över hela landet.
            </seg>
            <seg>
              Regeringens handlingsförlamning har blivit pinsamt uppenbar de
              senaste månaderna. Regeringen har ju, fru talman, nästan helt
              upphört att regera i den traditionella bemärkelsen att man presenterar
              propositioner i centrala frågor för riksdagen och sedan driver
              en opinion för en politisk inriktning som man tror på. I stället
              komposteras den ena frågan efter den andra i diverse mer eller
              mindre löst sammansatta arbetsgrupper. Jag räknade igenom dem,
              och jag fick dem, fru talman, till nästan dussinet fullt när jag
              inkluderade de senaste som avslöjades av Gudrun
            </seg>
            <seg>
              Schyman häromdagen. Det finns t.ex. tre grupper, utöver regeringen
              själv, som var och en för sig skall diskutera de svenska skatterna.
              Det skall bli mycket intressant att se hur dessa grupper, helt
              oberoende av varandra, med olika tidsramar, skall kunna formulera
              slutsatser som kan bli någon sorts genomtänkt helhet att lägga
              fram för denna kammare.
            </seg>
            <seg>
              Jag kan bara berätta för Björn Rosengren att vid de skattesamtal
              som vi hade i förra veckan lade
            </seg>
            <seg>
              Vänstern och Miljöpartiet i stort sett in sina veton mot många
              av de tillväxtfrämjande skatteförändringar som jag antar att den
              tillväxtgrupp som du själv leder sätter i fokus. Tala med Hans
              Andersson och med
            </seg>
            <seg>
              Miljöpartiet! Jag tror att du kan inställa dessa samtal.
            </seg>
            <seg>
              Deras veton har redan slagit till när det gäller de skatteförändringar
              som skulle kunna få företagens tillväxt att öka.
            </seg>
            <seg>
              Det som nu behövs är en tydlig politisk avsiktsförklaring från
              hela regeringen om en kvalitativ satsning på utbildning, åtgärder
              för ett bättre företagsklimat, minskad byråkrati, enklare regler
              för företagande men också på arbetsmarknaden, sänkt skattebelastning
              på arbete, sparande och företagande. Det är kraftfulla och snabba
              åtgärder för att visa att en ny och långsiktig inriktning faktiskt
              är allvarligt menad efter fyra förlorade år av förhalning och
              tvekan.
            </seg>
            <seg>
              Jag menar att regeringen har tillgång till ett antal konkreta
              förslag som inte minst vi kristdemokrater har motionerat om till
              denna riksdag, vilka regeringen när som helst kan ta till sig,
              skriva propositioner på och få majoritet för i denna kammare.
              De skulle skapa entusiasm och framtidstro för svenska företag
              och för de arbetslösa. Låt mig bara nämna några:
            </seg>
            <seg>
              För att klara den globala konkurrensen måste vi anpassa våra
              kapitalskatter, oavsett vad Hans Andersson tycker om detta. Däribland
              är dubbelbeskattningen på risksparande och förmögenhetsskatten
              centrala.
            </seg>
            <seg>
              Straffskatten på högre utbildning, den s.k. värnskatten, är ju
              direkt tillväxtfientlig och borde snarast avskaffas.
            </seg>
            <seg>
              Våra mest konkurrensutsatta näringar, som lantbruket, fisket
              och åkerinäringen, måste nu få en konkurrensneutralitet om inte
              utslagningen och avfolkningen av glesbygden och av våra skärgårdar
              skall bli total.
            </seg>
            <seg>
              Vi kan stärka arbetslinjen genom att minska de marginaleffekter
              som uppstår för framför allt låg- och medelinkomsttagare. Arbetsrätten
              måste moderniseras om fler företag, framför allt mindre företag,
              skall våga börja nyanställa. En skatterabatt på lagliga och vita
              hushållstjänster skulle ge såväl nya jobb och ökad livskvalitet
              som mindre svartjobb. Det är oerhört angeläget att regeringen
              nu kommer till skott med en reform på det området.
            </seg>
            <seg>
              Men jag tror också att det behövs en del beska piller för att
              klara av det här. För att förbättra lönebildningen borde nog egenfinansieringsgraden
              i akassan öka. Vad som krävs är alltså rakare rör där ett bra
              avtal leder till en lägre avgift och där ett dåligt avtal leder
              till en högre avgift.
            </seg>
            <seg>
              Småföretagardelegationens förslag ligger fortfarande, som så
              mycket annat, i träda. Nu tycks ju regeringen vara helt fixerad
              vid de stora företagen och deras - naturligtvis berättigade -
              krav på förändringar. Samtidigt verkar det som att de mindre företagens
              problem riskerar att glömmas bort. Också när det gäller riskkapitalfrågorna
              väntar vi ju t.ex. förgäves på åtgärder.
            </seg>
            <seg>
              Det viktiga, fru talman, är slutligen inte i första hand en enskild
              åtgärd utan det är ett helt batteri av åtgärder. Sverige behöver
              nu en förtroendechock för att företagarna skall få luft under
              vingarna och för att tillväxten skall kunna ta fart och sysselsättningen
              öka.
            </seg>
            <seg>
              Ett okänt antal miljarder till en snabbstängning av
            </seg>
            <seg>
              Barsebäck riskerar ju inte enbart att spräcka utgiftstaket utan
              hotar också förtroendet för regeringens tillväxtpolitik.
            </seg>
            <seg>
              Fru talman! Kristdemokraterna har lagt fram ett stort antal förslag
              till jobbskapande och tillväxthöjande åtgärder här i kammaren.
              Det är bara för regeringen att bestämma sig. Det finns egentligen
              bara två möjligheter. Antingen börjar regeringen regera eller
              så bör den allvarligt fundera på att faktiskt avgå.
            </seg>
            <seg>
              Sverige har helt enkelt inte råd att vänta längre.
            </seg>
            <seg>
              (Applåder)
            </seg>
          </u>
          <note>
            Anf. 4 LENNART DALEÚS (c):
          </note>
          <u who="mats_odell_a0fade" prev="cont">
            <seg>
              Fru talman! Visst var det lite sorgligt, och visst sved det lite,
              när man såg att Volvo Personvagnar nu kommer att ägas av amerikaner.
              Men jag tror, fru talman, att det var en bra affär. Det var sannolikt
              en nödvändig affär både för Volvo och för Sverige.
            </seg>
            <seg>
              Problemet är av ett lite annat slag, tycker jag.
            </seg>
            <seg>
              Samma dag som Volvo såldes, köpte Yahoo ett företag som heter
              Geocities. Yahoo är ett dataföretag liksom Geocities. Yahoo köpte
              Geocities för 4 miljarder dollar. Det är nästan lika mycket som
              i fråga om Volvo. Ungefär samtidigt har America Online köpt Netscape.
              Netscape är den där lilla rutan vi har för att klicka in oss på
              Internet, inte sant? America
            </seg>
            <seg>
              Online köpte Netscape för ungefär 5 miljarder dollar.
            </seg>
            <seg>
              Det tycker jag är problemet. Det säljs och köps företag i den
              storleksordningen av ett helt annat slag än
            </seg>
            <seg>
              Volvo. Problemet för Sverige gäller inte huruvida våra stora
              företag stannar kvar. Att deras huvudkontor flyttar utomlands
              är inte problemet. Problemet är att det inte växer fram några
              nya Volvo, att det inte växer fram några nya IKEA, att det inte
              växer fram några företag som Yahoo eller Geocities. Det är problemet.
            </seg>
            <seg>
              Vi har ju ett land fullt av skaparkraft, fullt av idé-
            </seg>
            <seg>
              er, säkert lika mycket idéer som de Laval eller Kamprad hade
              när de skapade sina företag. Överallt finns det folk som sitter
              och drömmer om att skapa framtidens företag. Problemet är att
              dessa människor vet att hinder efter hinder kommer att staplas
              i deras väg. De vet att de kommer att arbeta med skatter som urholkar
              kapital och löner. De vet att de kommer att drabbas av luntor
              av regler för anställning och lönesättning.
            </seg>
            <seg>
              Det, fru talman, är problemet.
            </seg>
            <seg>
              Annars är det så att Sverige är ett land som har många multinationella
              företag i förhållande till antalet invånare. De flesta av dessa
              företag startade tidigt, i början av 1900-talet. De har länge
              bidragit till sysselsättning, välfärd och framåtskridande. Och
              de har också påverkat mindre företag. Underleverantörer har levererat
              till de stora företagen. Det har skapats arbetstillfällen. Men
              i dag växer dessa företag på marknader utanför Sverige. De är
              i sin utveckling inte kvar i landet.
            </seg>
            <seg>
              Med det här för ögonen kan man ju se att det är ett problem att
              Sverige är ett storföretagsberoende, storföretagsanpassat land.
              Vi har de här, skall vi säga, anrika storkoncernerna, några av
              dem teknikledande.
            </seg>
            <seg>
              Och vi har några småföretag, får man säga, med en stark ställning
              på många håll i landet. Men däremellan finns egentligen ingenting.
              De medelstora företagen är alldeles för små, alldeles för få.
              De kan inte, och vågar inte heller, växa.
            </seg>
            <seg>
              Man kan se att i andra länder är det just de här mindre och medelstora
              företagen - "gasellerna" som man säger - som går från en utveckling
              i ett garage till ett världsherravälde som bär på möjligheterna.
              Vi måste ändra oss. Vi måste skapa förutsättningar för dessa företag
              att utvecklas genom ett riktigt skattesystem och genom möjligheter
              att nyttiggöra sig forskning och utveckling i det här landet.
              Problemet är alltså att vi tränger tillbaka den utvecklingskraft
              som de små företagen har.
            </seg>
            <seg>
              Skattesystemet är naturligtvis ett av de stora problemen. Det
              drabbar de små och medelstora företagen alldeles särskilt hårt.
              Och det förvånar att när näringsministern bjuder in näringslivet
              till överläggningar gäller det de stora företagen. De mindre företagen
              får inte vara med. Det är en felsyn som jag tycker att näringsministern
              bör ändra på. Näringsministern måste ta till vara de små företagen,
              inte minst genom att minska krånglet och skattebördan.
            </seg>
            <seg>
              I den delen, fru talman, måste man rikta sig också till Moderaterna.
              De är ju kända för att sänka skatter.
            </seg>
            <seg>
              Men just i fråga om den skatt som drabbar företagandet och inte
              minst de små företagen allra hårdast när det gäller möjligheterna
              att utvecklas och anställa nya människor, alltså arbetsgivaravgiften
              och den skattedelen, är Moderaterna liksom Socialdemokraterna
              ihärdiga motståndare till en sänkning. Jag skulle gärna vilja
              höra Lars Tobisson berätta varför Moderaterna inte vill vara med
              om att sänka denna skatt som så mycket påverkar möjligheterna
              för små företag att i dag anställa människor.
            </seg>
            <seg>
              Fru talman! Det brukar ju vara så att mycket av det som vi skall
              debattera här i kammaren dyker upp på andra håll dessförinnan.
              Så även i dag. En av de större tidningarna har ju genom en överenskommelse
              mellan Socialdemokraterna, Vänsterpartiet och Miljöpartiet upplåtit
              sitt utrymme för att de här tre partierna skall kunna tala väl
              om varandra, och ibland om sig själva, som ett resultat av det
              samarbete som de har. Så är det även i dag.
            </seg>
            <seg>
              I dag har alltså näringsminister Björn Rosengren talat om några
              saker i en debattartikel i Dagens Nyheter som jag ställer mig
              lite undrande till.
            </seg>
            <seg>
              Jag tänkte att det skulle ske stora och viktiga avslöjanden när
              det gäller tillväxtfrågorna i den artikel som de två näringsministrarna
              har skrivit. Men när jag tittar på några av de förslag som redovisas
              ser jag att det egentligen bara är gammal skåpmat, hoppas jag.
            </seg>
            <seg>
              Fru talman! I den debattartikel som jag refererar till driver
              näringsministrarna ett resonemang om kärnkraften. I en av punkterna
              för det framtida arbetet säger de att en ansvarsfull avveckling
              av kärnkraften skall inledas.
            </seg>
            <seg>
              När jag läste detta tänkte jag att man med denna avveckling av
              kärnkraften antagligen menar exakt den avveckling som vi diskuterade
              och fattade beslut om här i kammaren för några år sedan - på den
              tiden var ju inte Björn Rosengren med - eller också menar
            </seg>
            <seg>
              Fru talman! Jag menar att Björn Rosengren antingen levererar
              en flera år gammal nyhet - kärnkraften skall avvecklas - eller
              att han levererar något nytt, något som inte är exakt som den
              uppgörelse, överenskommelse och beslut som vi har kring kärnkraften.
              Jag skulle gärna vilja veta vilket som det är fråga om. Är det
              en gammal nyhet som vi får i dag i tidningen, eller är det något
              nytt som skall gälla kring energiomställningen?
            </seg>
            <seg>
              På samma sätt diskuterar Björn Rosengren IT-
            </seg>
            <seg>
              frågorna. Sverige skall bli en nation i världsklass på
            </seg>
            <seg>
              IT-området. Ja, det har vi också hört och sett tidigare.
            </seg>
            <seg>
              Men jag har inte hört något besked från näringsministern när
              det gäller ställningstagandet till hur man konkret skall gå vidare
              för att hela landet skall få möjlighet att nyttja denna nya teknik.
              Kommer Björn
            </seg>
            <seg>
              Rosengren att stötta Centerpartiets förslag om en genomgripande
              investering i hela landet för att möjliggöra det som vi kallar
              en digital allemansrätt?
            </seg>
            <seg>
              Kommer näringsministern att se till att staten tar initiativ
              till en sådan investering, eller stannar det vid det lite lösare
              resonemang som återkommer från regeringen i denna artikel?
            </seg>
            <seg>
              Till slut, fru talman, lyssnade jag när Vänsterpartiets företrädare
              talade här tidigare i dag. Jag läste också vad näringsministern
              säger om att regeringen nu skall gå in i arbetet med en framsynt
              tillväxtpolitik med samma kraft som när man sanerade ekonomin.
            </seg>
            <seg>
              Är det på det sättet? Jag hörde faktiskt hur Hans Andersson sade
              att han inte ville tala om tillväxt. Han vill tala om något som
              han kallar utvecklingskraft.
            </seg>
            <seg>
              Men regeringen vill tydligen tala om tillväxt. Hur kommer regeringen
              att kunna fullfölja en tillväxtambition tillsammans med partier
              som inte vill ge sig in på det spåret?
            </seg>
            <seg>
              (Applåder)
            </seg>
          </u>
          <note>
            Björn Rosengren någon annan avveckling, någon annan hantering
            av energifrågan.
          </note>
          <note type="speaker">
            Anf. 5 KARIN PILSÄTER (fp):
          </note>
          <u who="karin_pilsater_65b4b1" xml:id="i-7d09bbbc0e084035">
            <seg>
              Fru talman! Även om Björn Rosengren inte har varit med hela tiden
              så har Socialdemokraterna styrt landet under de senaste fyra och
              ett halvt åren. De berömmer sig av att ha sanerat statens finanser,
              men sanningen om saneringen är ju att det är Anne Wibbles Nathalieplan
              som de i praktiken har genomfört och dessutom höjt en massa skatter.
              De säger att de har lagt grunden för tillväxt.
            </seg>
            <seg>
              BNP-tillväxten har varit i genomsnitt 2,4 % under denna tid,
              vilket är över den långsiktiga trenden. Men det relativa läget
              för Sverige har förändrats till det sämre.
            </seg>
            <seg>
              Det har varit mycket prat om procent, siffror och tillväxt. Men
              spelar det någon roll? Ja, det gör det därför att det betyder
              att vi inte kan upprätthålla våra ambitioner att vara ett land
              där vi har höga löner och tjänar mycket pengar på att sälja sofistikerade
              produkter, varor och tjänster som vi kan ta bra betalt för.
            </seg>
            <seg>
              Lönen är ju en stor del av BNP. Vår artondeplats i fråga om BNP
              per capita betyder att löneläget är ungefär detsamma inom OECD.
            </seg>
            <seg>
              Ibland kan man ju få för sig att detta tal handlar om att ligga
              bra till i någon sorts tabell och att det är en tävling mellan
              länder ungefär som Elitserien i hockey och att det bara är ett
              spel. Men så är det ju inte. När vi sjunker i välståndsligan betyder
              det konkret att många vanliga barnfamiljer inte har råd att ha
              en hygglig bil, att ensamförsörjande mammor inte kan ta med barnen
              på semester och att det inte blir någon cykel till lillgrabben.
              Det betyder orättvisa kvinnolöner, brister i äldrevården och för
              få speciallärare i skolan. Det betyder att massarbetslösheten
              består. Och det betyder att människor inte kan försörja sig själva
              på sitt eget arbete. Och då är man inte fri.
            </seg>
            <seg>
              Temat för den här debatten är i stort prat, och det har pratats
              mycket om tillväxt. Tillväxten skrivs ned, och jag har en mycket
              skeptisk attityd till regeringens prognoser även för de år som
              kommer framöver, därför att all erfarenhet visar att det är det
              rätta.
            </seg>
            <seg>
              Sysselsättningen har ändå inte drabbats så väldigt mycket av
              dessa försämrade utsikter. Men det brukar ta en tid innan det
              slår igenom. Samtidigt vet vi att en sådan avmattning sker på
              en oacceptabelt låg nivå.
            </seg>
            <seg>
              För hela 1998 har vi bara fått en ökning med 57 000
            </seg>
            <seg>
              personer. Först nu har sysselsättningen kommit tillbaka till
              den nivå den hade när man bröt sysselsättningsuppgången 1995.
              Jämfört med hur det var vid regimskiftet i oktober 1994 har det
              skett en ökning med 64 000 personer, och hela ökningen har fallit
              på männen. Kvinnorna har inte fått ett enda nytt jobb netto. Kvinnorna
              är Socialdemokraternas stora förlorare.
            </seg>
            <seg>
              Man pratar och pratar om tillväxt, man pratar och pratar om jämställdhet,
              och man pratar och pratar om flera jobb, men det blir inte så.
              Resultatet av allt prat om småföretagare är att 1 200 färre människor
              försörjer sig som företagare nu än för ett år sedan. Och i stället
              för positiva förändringar så blir det bara prat och utredningar,
              arbetsgrupper och mera samtal.
            </seg>
            <seg>
              Ibland när vi visar på konkreta problem säger någon i regeringen
              att man skall titta på det. Vårdköerna skall man titta på, och
              krånglet för företagarna skall man titta på som om det var Rederiet
              eller traumaenheten på S:t Mikael som det handlade om och som
              om livet var en såpa. Det är inte det.
            </seg>
            <seg>
              Riktigt Prat i kvadrat blir det också när man börjar titta närmare
              på alla arbetsgrupper. Storbolagsdirektörerna som jobbar med Rosengren
              skall göra Sveriges företagsklimat bättre. Men de måste väl vara
              lovade ett visst inflytande.
            </seg>
            <seg>
              I lokaltidningen stod det att Persson i hemlighet har kommit
              överens med Schyman och Schlaug om att Åsbrink skall prata med
              Hammarström och Andersson, och då handlar det väl om raka motsatsen,
              såvitt jag kan bedöma. Och de är väl också lovade ett visst inflytande.
              Och vem har då sista ordet? Vem har veto mot vettiga förslag?
            </seg>
            <seg>
              Fru talman! Det är tur att vi har DN Debatt - annars skulle vi
              aldrig få reda på vad regeringen har för planer. Förra veckan
              fick vi reda på skattepolitiken. I
            </seg>
            <seg>
              går var det socialministrarna som redovisade socialpolitiken.
              Och i dag är det näringsministrarna som redovisar näringspolitiken.
              Förutom vissa självklarheter trycker de på tillväxtavtalen, som
              väl också är något som är på gång. Jag vet inte om det är fler
              än jag som får en association till Gosplan. Men det som jag verkligen
              undrar är: Måste man skriva särskilda avtal för att statliga myndigheter
              skall göra det som de har till uppgift att göra? Och blir det
              fler jobb?
            </seg>
            <seg>
              Jag gjorde en liten trendframräkning av de nya arbetsgrupper
              som vi har läst om i DN. Det skulle betyda att vi på en vecka
              får 50 nya grupper, och det betyder 2 600 nya grupper under ett
              år, och under en hel mandatperiod blir det 10 400 nya grupper.
              Om vi antar att det sitter 12 personer i varje grupp blir det
            </seg>
            <seg>
              156 000 personer som sysselsätts i dessa arbetsgrupper, vilket
              är ungefär hälften av den sysselsättning som behövs för att ni
              skall nå ert sysselsättningsmål
            </seg>
            <seg>
              2004. Men jag hoppas att det inte är på det sättet som ni har
              tänkt att göra det.
            </seg>
            <seg>
              Vi behöver ett brett paket av förändringar av det som skapar
              företagsklimatet. Men vi behöver också ett brett paket av förändringar
              som river hinder för den enskilda människan som står utanför arbetsmarknaden.
              Dessa förändringar måste ske inom alla viktiga sektorer. Det handlar
              om inkomstskatter, villkoren för jobb och företagande, företagsskatter,
              kapitalskatter och energiskatter. Men det handlar också om medlemskap
              i valutasamarbetet, arbetsrätten, lönebildningen, socialförsäkringarna,
              energiförsörjningen och inte minst avregleringar, myndighetsattityder
              och minskat krångel. Men för den enskilde handlar det om fattigdomsfällor,
              tröskeleffekter, marginaleffekter och möjligheter att skaffa sig
              utbildning om man behöver, så att alla de som står utanför kan
              ta sig in.
            </seg>
            <seg>
              Detta betyder mest för alla de människor som befinner sig längst
              från arbetskraften, de som bor i utsatta förorter, de som bor
              längst ut på landsbygden, kvinnor som inte vill jobba inom de
              offentliga monopolen och ha usla löner - hela det nya Sverige,
              framtidens
            </seg>
            <seg>
              Sverige.
            </seg>
            <seg>
              Jag är fullständigt övertygad om att intelligens, idéer och kunnande
              är alldeles jämnt fördelade både mellan kvinnor och män och över
              hela landet - oavsett vad en del moderater tror. Men möjligheterna
              för människor är inte jämnt fördelade. Det måste vi ändra på.
            </seg>
            <seg>
              Vi behöver reformera arbetsmarknadens regelverk, inte bara prata
              om det. Vi behöver förbättra arbetslöshetsförsäkringen konkret,
              inte bara prata om det. Vi måste minska krånglet för företagarna,
              inte bara prata om det. Vi behöver säga ja till euron och valutasamarbetet,
              inte bara prata om det. Vi behöver en bättre utbildning, från
              förskolan till den högre utbildningen och forskningen.
            </seg>
            <seg>
              Jag vill beträffande det kompetenslyft som många människor så
              väl behöver fråga: Är det rättvist att de som behöver utbildningen
              allra mest i dag är de som har minsta chansen? Är det verkligen
              de som inte har någon a-kassa därför att de står så långt från
              arbetsmarknaden som inte skall ha någon studiefinansiering? Kan
              det vara rättvist? I Folkpartiets Sverige är det de som behöver
              utbildningen mest som också får den största chansen. Vi behöver
              fler möjligheter till kompetensutveckling för dem som finns i
              arbetslivet.
            </seg>
            <seg>
              Fru talman! Jag tror att det väldigt mycket handlar om att låta
              de små växa. Det talas mycket om Volvo.
            </seg>
            <seg>
              Volvo är ett aktat namn över hela världen. Men hur många vet
              att Volvo från början var namnet på ett kullager som SKF inte
              tog upp i sin produktion?
            </seg>
            <seg>
              Tanken på Volvo föddes på en kräftskiva på 20-talet och nedtecknades
              på en servett. Tänk om den servetten bara hade knölats ihop och
              slängts bort!
            </seg>
            <seg>
              Både levebrödsföretagaren och den växande entreprenören behövs
              men om det skall bli några jobb måste hämskon för expansion tas
              bort. Riskkapital och kapitaluppbyggnad är viktigt men lönebildning
              och arbetsrätt måste också ändras.
            </seg>
            <seg>
              Det måste bli fint att skapa välstånd. De som är små måste uppmuntras
              att växa. Det gäller att genom regelverk som är bra för expansion
              också göra det möjligt. Det måste vara så att den som anstränger
              sig, tar risker och satsar både svett och tårar får behålla åtminstone
              hälften av det som skapas. Allting börjar ju med en tanke och
              en idé. Det måste bli lika fint att tänka den tanken som att slå
              i en spik eller vinna på lotteri.
            </seg>
            <seg>
              Därför, fru talman, behöver vi en ny skattereform för jobb och
              tillväxt. Vi i Folkpartiet har klart och tydligt sagt ifrån. Vi
              måste sänka skatten på arbete.
            </seg>
            <seg>
              På något sätt har vi gjort oss själva för dyra för varandra -
              arbete är så dyrt att vi inte har råd med oss själva. Detta är
              dåligt för människan. Vi har skapat ett system där vi gör oss
              själva överflödiga fastän vi behöver varandra. Det här är dåligt
              för miljön. Det blir billigare med köp, slit och släng än med
              att hushålla och vårda. Den höga skatten på arbete ihop med de
              höga staketen är det som stänger oss ute från tänkbara växande
              företag och tänkbara växande marknader.
            </seg>
            <seg>
              Vi liberaler är starka anhängare av grön skatteväxling. Problemet
              är att man har gjort den ena sidan av den, höjt energiskatterna.
              Däremot har man inte gjort den andra sidan, sänkt arbetsbeskattningen.
              Där måste vi gå in och göra någonting rejält nu.
            </seg>
            <seg>
              Erik Åsbrinks attityd, att det är tillväxten som skapar utrymme,
              är för defensiv och farlig. Tvärtom är det så att den som väntar
              på överskott för att finansiera tillväxt löper en stor risk att
              stå utan såväl överskott som tillväxt och de nya jobben. Vi lägger
              fram konkreta förslag om 65 miljarder kronor för de närmaste åren.
              Men det finns många andra saker som vi behöver göra och jag vill
              gärna återkomma till dem i replikväxlingen.
            </seg>
            <seg>
              I grunden handlar den här debatten dock om någonting annat: om
              att människor måste få makten i sina egna liv - makten att bestämma
              i sin egen vardag, t.ex. makten att kunna bo där man vill, oavsett
              om det är i storstadens utsatta förorter eller på landsbygden.
              Därför kommer vi liberaler att fortsätta att jaga regeringen med
              förslag som gör Sverige mera mänskligt och som ger människor mera
              makt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 6 MATZ HAMMARSTRÖM (mp):
          </note>
          <u who="matz_hammarstrom_aaf1a2" xml:id="i-2366db6aeb9fa0a7" next="cont">
            <seg>
              Fru talman! Svensk tillväxtdebatt har två allvarliga brister
              som mycket tydligt illustrerades i Lars
            </seg>
            <seg>
              Tobissons och Mats Odells anföranden. Den är ensidig och miljöblind
              - ensidig eftersom den nästan uteslutande handlar om sänkta kapitalskatter,
              miljöblind eftersom den sällan eller aldrig berör tillväxtens
              innehåll. Tillväxt är inte bara en fråga om att producera och
              konsumera mera, utan också, och då i första hand, en fråga om
              vad och hur vi producerar. Vi måste komplettera bilden av "kakan
              som måste växa för att vi skall ha något att fördela" med bilden
              av den snabbt minskande globalt gemensamma kaka som utgörs av
              våra naturresurser.
            </seg>
            <seg>
              Sedan länge har tron på storföretag och storskalighet varit dominerande
              i Sverige. Stordrift och marknadsdominans har stått i centrum.
              Fusioner och fusionsplaner har backats upp i offentlig debatt
              av politiker, fackföreningar och andra politiska aktörer.
            </seg>
            <seg>
              Det har gynnat framväxten av en ekonomisk struktur, dominerad
              av ett fåtal internationellt inriktade storföretag, som under
              90-talet blivit alltmer problematisk.
            </seg>
            <seg>
              För det första gör storföretagsberoendet svensk ekonomi mycket
              sårbar. Om ett storföretag försvinner
            </seg>
            <seg>
              - eller flyttar utomlands, som det ofta hotas med - får det allvarliga
              konsekvenser för sysselsättningen.
            </seg>
            <seg>
              För det andra har de svenska storföretagen upphört att växa i
              Sverige. Nästan samtliga svenska storföretag har under 90-talet
              flyttat ut produktion, skurit ned svenska verksamheter samt slimmat
              och åter slimmat.
            </seg>
            <seg>
              Tidigare var de stora företagen sist med att avskeda. Så länge
              företaget gick med vinst flyttade man personal inom koncernen
              eller satsade på utbildning.
            </seg>
            <seg>
              Nu är storföretagen först med att avskeda, oavsett om verksamheten
              går med vinst eller inte. Tydliga exempel är Ericsson, som trots
              en vinst på 19 miljarder kronor sparkar många anställda, och Scania,
              världens mest lönsamma lastbilstillverkare som under perioden
            </seg>
            <seg>
              1989-1995 minskade sin sysselsättning i Sverige från
            </seg>
            <seg>
              17 000 till 11 000. De här personalminskningarna fortsätter på
              grund av ökad datorisering, automatisering och kostnadsjakt.
            </seg>
            <seg>
              Trots den här sysselsättningsstagnationen behåller storföretagen
              sin strategiska dominans, vilket tydligt framgår av sammansättningen
              av näringsministerns tillväxtgrupp. Det var ett misstag av Björn
              Rosengren att inte inkludera åtminstone en representant för småföretagarna
              i tillväxtgruppen. Det är också ett misstag att ge storfinansen
              tolkningsföreträde när det gäller att definiera vad som gör ett
              bra företagsklimat.
            </seg>
            <seg>
              Avskaffad dubbelbeskattning och andra skattelättnader för kapitalet
              är skenmanövrer som inte kommer att leda vare sig till fler jobb
              eller till att företagen stannar i Sverige. Det finns viktigare
              saker att göra för sysselsättningen och tillväxten.
            </seg>
            <seg>
              Ibland, och i en ökande utsträckning - i synnerhet inför valet
              i höstas var det så - diskuteras också småföretagandets villkor.
              Men även då tenderar diskussionen att kretsa kring löner, skatter
              och räntor, trots att en mängd andra faktorer lyfts fram i Småföretagardelegationens
              förslag till förbättringar för småföretagen och trots att en mängd
              studier visar att det är annat som avgör konkurrenskraft och utvecklingsförmåga.
              Ericssons konkurrensförmåga avgörs inte av den svenska marginalskatten
              eller av dubbelbeskattningen utan av om Sverige tillsammans med
              Finland fortsätter att vara en dynamisk telekomindustriell miljö
              med avancerade konsulter och leverantörer, högutbildad och specialiserad
              arbetskraft, avancerade forskningsinstitut, intensiv hemmamarknadskonkurrens
              och krävande kunder.
            </seg>
            <seg>
              I en forskarrapport från Rådet för arbetslivsforskning med titeln
              Från Italien till Gnosjö avfärdas påståendena om att lägre skatter
              och löner och mindre statlig byråkrati är det enda som kan få
              fart på företagsamheten och tillväxten i Sverige. En grupp forskare
              har studerat Europas mest framgångsrika småföretagarregion, i
              nordöstra Italien. Där är löner och skatter höga, inhemska råvaror
              sällsynta, energipriserna avsevärt högre än i Sverige, kapitalmarknaden
              outvecklad och byråkratin svårforcerad. Ändå blomstrar småföretagandet!
            </seg>
            <seg>
              Uppenbarligen är det någonting som saknas i den gängse svenska
              debatten om företagsamhetens villkor.
            </seg>
            <seg>
              Svenska Arbetsgivareföreningen har kanske hårdast av alla drivit
              kraven på skattelättnader för företagen som en förutsättning för
              tillväxt och arbetstillfällen. Men i sina senare strukturrapporter
              har SAF
            </seg>
            <seg>
              börjat uppmärksamma att det finns andra, mer svårfångade, faktorer
              av betydelse för den ekonomiska vitaliteten. Man talar i strukturrapporten
              från 1998
            </seg>
            <seg>
              om "en faktor x", som avgör mycket av hur företagsamheten utvecklas.
              Man nämner sådant som
            </seg>
            <seg>
              "förankring i lokal kultur" och "tillvaratagande av existerande
              sociala plattformar" i sina försök att ringa in denna okända faktor.
            </seg>
            <seg>
              Författarnas slutsats, som jag delar, är att den svenska debatten
              om tillväxt och sysselsättning måste kompletteras med nya perspektiv;
              perspektiv som betonar den lokala och regionala friktionen, de
              fasta ekonomiska förbindelserna, snarare än den globala friktionslösheten;
              perspektiv som uppmärksammar det sociala snarare än det finansiella
              kapitalets roll som utvecklingsmotor. Och det sociala kapitalet
              har till skillnad från det finansiella ett värde i sig. Det sociala
              kapitalet kan ses som både mål och medel.
            </seg>
            <seg>
              Dessutom har det den trevliga egenskapen att ju mer man använder
              det, desto starkare blir det.
            </seg>
            <seg>
              I Norditalien råder en samarbetsekonomi, där företagen ofta,
              trots att de konkurrerar, går samman om gemensamma inköp och marknadssatsningar,
              delar på order och gemensamt möter en kund. Detta beteende, påpekar
              författarna, är något som inte kan förstås utifrån en nationalekonomisk
              marknadsanalys utan kräver att nationalekonomin möter andra samhällsvetenskaper,
              som ekonomisk geografi och sociologi.
            </seg>
            <seg>
              Tyvärr har det varit ett svagt intresse i vårt land för nätverk
              och samarbeten mellan små och medelstora företag som en avgörande
              aspekt i en lokalregional dynamik. Studier som gjorts visar en
              allvarlig brist på regional förankring och nätverksbildning inom
              svensk industri. Inslaget av regionala leverantörer är litet,
              och samarbetet med företag på nära håll tillhör undantagen.
            </seg>
            <seg>
              Det är därför mycket viktigt att stimulera framväxten av en stark
              lokal kultur, av identitet och stolthet och av en gemensam kompetensbas.
              Detta finns i alltför få regioner i Sverige. Det råder också brist
              på lokalt förankrat kapital, som kan skapa en stabilitet i ägandet.
            </seg>
            <seg>
              Vi måste inrikta oss på att få till stånd ett fungerande samspel
              mellan offentliga satsningar på regionala högskolor och de lokalt
              förankrade industriella utvecklingscentrumen. Här finns goda möjligheter
              att skapa en positiv samverkan med svensk storindustri genom kraftfulla
              och profilerade högskolesatsningar som knyter an till och bygger
              vidare på ett befintligt regionalt näringsliv.
            </seg>
            <seg>
              En central fråga måste bli hur dynamiska ekonomiska relationer
              mellan små- och storföretag och mellan småföretag inbördes gradvis
              kan stimuleras, utvecklas och stödjas.
            </seg>
            <seg>
              Fru talman! Vill vi ha tillväxt och fler jobb, måste vi börja
              tala om annat än sänkningar av kapitalskatter.
            </seg>
            <seg>
              Det vi behöver är en starkare fokusering på de små och medelstora
              företagens situation och på tillgången till genuint riskkapital.
              Det vi behöver är en satsning på utbildning, regionala högskolor,
              industriella utvecklingscentrum och snabba och miljövänliga transporter.
              Det vi behöver är ett ökat socialt kapital, horisontella nätverk
              som bygger på ömsesidigt förtroende mellan människor, på ett samarbete
              mellan företag, fack och samhälle.
            </seg>
            <seg>
              Om allt detta också relateras till en ekologisk omställning av
              Sverige, kommer en enorm och långsiktigt hållbar tillväxt och
              utvecklingskraft att väckas till liv.
            </seg>
            <seg>
              (Applåder)
            </seg>
          </u>
          <note>
            Anf. 7 Näringsminister BJÖRN ROSEN-
          </note>
          <u who="matz_hammarstrom_aaf1a2" prev="cont"/>
          <note type="speaker">
            GREN (s):
          </note>
          <u who="unknown">
            <seg/>
            <seg>
              Fru talman! När riksdagen i dag diskuterar tillväxtpolitiken
              är det viktigt att komma ihåg att Sverige i grunden är ett mycket
              bra land att leva, bo, studera, arbeta och driva företag i.
            </seg>
            <seg>
              När man lyssnar på vissa debattörer under de senaste månaderna
              låter det som om vartenda svenskt företag står med väskorna packade
              i hallen, berett att omedelbart emigrera till något utland. Men
              så är sannerligen inte fallet.
            </seg>
            <seg>
              · Faktum är att arbetslösheten fortsätter att sjunka kraftigt
              och inte har varit så låg sedan hösten
            </seg>
            <seg>
              · Faktum är att sysselsättningen enligt SCB har ökat med 95 000
              personer under det senaste året och bedöms fortsätta att öka även
              detta och nästa år.
            </seg>
            <seg>
              · Faktum är att industriproduktionen har ökat med drygt 25 %
              sedan 1994.
            </seg>
            <seg>
              · Faktum är att investeringarna i tillverkningsindustrin har
              ökat med mer än - nu ber jag riksdagens ledamöter att hålla fast
              sig i stolarna - 70 %
            </seg>
            <seg>
              · Faktum är att vi har en av de lägsta inflationstakterna i Europa,
              och de högsta reallöneökningarna på år och dag.
            </seg>
            <seg>
              · Faktum är att hushållens konsumtion växer, att nyföretagandet
              är fortsatt högt och att antalet konkurser nu är det lägsta under
              hela 90-talet.
            </seg>
            <seg>
              · Faktum är också att vi för första gången på 25 år har lika
              stora inkommande direktinvesteringar till
            </seg>
            <seg>
              Sverige som från Sverige. Varje år investerar utländska aktörer
              ungefär 80 miljarder kronor i Sverige - i företag, i maskiner,
              i produktionsprocesser, i ny teknik och i nya jobb. Och av världens
            </seg>
            <seg>
              100 största företag har 25 etablerat regionala huvudkontor i
              vårt land.
            </seg>
            <seg>
              Så här, mina vänner, ser verkligheten faktiskt ut.
            </seg>
            <seg>
              Vi har mycket att vara stolta över i Sverige. Men vi är långt
              ifrån nöjda.
            </seg>
            <seg>
              Fortfarande går nästan 300 000 människor i vårt land arbetslösa.
              Fortfarande tar vi inte till vara alla de möjligheter som finns
              i Sverige. Faktum är också att
            </seg>
            <seg>
              Sverige under de senaste 20 åren har halkat efter i tillväxt,
              vilket också har redovisats här.
            </seg>
            <seg>
              Vi är många som bär ansvaret för detta - ingen nämnd och ingen
              glömd. Vi måste också vara många som tar ansvaret för att skjuta
              in Sverige på en högre tillväxtbana.
            </seg>
            <seg>
              Regeringens ambitioner ligger därför fast: Den öppna arbetslösheten
              skall vara maximalt 4 % under år 2000. Minst åtta av tio svenskar
              skall ha jobb år
            </seg>
            <seg>
              Sverige är bra - men kan bli bättre. Därför vill jag för riksdagen
              redogöra för inriktningen av regeringens tillväxtpolitiska arbete
              under mandatperioden.
            </seg>
            <seg>
              1. Den ekonomiska politiken ligger fast. De offentliga finanserna
              skall över en konjunkturcykel visa överskott. Överskottet i statsfinanserna
              skall bl.a.
            </seg>
            <seg>
              användas till att betala tillbaka statsskulden. Räntorna skall
              hållas låga och inflationen under kontroll. Sverige skall ha de
              ekonomiska förutsättningarna att - om svenska folket vill - bli
              medlem i EMU.
            </seg>
            <seg>
              2. Flaskhalsar skall förhindras på arbetsmarknaden.
            </seg>
            <seg>
              Större satsningar skall göras på kvalificerad yrkesutbildning.
              Arbetsförmedlingarna skall tydligare koncentrera sig på sin kärnuppgift
              att förmedla jobb, inte åtgärder. Volymkraven har redan slopats.
              A-kassan skall vara en omställningsförsäkring.
            </seg>
            <seg>
              3. Lönebildningen skall stärkas. Regeringen inbjuder arbetsmarknadens
              parter till samtal i syfte att åstadkomma en ansvarsfull överenskommelse
              om framtidens lönebildning. Löneökningarna på den svenska arbetsmarknaden
              skall syfta till både reallöneökningar och fortsatt låg inflation.
            </seg>
            <seg>
              4. Hela Sverige skall växa. Regionala tillväxtavtal utarbetas
              i varje län under 1999 mellan näringsliv, kommuner, landsting,
              länsstyrelser, länsarbetsnämnder, regionala självstyrelseorgan,
              högskolor, universitet, arbetsmarknadens parter och andra konstruktiva
              parter.
            </seg>
            <seg>
              Syftet är att utnyttja befintliga statliga och andra resurser
              effektivare för tillväxt och nya jobb. Tillväxtavtalen förhandlas
              med regeringen och sjösätts den 1 januari år 2000.
            </seg>
            <seg>
              Regeringen är öppen för att det regionala statliga tillväxtkapitalet,
              sammanlagt 15 miljarder kronor, används med ny inriktning. Regeringen
              är också öppen för att pröva förslag till förändringar av regelverk
              och förordningar. För att motverka regionala obalanser utarbetas
              ytterligare förslag och strategier i en särskild regionalpolitisk
              utredning.
            </seg>
            <seg>
              5. Skatter skall vara konkurrenskraftiga. Överläggningar pågår
              mellan riksdagspartierna om förändringar inom skattesystemet som
              bl.a. syftar till att stärka företagens växtkraft och begränsa
              marginaleffekter. För att skatterna skall vara stabila och förutsägbara
              eftersträvar regeringen ett brett stöd i riksdagen för förändringar.
            </seg>
            <seg>
              6. Reglerna för företagen skall förenklas och bli färre. Ytterligare
              regelförenklingar kommer att genomföras för att de mindre företagen
              skall kunna växa och utvecklas. Småföretagardelegationens förslag
              analyseras, bearbetas, beslutas och sjösätts. Myndighetsstrukturen
              ses över för att göra det enklare att starta och driva småföretag.
              En särskild grupp för regelförenkling inrättas i Näringsdepartementet.
              Alla nya regler analyseras utifrån ett småföretagarperspektiv.
            </seg>
            <seg>
              7. Sverige skall konkurrera med kompetens, inte med låga löner.
              Fler platser skall inrättas på högskolor och universitet. Dessa
              skall ha en rättvis regional spridning. De anställdas kompetensutveckling
              - det livslånga lärandet - skall stimuleras.
            </seg>
            <seg>
              8. Forskningens roll i tillväxtpolitiken förstärks. Den kunskap
              och tekniska kompetens som finns på våra högskolor och universitet
              skall komma till nytta i företagens produktutveckling. Fortsatta
              insatser kommer att göras för att knyta samman forskning och näringsliv.
            </seg>
            <seg>
              9. Miljöomställningen drivs vidare. Ett omfattande energiforskningsprogram
              utarbetas tillsammans med näringslivet och sjösätts. En ansvarsfull
              avveckling av kärnkraften inleds och insatser görs för att ersätta
              kärnkraften med annan miljövänlig och konkurrenskraftig el- och
              energiproduktion.
            </seg>
            <seg>
              De lokala investeringsprogrammen genomförs.
            </seg>
            <seg>
              10. Kommunikationspolitiken utvecklas. Fortsatta satsningar görs
              för att undanröja bristerna i det svenska transportsystemet. En
              särskild uppgörelse stärker den svenska sjöfartens konkurrenskraft.
            </seg>
            <seg>
              11. Sverige skall förbli en IT-nation i världsklass.
            </seg>
            <seg>
              Hela befolkningen - oavsett ålder, kön, utbildning eller arbete
              - skall kunna använda den nya tekniken och utnyttja dess möjligheter.
              Fortsatta insatser skall därför göras för att ge hushåll och företag
              i hela Sverige goda förutsättningar att utnyttja den nya teknikens
              möjligheter.
            </seg>
            <seg>
              12. Östersjö- och EU-samarbetet skall utvecklas.
            </seg>
            <seg>
              Fortsatta ansträngningar skall göras för att stödja näringslivet
              att idka handel med länderna runt
            </seg>
            <seg>
              Östersjön. EU-arbetet inriktas på att formulera gemensamma strategier
              mellan medlemsländerna för ökad sysselsättning och minskad arbetslöshet.
            </seg>
            <seg>
              Arbetet med att motverka rigida regelverk och för större öppenhet
              inom EU drivs vidare.
            </seg>
            <seg>
              13. Alla behövs på arbetsmarknaden. Diskriminering på grund av
              kön, etnisk bakgrund eller sexuell läggning är ett onödigt och
              ofattbart slöseri med våra gemensamma resurser. Nya lagar mot
              diskriminering träder i kraft inom kort. Regeringen kommer inte
              att tveka om ytterligare insatser behövs.
            </seg>
            <seg>
              Fru talman! Jag vågar påstå att vi med detta lägger grunden för
              ett starkare Sverige - ett Sverige i världsklass. Ett Sverige
              där vi också använder svenska folkets egna tillgångar - det statliga
              ägandet - som ett viktigt medel för ökad tillväxt.
            </seg>
            <seg>
              Fusionen mellan Telia och Telenor är ett stort och viktigt industripolitiskt
              projekt. Regeringen kommer även i fortsättning att bedriva en
              aktiv ägarpolitik för tillväxt, strukturomvandling och regional
              rättvisa.
            </seg>
            <seg>
              Jag vill med detta inbjuda alla konstruktiva krafter i riksdagen,
              på arbetsmarknaden och i samhället i övrigt till samarbete för
              att utveckla och stärka vårt land.
            </seg>
            <seg>
              Fru talman! Sverige behöver samarbete, inte strid om tillväxtpolitiken.
            </seg>
            <seg>
              (Applåder)
            </seg>
          </u>
          <note>
            1992.
          </note>
          <note>
            sedan valet 1994.
          </note>
          <note>
            2004.
          </note>
          <note type="speaker">
            Anf. 8 LARS TOBISSON (m):
          </note>
          <u who="lars_tobisson_5b26e2" xml:id="i-a44b042f728fb2a7" next="cont">
            <seg>
              Fru talman! Näringsminister pratar, ger intervjuer och skriver
              debattartiklar som han sedan läser upp här i kammaren. Men vad
              gör han?
            </seg>
            <seg>
              Jag fick inget svar på min fråga om han snabbt vill införa euron
              i Sverige. Han sade ingenting om snabba sänkningar av skatter
              på lättrörliga skattebaser som sparande, företagande och välutbildad
              arbetskraft.
            </seg>
            <seg>
              Han sade inget om möjligheten att finansiera dessa skattesänkningar
              med offentliga besparingar. Inget hördes om kommande ändringar
              i arbetsrätten. Inget löfte gavs att riva upp beslutet att i förtid
              avveckla kärnkraften.
            </seg>
          </u>
          <note>
            Politik är att vilja sade en gång Olof Palme. Björn
          </note>
          <u who="lars_tobisson_5b26e2" prev="cont">
            <seg>
              Rosengren vill nog väl. Men det gäller att handla också. Tror
              näringsministern att det räcker att dela ut diplomatpass till
              storföretagens chefer?
            </seg>
            <seg>
              Finland skulle kunna tjäna som en förebild. Krisen i det grannlandet
              vid 90-talets början var djupare än i Sverige, och beroendet av
              det dåligt fungerande
            </seg>
            <seg>
              Ryssland är fortfarande större, men ändå har tillväxten under
              senare år varit betydligt snabbare. Finland har nu passerat oss
              i välstånd.
            </seg>
            <seg>
              Förklaringen är att man inte höjt skatter och återreglerat marknader,
              som socialdemokraterna har gjort i Sverige. Tvärtom sänks nu skattetrycket
              ned till
            </seg>
            <seg>
              44 % på tre år. Samtidigt sänks de offentliga utgifterna än mer.
              Företagen växer.
            </seg>
            <seg>
              Finland drar till sig huvudkontor bl.a. från Sverige. Finland
              för en aktiv Europapolitik, symboliserad av att man först av alla
              införde euron. Varför kan inte det som är bra för Finland vara
              bra också för Sverige?
            </seg>
            <seg>
              Jag har en fråga till om skatter. Med stort intresse noterade
              jag i höstas att Björn Rosengren kom ut från ett ministerrådsmöte
              i EU och förklarade att hädanefter skulle Sverige rätta sig efter
              de rekommendationer och de sysselsättningspolitiska riktlinjer
              man själv varit med om att fastställa.
            </seg>
            <seg>
              De föreskriver att vi för att få till stånd fler jobb i
            </seg>
            <seg>
              Sverige skall ställa upp ett konkret mål för en sänkning av det
              totala skattetrycket liksom för uttaget av skatt på arbetsinkomster.
            </seg>
            <seg>
              Statsministern har på min fråga i EU-nämnden förnekat att regeringen
              har tänkt om på denna punkt.
            </seg>
            <seg>
              Men jag hoppas att näringsministern står fast vid sitt uttalande.
              Eller var det bara prat?
            </seg>
            <seg>
              Tror verkligen Björn Rosengren att den enorma kapitalförstöring
              som en förtida avveckling av kärnkraften skulle utgöra befrämjar
              tillväxt, företagande och jobb? Statsministern säger sig tro det.
              Det gjorde också företrädaren som näringsminister, även om jag
              inte är säker på att han gör det som direktör i Pitedalens sparbank
              uppe i det kalla Norrbotten. Men folket tror det inte, företagarna
              tror det inte och facket tror det inte heller.
            </seg>
            <seg>
              Näringsministern är ju en gammal fackpamp. Vad säger han till
              Industritjänstemannaförbundet i den en gång egna organisationen
              TCO eller till Metall när de oroar sig för jobben? Beror bristen
              på handling från regeringens sida på att den inte får göra vad
              som behöver göras för de båda stödpartierna till vänster?
            </seg>
            <seg>
              De anföranden som har hållits här tyder verkligen på att det
              skulle vara förklaringen.
            </seg>
            <seg>
              De vill inte införa euron. De vill inte sänka skatter. De vill
              inte avreglera arbetsmarknaden. I stället vill de lagstifta om
              kortare arbetstid. De vill inte utnyttja kärnkraften.
            </seg>
            <seg>
              Då blir det ingen ökad tillväxt som kan ge fler jobb och större
              välstånd. Då hjälper det inte att man inrättat ett tillväxtdepartement.
              Då tvingas näringsministern konstatera att trots allt hans prat
              fortsätter vi att bli relativt sett fattigare här i Sverige.
            </seg>
          </u>
          <note type="speaker">
            Anf. 9 HANS ANDERSSON (v):
          </note>
          <u who="hans_andersson_d62a1b" xml:id="i-f0e9c2687325932e">
            <seg>
              Fru talman! Vi har olika tillväxttakt i olika delar av Sverige,
              i olika delar av Italien och i olika delar av varje land. Vi har
              samma skatter i Gnosjö som i Pajala. Vi har samma arbetsrätt här
              i Stockholm som vi har hemma i Bergslagen. Vi har samma a-kassa
              över hela landet.
            </seg>
            <seg>
              De skillnader i utvecklingskraft och tillväxttakt som finns har
              väldigt lite med de faktorerna att göra.
            </seg>
            <seg>
              Jag skulle vilja fråga Lars Tobisson hur han förklarar de stora
              regionala olikheter som finns trots att man lever under samma
              regelverk.
            </seg>
            <seg>
              Men det hemska är ju att borgerligheten egentligen bara gnäller.
              Vi har stora problem. Just därför borde det politiska systemet
              kunna arbeta. Jag var mycket kritisk till hur ni hanterade frågor
              om strukturomvandlingen, men jag fick inget svar på det. Det handlar
              bl.a. om Volvo, men det kunde också gälla
            </seg>
            <seg>
              Ericsson och Astra. Jag fick inget svar. Ni talar om dubbelbeskattningen.
              När betalade Volvo över huvud taget bolagsskatt senast, Lars Tobisson,
              om man nu eventuellt kan tro att det har någonting att göra med
              strukturomvandlingen mellan Sverige och USA?
            </seg>
            <seg>
              De samlade borgerliga partierna säger ingenting om kompetens,
              trots att alla är överens om att det är den helt avgörande frågan.
              Ni säger ingenting om
            </seg>
            <seg>
              Sveriges besvärliga branschstruktur. Jag försökte antyda detta,
              och det gör forskarna och NUTEK också i sin senaste rapport. Ni
              säger ingenting om riskkapital. Ni har alltid bekämpat att AP-medlen
              skall få användas i näringslivet. Ni har bekämpat att löntagarna
              skall ha ett organiserat ägande och inflytande. Ni har alltid
              bekämpat statligt ägande. Vad är det för ägande ni är för? Vilka
              krafter är ni för?
            </seg>
            <seg>
              Ni säger ingenting om den regionala obalansen, trots att hela
              Sverige i dag inte gör annat än pratar om hur man skall få go
              i sitt län. Hur skall optimismen spridas i vårt län? Hur skall
              vi utveckla produkter som människor behöver och dra in människor
              från en marginaliserad arbetslöshet till att göra nytta? Ni säger
              ingenting.
            </seg>
            <seg>
              Kretsloppsanpassning - noll. Ekonomiska styrmedel - noll. För
              att inte tala om jämlikhetsfrågor, jämställdhetsfrågor, frågor
              kring etnisk diskriminering och annat. Jag tycker att det är ynkligt.
            </seg>
            <seg>
              Karin Pilsäter hade upptäckt tillväxtavtalen. Hon gjorde nog
              bättre att vara mammaledig när vi höll på med dem här. Det är
              riksdagens beslut, även om Rosengren som vanligt försöker ta åt
              sig lite grann av äran för det som ändå ligger på bordet. Vi fattade
              beslut om detta. Det är en gammal proposition. Jobbet pågår, den
              15 april skall det vara inne och år 2000
            </seg>
            <seg>
              skall det börja. Ha inte alltför stor övertro på detta!
            </seg>
            <seg>
              Det är inte Rosengrens 15 miljarder i fickan. Men vi kan kanske
              använda pengarna bättre. Vi kan kanske bryta med statlig sektorpolitik.
              Vi kan kanske få igenom någonting av ett underifrånperspektiv.
              Det vore bra.
            </seg>
            <seg>
              Karin Pilsäter säger att det blir så många arbetsgrupper att
              på det sättet blir det många som blir anställda och raljerar över
              det. Vad tycker Karin Pilsäter är bättre? Skall vi inte ha med
              företagsfolk, kommunalfolk och fackligt folk i Ångermanland? Räcker
              det med Peter Wallenberg och Barnevik i Investor? Är det Folkpartiets
              nya linje, Karin Pilsäter?
            </seg>
            <seg>
              Sedan gäller det studiefinansiering utan a-kassa.
            </seg>
            <seg>
              Vänsterpartiet har lagt och lägger förslag om att de som inte
              har a-kassa och som skall gå på utbildning för att förstärka sin
              arbetsmarknadssituation inte skall ha den här 103-kronan om dagen,
              13 kr i timmen. Inte är Folkpartiet med och stöder sådana förslag.
            </seg>
            <seg>
              Sedan har vi Centern. Tidigare diskuterades tillväxt. Jag problematiserade
              tillväxt något. Jag är anhängare av tillväxt, men i form av utvecklingskraft
              som är ekologiskt hållbar och jämlik och som ger tillväxt också
              för glesbygden, Lennart Daléus, och inte bara i största allmänhet.
              Titta BNP steg! Så bra!
            </seg>
            <seg>
              BNP har stigit i Sverige under den senare halvan av
            </seg>
            <seg>
              90-talet. Vi har massarbetslöshet. Vi har inte en tillräcklig
              ökning av sysselsättningen. Hyfsa debatten,
            </seg>
            <seg>
              Lennart Daléus!
            </seg>
          </u>
          <note type="speaker">
            Anf. 10 MATS ODELL (kd):
          </note>
          <u who="mats_odell_a0fade" xml:id="i-67b9f760998355d6" next="cont">
            <seg>
              Fru talman! Det är ingen tvekan om att vi har en trevlig och
              sympatisk näringsminister. Hans problem är naturligtvis att han
              har hamnat i det gäng han har, med det regeringsunderlag han har.
              Jag tror att han förtjänar bättre. Men resultatet, fru talman,
              blir ju att den passivitet som vi talade om blir oerhört tydlig
              när näringsministerns hela anförande bestod i att ord för ord
              läsa upp den debattartikel som Dagens Nyheters debattredaktör
              har publicerat i dag. Då sysslar man inte med en debatt. Analysen
              och diagnosen av Sveriges problem saknades helt. Därför är det
              inte så konstigt att det inte blir några åtgärder.
            </seg>
            <seg>
              Jag såg ett uttalande av den andra näringsministern, Mona Sahlin.
              Hon säger att smärtsamma omprövningar av s-märkt skattepolitik
              behövs. Om socialdemokratin skall minska arbetslösheten krävs
              smärtsamma och stora omprövningar av bl.a. skattepolitiken. Socialdemokraterna
              måste ändra sin syn på arbetsrätten och på förmögenhetsbildningen
              i företagen om fler jobb skall kunna skapas, tycker hon.
            </seg>
            <seg>
              Detta är ett uttalande som gjordes för nästan exakt tre år sedan,
              den 13 februari 1996. Har hon ändrat uppfattning nu?
            </seg>
            <seg>
              Fru talman! Det är alldeles uppenbart att om vi eftersträvar
              ekonomisk tillväxt måste det finnas drivkrafter för produktivitet.
              Det måste löna sig för individer att ta ansvar, att utbilda sig,
              att arbeta och att spara. Det skall löna sig för företag att investera
              i produktion, att utveckla ny teknik och att höja kvaliteten snarare
              än att söka monopol och kartellbildningar eller spekulera på finansmarknaderna.
            </seg>
            <seg>
              Det finns uppenbara problem på alla de här områdena i Sverige
              i dag. Eget ansvar premieras inte.
            </seg>
            <seg>
              Utbildning lönar sig dåligt. De svenska arbetsinkomsterna, särskilt
              för låg- och medelinkomsttagare, är högst beskattade i världen.
              Villkoren för sparande är dåliga och har försämrats under senare
              år. Det inhemska konkurrenstrycket är faktiskt lågt i långa stycken.
            </seg>
            <seg>
              Vad gör då regeringen åt detta efter fyra år? Den här programförklaringen
              lästes upp. Näringsministern fungerar som någon sorts taltidning
              i dag. Det kan ju vara bra för dem som har svårigheter med detta,
              men det föreslås ju ingenting. Det är en massa goda målsättningar.
              Nu inbjuds ytterligare grupper. Nästan hela världen bjuds in.
              Jag tycker att Karin Pilsäters uträkning om att det skulle bli
              156 000 om det skall vara 15 i varje grupp nästan börjar materialiseras.
              Jag minns inte exakt den formulering som näringsministern använde,
              men det fanns i stort sett inga människor som inte inbjöds till
              samarbete. När tänker ni börja regera och komma med förslag till
              åtgärder i denna kammare så att vi kan börja fatta beslut. Det
              är ju detta, fru talman, som är den stora bristvaran i regeringens
              politik.
            </seg>
            <seg>
              Det är klart att budgetsaneringen var viktig och riktig, men
              den kunde ha gjorts på många andra sätt.
            </seg>
            <seg>
              Regeringen tycks inte förstå att med flyende skattebaser och
              en vikande konjunktur kommer budgetsaneringen att äventyras oerhört
              snabbt. I ett sådant läge är det uteslutet för en socialdemokratisk
              regering att klara budgeten med ytterligare skattehöjningar. Redan
              dagens skattenivåer gör att skattebaserna flyr. Det enda alternativet
              blir då att minska utgifterna. Det är därför som den här kursomläggningen,
              eller rättare sagt detta att börja regera, blir så oerhört viktig.
              Värnandet om budgeten och ekonomin i balans förutsätter ett värnande
              av skattebaserna. Det är där Björn
            </seg>
            <seg>
              Rosengren har stora bekymmer med sina samarbetspartner och den
              egna rörelsen som ännu inte har fått sin ideologiska kompass att
              peka i rätt riktning i dessa frågor.
            </seg>
          </u>
          <note>
            Anf. 11 LENNART DALÉUS (c):
          </note>
          <u who="mats_odell_a0fade" prev="cont">
            <seg>
              Fru talman! Jag kan hålla med några av de tidigare talarna om
              att det är en lite originell debatteknik att till riksdagens protokoll
              ordagrant läsa upp tidningsartiklar. Det öppnar oanade perspektiv
              för hur vi kan bedriva debatten här i framtiden, fru talman.
            </seg>
            <seg>
              Det som är problemet, och som Björn Rosengren sade var någonting
              som vi alla bär ansvaret för, är att vi har haft en utveckling
              under de senaste decennierna, man kan säga under många tiotals
              år, som har missgynnat det svenska näringslivet. Det har inte
              varit en företagartillvänd politik. Det är alldeles uppenbart
              att Socialdemokraterna bär ett alldeles extra stort ansvar för
              detta, inte minst därför att man, när man har ägnat sig åt företagsamhet,
              har premierat det storskaliga ägandet. Det har premierats både
              i privat och offentlig regi. Man har inte ägnat sig åt det som
              man nu lite valhänt börjar nämna, nämligen den småföretagarverksamhet
              som står för den dynamiska utvecklingen i många länder som lyckats
              bättre än
            </seg>
            <seg>
              Sverige.
            </seg>
            <seg>
              Det är det som måste förändras, inte minst när det gäller skatterna.
              Jag berörde tidigare - och jag skall säga det igen - att regeringen
              och socialdemokraterna systematiskt har valt sådana skatter som
              är lätta att samla in, lätta att kontrollera. Syftet har varit
              att få statens pengar att räcka till, inte att forma ett skattesystem
              med människornas välfärd i fokus.
            </seg>
            <seg>
              Det är därför det har blivit så, Björn Rosengren, att vi har
              höga skatter på arbete, när det är arbete som behövs, samtidigt
              som vi är rörande eniga - många av oss - om att det är höga skatter
              som hämmar just nya jobb. Och på samma sätt har man inte lyckats
              arbeta med skatter som styr produktionen åt rätt håll, från bl.a.
              miljöförstöring och skadliga utsläpp.
            </seg>
            <seg>
              Det är i den ändan näringsministern måste börja.
            </seg>
            <seg>
              Jag tror inte att toppstyrning uppifrån, med chefer från de stora
              företagen som grund, är det riktiga.
            </seg>
            <seg>
              Fru talman! Hans Andersson var något slags förband till regeringen
              i diskussionerna här i kammaren med en kraft som gjorde att vi
              inte behövde några högtalare. Hans Andersson börjar nu tala regionalpolitik.
              Ja, det låter ju sig höras. Frågan är hur Hans
            </seg>
            <seg>
              Kommer Hans Andersson och Vänsterpartiet att se till att man
              sänker arbetsgivaravgiften, på det sätt vi lyckades med tidigare?
              Det gällde t.ex. nödvändig verksamhet i det Norrlands inland,
              som Björn Rosengren säger sig känna så väl till. Kommer arbetsgivaravgiften
              att sänkas, Hans Andersson? Kommer den att sänkas genom er medverkan,
              så att vi åtminstone får någonting som kan vara grund för en utveckling?
            </seg>
            <seg>
              Hans Andersson kan ju inte vara okunnig om att livsmedelsproduktionen
              och jordbruket spelar en avgörande roll för småorterna, de som
              ligger utanför de stora städerna. Kommer Hans Andersson att se
              till att regeringen lyfter av ryggsäcken för den verksamhet som
              är ett nav i utvecklingen av hela landet?
            </seg>
            <seg>
              Fru talman! Jag vill gärna att Björn Rosengren svarar mig på
              det som - allvarligt talat, Björn Rosengren - bekymrar mig lite,
              nämligen resonemanget på energiområdet. Är det som Björn Rosengren
              beskriver i artikeln och har talat in i dag till protokollet ett
              exakt genomförande av det vi beslutade här för några år sedan?
              Eller är det en signal om någonting annat när det gäller energiomställningen
              och kärnkraftens avveckling? Är det något liknande som gäller
              på IT-
            </seg>
            <seg>
              området? Är det det gamla vi har här? Finns det inget nytt i
              beskeden?
            </seg>
          </u>
          <note>
            Andersson påverkar Björn Rosengren i den riktningen.
          </note>
          <note type="speaker">
            Anf. 12 KARIN PILSÄTER (fp):
          </note>
          <u who="karin_pilsater_65b4b1" xml:id="i-bee2180e7908828e">
            <seg>
              Fru talman! Hans Andersson frågade om vi inte tyckte att det
              var bra att man satt på möten.
            </seg>
            <seg>
              Jo, det är bra ibland, med några stycken. Men vi kan inte lösa
              arbetslösheten med sammanträden. Det är mycket bättre - ute i
              landet, i alla små kommuner runt om - om människor har jobb och
              inte sitter på sammanträden.
            </seg>
            <seg>
              Det är bra att man frågar företagare. Vi har redan gjort det
              för länge sedan. Liberala företagare har lämnat in en budkavle.
              Jag vet att näringsministern har fått den. Och då kommer svaren.
              Det handlar om sänkt skatt på arbete, och det handlar om att man
              vill ha ändrade regler för skattekontot så att man inte skall
              behöva betala in pengarna ett visst datum utan att veta om de
              kommer fram. Det handlar om att myndigheterna skall byta stil,
              att de skall sluta underteckna blanketterna med: Vid vite. Skriv
              i stället:
            </seg>
            <seg>
              Ring gärna och lycka till! Det är sådant det handlar om: konkreta
              saker, inte mera sammanträden.
            </seg>
            <seg>
              Vi fick höra en handlingsplan för tillväxt, och det kommer genast
              upp några frågor i huvudet.
            </seg>
            <seg>
              Budgetpolitiken ligger fast, heter det. Men vad säger era samarbetspartner
              om det? Vi har ju hört vad
            </seg>
            <seg>
              Hans Andersson säger. Och vad säger socialdemokraterna själva?
            </seg>
            <seg>
              A-kassan skall bli en omställningsförsäkring. Men det säger ju
              Vänsterpartiet nej till, och det har era kamrater röstat ned här
              i kammaren flera gånger.
            </seg>
            <seg>
              Hela Sverige skall leva. Men kan man avtala fram jobb? Nej, man
              kan inte det. Det måste växa fram underifrån.
            </seg>
            <seg>
              Man skall ha en skatteöverläggning. Javisst! Men
            </seg>
            <seg>
              Åsbrink begränsar ju den till 20 miljarder kronor -
            </seg>
            <seg>
              kanske - den här mandatperioden. Och Vänsterpartiet och Miljöpartiet
              säger nej till att begränsa marginalskatterna och att stärka företagens
              växtkraft med sådana skatteförändringar, så det blir ju ingenting.
            </seg>
            <seg>
              Jag tror att det är ett grundläggande problem att regeringen
              samarbetar med sådana här nejpartier, som är emot allting. De
              är mot ekonomisk tillväxt, mot en rationell energipolitik och
              mot mera samarbete i Europa. De är mot gemensam valuta, mot försvarsindustriellt
              samarbete, mot lägre skatter på jobben och mot lägre skatter som
              får företag att stanna. De är mot budgetprocessen, mot pensionsöverenskommelsen,
              mot en oberoende riksbank - mot alltihop.
            </seg>
            <seg>
              Alla vet att det är mycket lättare att bordlägga en fråga och
              tillsätta en arbetsgrupp, och det är lättare att säga nej. Men
              det är bättre att säga ja.
            </seg>
            <seg>
              Vi lever i en global ekonomi, fru talman, och affärer av typen
              Volvo-Ford, som Hans Andersson efterlyste en reaktion på, är säkert
              naturliga för biltillverkning på tröskeln till nästa århundrade,
              vad vet jag. Jag kan inte bygga bilar.
            </seg>
            <seg>
              Företagen blir mer och mer internationella. Men vi svenska politiker
              har ett ansvar att värna svenska intressen. Vi skall se till att
              människor som bor i
            </seg>
            <seg>
              Sverige kan lita på att välfärden fungerar, och då måste vi ha
              många nya företag. Vi måste också ha utländskt kapital som söker
              sig till Sverige för att produktionen är bra här.
            </seg>
            <seg>
              De utländska investeringar som kommer till Sverige nu är för
              det mesta inte av den typen. Man köper upp befintliga verksamheter,
              och det blir inte nya jobb. Egentligen är ju sådana här rationaliseringar
              bra. Då kan vi ju få samma produktion och ändå folk över som kan
              göra någonting annat. Problemet är att det där andra inte blir
              av. Det blir inte av så att det räcker. Folk blir bara över, och
              det kan inte vi acceptera.
            </seg>
            <seg>
              Jag förstår verkligen den vrede som människor på t.ex. Ericsson
              i Norrköping känner. Vore det någon ordning i Sverige skulle deras
              situation nu handla om att klara av en omställning in i nya verksamheter
              som kan ge oss alla högre standard. Men vi vet ju att duktiga
              människors kraft kommer att förspillas och att skattepengar går
              åt till att betala passivt stöd till människor som ingenting hellre
              vill än att försörja sig själva.
            </seg>
            <seg>
              Göran Persson snackade under valrörelsen om att det skulle bli
              så bra och att lillgrabben kunde få en ny cykel och mamma en ny
              vinterkappa. Jag kan säga att det handlar i stället om att mamma
              vill ha jobb, att mamma vill ha rättvis lön och att mamma själv
              vill kunna bestämma vad hon skall göra med den. Därför behöver
              vi jobb och tillväxt, både för kvinnor och män, överallt i Sverige,
              så att människor kan bestämma mer själva.
            </seg>
          </u>
          <note type="speaker">
            Anf. 13 MATZ HAMMARSTRÖM (mp):
          </note>
          <u who="matz_hammarstrom_aaf1a2" xml:id="i-adc42c27507c7bb1" next="cont">
            <seg>
              Fru talman! Det är beklagligt att Lars Tobisson tycks vara ett
              slutet system. Trots mitt anförande, där jag gav flera konkreta
              åtgärdsförslag för ökad tillväxt med stöd i modern forskning,
              upprepar han den moderata myten om Miljöpartiets tillväxtfientlighet.
            </seg>
            <seg>
              Ännu mer beklagligt är väl att Karin Pilsäter, som är betydligt
              färskare i den här församlingen, också upprepade den myten, som
              om jag inte hade sagt någonting i mitt inlägg om tillväxt.
            </seg>
            <seg>
              Sedan måste jag ägna en stund åt ytterligare ett antal moderata
              myter. Lars Tobisson förfasade sig över flytten av huvudkontor
              till utlandet, det ökade utländska ägandet, exemplifierat genom
              Volvo och
            </seg>
            <seg>
              Ford, och den välutbildade arbetskraftens massflykt från Sverige.
            </seg>
            <seg>
              Tobisson ser dessa faktorer som ett bevis på dåligt företagsklimat.
              Men det här har väl ingenting med företagsklimat att göra. Det
              har väl snarare med globalisering att göra, en globalisering som
              Tobisson själv och hans kompisar har varit de främsta tillskyndarna
              av.
            </seg>
            <seg>
              Angående flytten av huvudkontor nämner inte
            </seg>
            <seg>
              Tobisson det faktum att också utländska företag flyttar huvudkontor
              till Sverige, och inte bara huvudkontor. Det finns en mängd företag
              av alla de slag som flyttar in i Sverige, framför allt kunskapsindustri.
            </seg>
            <seg>
              Kapital lämnar Sverige, sa Mats Odell, trots att trenden faktiskt
              är den motsatta. Enligt statistik från
            </seg>
            <seg>
              ISA, Invest in Sweden Agency, var nettoinflödet av investeringar
              negativt mellan 1984 och 1990, minus
            </seg>
            <seg>
              228 miljarder. Men under perioden 1991 till 1997 var nettoflödet
              positivt, plus 18 miljarder. Kapital flödar inte ut ur Sverige,
              Mats Odell.
            </seg>
            <seg>
              Så till Ford-Volvo-affären, en fullkomligt naturlig affär. Jag
              skulle gärna vilja referera till DN:s börskrönikör, Bengt Carlsson.
              Han skriver så här:
            </seg>
            <seg>
              Fords köp av Volvo Personvagnar är en del av konsolideringen
              i en mogen bransch. Att desperata politiker ljuger om att just
              detta skulle vara ett bevis på dåligt företagsklimat i Sverige
              är bara patetiskt.
            </seg>
            <seg>
              Och så till den påstådda massflykten av välutbildade från Sverige.
              Det är inte fråga om någon massflykt. De senaste siffrorna visar
              att det är 15 % av de nyutexaminerade akademikerna och ungefär
              6 % av de forskarutbildade som söker jobb utomlands. Ungefär hälften
              kommer tillbaka. Jag tycker inte att det är någon massflykt.
            </seg>
            <seg>
              Vad har det med företagsklimatet att göra, Lars
            </seg>
            <seg>
              Tobisson? Det har väl mer med EU att göra. Det var ett av era
              huvudargument inför EU-valet att våra ungdomar skulle få hela
              Europa som arbetsfält, men nu klagar ni över att de flyttar. Vilka
              var det som moderaterna tänkte sig skulle söka jobb utomlands?
            </seg>
            <seg>
              Var det de outbildade?
            </seg>
            <seg>
              Karin Pilsäter tycker att Miljöpartiet säger nej till så mycket.
              Vi säger nej till sådant som är dåligt, som inte är förenligt
              med en långsiktigt hållbar utveckling socialt, demokratiskt och
              ekologiskt. Det är en självklarhet för oss att göra det.
            </seg>
          </u>
          <note>
            Anf. 14 Näringsminister BJÖRN ROSEN-
          </note>
          <u who="matz_hammarstrom_aaf1a2" prev="cont"/>
          <note type="speaker">
            GREN (s):
          </note>
          <u who="unknown">
            <seg/>
            <seg>
              Fru talman! Apropå återvinning måste jag säga att jag har hört
              Lars Tobisson hålla sina tal i ungefär 20
            </seg>
            <seg>
              år, och det är samma tal.
            </seg>
            <seg>
              När det gäller tidningsartikeln måste jag också säga att den
              gav kammaren chansen att mer noggrant beskåda de olika, samlade
              förslag som vi lägger fram och också möjligheten att lägga fram
              egna förslag.
            </seg>
            <seg>
              Jag har saknat dem hittills i denna debatt.
            </seg>
            <seg>
              Fru talman! Skattekritikerna hävdar att höga skatter alltid är
              negativt för tillväxten. Jag vill påstå att detta inte är riktigt
              sant. Forskningen visar inga säkra samband mellan skattenivå och
              tillväxtnivå.
            </seg>
            <seg>
              Hög tillväxt kan återfinnas i både länder med hög skatt och länder
              med låg skatt. Låg tillväxt kan finnas i både lågskatte- och högskatteländer.
              Det avgörande är hur skatterna tas ut och vad de används till.
            </seg>
            <seg>
              Höga marginalskatter är t.ex. inte bra för tillväxten, eftersom
              de hämmar incitamenten att utbilda sig och eftersom de också tenderar
              att driva upp lönekraven. Att minska marginaleffekterna i olika
              avgifts-, skatte- och bidragssystem är därför viktigt för tillväxtpolitiken.
              Väl använda skattepengar, som går till sådant som forskning och
              utbildning, rättsväsende och effektiv infrastruktur gynnar däremot
              tillväxt.
            </seg>
            <seg>
              Om skattesänkningar leder till att det blir mindre resurser för
              t.ex. utbildning eller allmänna kommunikationer försämras villkoren
              för företagsamheten och därmed också långsiktigt för tillväxten.
            </seg>
            <seg>
              Det är också förvånande att så få tycks ställa frågan vilka nya
              kostnader som kan uppstå om skatterna sänks och man alltså måste
              betala ett antal tidigare skattefinansierade nyttigheter på ett
              annat sätt. Arbetsmarknadsforskningen visar att sänkta arbetsgivaravgifter
              genomgående leder till att lönekraven ökar, vartefter de anställda
              står inför nödvändigheten att betala mer av pensions- och sjukförsäkringar
              ur egen plånbok.
            </seg>
            <seg>
              Vi skall självfallet inte ta ut högre skatter än vad som behövs
              för att betala välfärden, dvs. vård, skola, omsorg och ekonomisk
              trygghet. Skatterna skall tas ut efter bärkraft. Mer skall betalas
              av dem med höga inkomster, och mindre skall betalas av dem med
              låga inkomster. Det finns särskild anledning att göra justeringar
              i skattesystemet för att ytterligare förbättra företagens växtkraft.
            </seg>
            <seg>
              Jag uppmanar alla er som i dag pläderar för stora skattesänkningar
              och för fram dessa förslag i skatteöverläggningarna att berätta
              ärligt och öppet hur fördelningsprofilen ser ut, att berätta ärligt
              och öppet hur det skall finansieras, och inte låtsas som om jättelika
              skattelättnader går att genomföra utan att det märks i välfärden.
            </seg>
            <seg>
              Fru talman! Vi har hört flera debattörer säga att det inte har
              hänt någonting genom bildandet av det nya Näringsdepartementet.
              Jag vill då fråga mina meddebattörer:
            </seg>
            <seg>
              Har ni glömt den viktiga sjöfartsuppgörelsen som säkrar den svenska
              sjöfartens konkurrenskraft?
            </seg>
            <seg>
              Har ni glömt det stora förenklingspaketet för småföretagarna
              som presenterades före jul?
            </seg>
            <seg>
              Har ni glömt att volymmålet inom arbetsmarknadspolitiken har
              slopats?
            </seg>
            <seg>
              Har ni glömt utförsäljningen av statens aktier i
            </seg>
            <seg>
              Pharmacia &amp; Upjohn och fusionen mellan Telia och
            </seg>
            <seg>
              Telenor? Det är den största affär som någonsin har ägt rum här
              i Sverige.
            </seg>
            <seg>
              Har ni glömt initiativ för att nå samsyn mellan arbetsmarknadens
              parter om lönebildningen?
            </seg>
            <seg>
              Har ni glömt det arbete som regeringen nu har igångsatt mellan
              Näringsdepartementet, facket och näringslivet för att göra Sverige
              till en framstående och än en gång ledande industrination?
            </seg>
            <seg>
              Har ni glömt att vi redan i december meddelade kammaren att vi
              tillsatt en småföretagarpanel, där vi ständigt för en dialog med
              småföretagen?
            </seg>
            <seg>
              Har ni glömt att vi genom bildandet av det nya
            </seg>
            <seg>
              Näringsdepartementet har gjort den största omorganisationen i
              Regeringskansliets historia på bara några få månader?
            </seg>
            <seg>
              Listan kan göras mycket lång.
            </seg>
            <seg>
              Mona Sahlin och jag har varit ministrar i drygt
            </seg>
            <seg>
              100 dagar, och det återstår nu mer än 1 200 dagar tills väljarna
              skall utvärdera oss.
            </seg>
          </u>
          <note type="speaker">
            Anf. 15 LARS TOBISSON (m):
          </note>
          <u who="lars_tobisson_5b26e2" xml:id="i-e0c1040b609af6a1">
            <seg>
              Fru talman! Herr näringsminister! Det där försvarstalet var mer
              än lovligt svagt.
            </seg>
            <seg>
              Sverige faller tillbaka i de internationella jämförelser som
              görs av länders konkurrenskraft och tillväxtförmåga. Vi får goda
              betyg för bl.a. svenska företagsledningar, men helheten dras ned
              av den stora offentliga sektorn, de höga skatterna och stelheten
              på arbetsmarknaden.
            </seg>
            <seg>
              OECD, IMF och EU har i åratal rekommenderat
            </seg>
            <seg>
              Sverige att minska de offentliga utgifterna, sänka skattetrycket
              och införa mer flexibla regler på arbetsmarknaden. Det är inte
              bara jag som har gjort det och inte bara övriga partier i tillväxtalliansen
              som förordar detta för att få fler jobb och ökat välstånd.
            </seg>
            <seg>
              Näringsministern slår dövörat till, eller också pratar han så
              mycket att han inget hör. Han kanske hör och förstår men vågar
              inget göra för de båda stödpartierna här i kammaren. Ändå är det
              just han, som är chef för det stora tillväxtdepartementet, som
              är ansvarig för att något görs åt strukturfelen i svensk ekonomi.
            </seg>
            <seg>
              Det är inte så att näringsministern och regeringen inte skulle
              kunna få majoritet för en tillväxtfrämjande politik i riksdagen.
              Vi moderater ställer gärna upp för ett snabbt införande av euron.
              Vi släpper igenom de skattelättnader som regeringen kan föreslå,
              även om vi förmodligen vill gå längre. Vi har redan lagt förslag
              om att avreglera marknader, inte minst arbetsmarknaden. Vi vill
              fortsätta att använda kärnkraften så länge det är förenligt med
              god ekonomi och säkerhet.
            </seg>
            <seg>
              Det är bara för näringsministern att välja: god tillväxt, fler
              jobb och ökat välstånd med Moderaterna, eller stagnation, arbetslöshet
              och utflyttning tillsammans med de båda vänsterpartierna.
            </seg>
            <seg>
              Den här riksdagsdebatten är strax slut. Det har inte varit någon
              debatt. Näringsministern har valt att läsa upp en artikel och
              hålla allmänna, fridsamma föreläsningar om hur bra det är i Sverige
              och vad han har åstadkommit hittills. Men det som saknas är vad
              han skall göra i fortsättningen - det har vi inte fått höra. Så
              som den politiska situationen är, är jag rädd för att vi ingenting
              får veta under den här våren heller.
            </seg>
          </u>
          <note type="speaker">
            Anf. 16 HANS ANDERSSON (v):
          </note>
          <u who="hans_andersson_d62a1b" xml:id="i-236feee4af9678d6">
            <seg>
              Fru talman! Nej, det blev ingen debatt. Lars Tobisson svarar
              inte på frågor, inte ens de frågor som moderaterna själva har
              rest när de tidigare begärde ett initiativ med den undermåliga
              motionen. Varken Lars
            </seg>
            <seg>
              Tobisson eller Moderaterna har svarat på frågor och uttalat sig
              någorlunda professionellt om de strukturproblem som vi har.
            </seg>
            <seg>
              Kristdemokraterna vill inte vara så bundna till det kristna längre,
              men att de så till den milda grad förlitar sig på mammon och mammons
              kraft när det gäller att sänka skatter, öka klyftorna, beröva
              löntagarna arbetsrätten och försämra tryggheten i a-kassan förvånar
              mig.
            </seg>
            <seg>
              Till Centern vill jag säga att det var jag som först nämnde jordbrukspolitiken.
              Jag driver de frågorna, men inte hur som helst. Det är statsfinansiella
              frågor när det gäller skatteintäkter och miljöfrågor. Vi gör allt
              för att försöka lätta på den börda som Sveriges bönder har och
              som spelar så stor roll i regionalpolitiken. Vad Centern lyckades
              med vad gäller regionalpolitik under sina stödår skall vi nog
              begrava i ett mörker, Lennart.
            </seg>
            <seg>
              Till Folkpartiet vill jag säga att vi visst tycker att arbetslöshetskassan
              skall vara en omställningsförsäkring, men den skall vara effektiv
              och hjälpa människor till jobb. Den skall inte innehålla en bortre
              parentes som bara slänger ut dem i ett ingenting.
            </seg>
            <seg>
              Det riktigt stora problemet är de varsel som i dag sker och att
              sysselsättningen inte ökar mer. Det handlar om att de demokratiska
              organen - det politiska systemet - och fackföreningsrörelsen har
              allt mindre kraft och allt färre instrument att sätta in när marknadskrafterna
              verkar. Då förvånar det mig att de som gråter krokodiltårar över
              utflyttning och strukturförändringar alltid motarbetar förstärkt
              arbetsrätt, alltid motarbetar statligt ägande, alltid motarbetar
              löntagarägande och alltid motarbetar initiativ som både nationellt
              och internationellt faktiskt skulle verka för en bättre utveckling
              i Sverige.
            </seg>
            <seg>
              Ökad tillväxt i meningen ökad utvecklingskraft över hela Sverige
              har Vänsterpartiet en politik för.
            </seg>
          </u>
          <note type="speaker">
            Anf. 17 MATS ODELL (kd):
          </note>
          <u who="mats_odell_a0fade" xml:id="i-3b894b0aa88a621f" next="cont">
            <seg>
              Fru talman! Jag vet inte vilken ideologi som Hans
            </seg>
            <seg>
              Andersson numera bekänner sig till, men det mullrar kraftigt
              uti rättens krater varje gång han kommer upp i talarstolen. Vad
              som finns bakom är lite mer odefinierat, tycker jag.
            </seg>
            <seg>
              Han verkar, tillsammans med Matz Hammarström, i alla fall nöjd,
              och näringsministern är stolt över utvecklingen. Det man glömmer
              bort mitt i alla siffror i artiklarna och talen är att arbetslösheten
              faktiskt kostar de offentliga budgetarna i Sverige ca 150
            </seg>
            <seg>
              miljarder kronor i år. Det är de verkliga Perssonpengarna, fru
              talman. Ingenting görs åt detta.
            </seg>
            <seg>
              Nu räknar Björn Rosengren upp ett stort antal saker som har hänt.
              Sjöfartsuppgörelsen hade förhalats sedan våren 1997. Det kom ett
              pressmeddelande om företagarpaketet, men när kommer besluten och
              förslagen? Volymmålen finns kvar i de beslut som är fattade i
              riksdagen. När kommer ett förslag som ändrar på detta? Jag kan
              tyvärr gå igenom hela denna lista på samma sätt.
            </seg>
            <seg>
              Fru talman! Det vi kristdemokrater vill skapa är ett så bra företagarklimat
              att landets företagare vågar börja satsa och nyanställa igen.
              Detta vill vi åstadkomma genom regelförenklingar, minskad byråkrati
              och stabila villkor i kombination med strukturella åtgärder som
              förbättrar ekonomins funktionssätt. Men det krävs också mindre
              skattebelastning på arbete, på sparande och på företagande om
              det verkligen skall hända något. Det handlar om ett helt batteri
              av åtgärder, som vi har varit inne på tidigare här, som kan skapa
              förtroende och framtidstro både hos arbetsgivare och arbetstagare.
              När detta sker - när förtroendet mellan politiker och företagare
              kan börja återupprättas så att skapandet av de nya jobben tar
              fart - får
            </seg>
            <seg>
              Sverige också råd med en bättre och tryggare omsorg.
            </seg>
          </u>
          <note>
            Anf. 18 LENNART DALÉUS (c):
          </note>
          <u who="mats_odell_a0fade" prev="cont">
            <seg>
              Fru talman! Om vi skall kunna åstadkomma ett företagarklimat
              som är bättre än i dag och om vi skall kunna åstadkomma tillväxt
              måste vi också låta företagaren - entreprenören, som väl är det
              riktiga ordet -
            </seg>
            <seg>
              stå i centrum. Det måste vara tillåtet att vara hårt arbetande
              och riskvillig som företagare och att kunna tjäna pengar och bli
              rik på sina affärsidéer. Det är det klimatet vi måste skapa för
              att öppna möjligheter för nya investeringar och nya jobb. Man
              kan säga att fler måste få chansen att förverkliga sina drömmar.
              Företagande och kreativitet måste få möjlighet att blomstra.
            </seg>
            <seg>
              Detta har vi arbetat med. Vi har från Centerpartiets sida kommit
              med förslag när det gäller skatterna, när det gäller lagstiftningen
              på arbetsmarknaden och över huvud taget när det gäller att skapa
              ett bra företagarklimat. Det gäller naturligtvis också regionalpolitiken.
            </seg>
            <seg>
              Det går inte att redovisa alla förslag, fru talman, i en kort
              debatt i denna kammare, som en del försöker låta påskina. Däremot
              är debatter till för att man skall kunna bryta åsikter och få
              svar - i dessa särskilda debatter från de statsråd som har ansvaret
              för de frågor vi diskuterar. I den meningen har denna debatt misslyckats,
              fru talman.
            </seg>
            <seg>
              Nu förstår jag att vi i framtiden kommer att få möjlighet att
              läsa de kommande statsrådens debattinlägg i artiklar. Man bävar
              för hur det blir när budgetpropositionen kommer som bilaga till
              Dagens Nyheter. Det blir kanske lite stökigt att hänga med för
              tidningsutbärarna.
            </seg>
            <seg>
              Det får inte vara på det sättet. Det är rimligt att de ansvariga
              ministrarna kommer till en debatt, deltar i debatten och svarar
              på frågor. Det har nu inte Björn
            </seg>
            <seg>
              Rosengren gjort när det gäller t.ex. infrastrukturen och den
              digitala allemansrätten. Han har inte svarat på frågan om hur
              arbetet med energipolitiken skall gå till i fortsättningen. Följer
              man gjorda uppgörelser och fattade beslut, eller är det något
              nytt som signaleras i denna debatt?
            </seg>
          </u>
          <note type="speaker">
            Anf. 19 KARIN PILSÄTER (fp):
          </note>
          <u who="karin_pilsater_65b4b1" xml:id="i-311401293f69acd6">
            <seg>
              Fru talman! Det blir mycket prat om vår lokaltidning. Det måste
              verka lite konstigt för dem som läser
            </seg>
            <seg>
              Metro eller Norra Västerbotten.
            </seg>
            <seg>
              Björn Rosengren sade att man skrivit som man gjort därför att
              vi skulle kunna skåda förslagen och få möjlighet att lägga fram
              egna. Då kan jag informera om att Dagens Nyheter inte har någon
              konstitutionell ställning i detta land ännu. Att vi alls har denna
              debatt beror nämligen på att fru talman gjorde följande bedömning
              när hon skulle förklara varför Moderaterna inte fick väcka sin
              motion: Någon proposition med förslag om tillväxtbefrämjande åtgärder
              har inte aviserats, och det har inte framkommit att det i annat
              sammanhang i riksdagen skulle ha utlovats någon sådan proposition.
            </seg>
            <seg>
              Dagens Nyheter har ingen konstitutionell ställning, och jag tycker
              att det är bättre att vi för debatten här och lägger fram konkreta
              förslag till riksdagen.
            </seg>
            <seg>
              Vi fick höra att mycket skall handla om statlig industripolitik.
              Det kom både från Vänstern och från näringsministern. Jag tycker
              att det låter väldigt mycket 1960-tal. Att mergers mellan svenska
              stora statliga företag och utländska skulle vara något som skapar
              dynamik tror jag absolut inte. Det befäster bara Telias monopol.
            </seg>
            <seg>
              Jag är inte mot strukturomvandling. På Vänstern låter det som
              om den skall hejdas. Jag tycker att den skall bejakas. Vi skall
              bejaka en utveckling, men då måste vi öppna det nya Sverige och
              riva hinder i de nya sektorerna så att vi kan släppa fram astronauter,
              bagel-bagare och cykelbud. Då måste vi sänka skatten på arbete,
              ta bort regler, förbättra utbildningen och se till att lånemöjligheterna
              fungerar för de små.
            </seg>
            <seg>
              Det måste fungera för kvinnor. Det måste fungera för unga människor.
              Det måste fungera i glesbygd. Det måste fungera för invandrare
              och för moderna män.
            </seg>
            <seg>
              Vi har i skatteöverläggningarna lagt fram förslag på breda ändringar.
              Vi talar om vad vi vill och hur det skall betalas. Det är inte
              bara roliga besparingar -
            </seg>
            <seg>
              tvärtom - men vi tycker att det är viktigt. Vi skall utgå från
              den gamla skatteöverenskommelsen, som jag vet att Björn Rosengren
              var mycket förtjust i. Vi skall ha sänkt skatt på arbete och bättre
              villkor för sparande och risktagande. Varför? Jo, därför att vi
              måste vårda de välståndsbildande krafterna.
            </seg>
          </u>
          <note type="speaker">
            Anf. 20 MATZ HAMMARSTRÖM (mp):
          </note>
          <u who="matz_hammarstrom_aaf1a2" xml:id="i-ef75a0b71323c71d" next="cont">
            <seg>
              Herr talman! Mycket av det som framförts som tecken på ett dåligt
              företagsklimat i Sverige har ingenting med företagsklimat att
              göra, utan är snarare en naturlig följd av den ökade globaliseringen.
              Merparten av de åtgärder som Lars Tobisson föreslår utifrån sin
              felaktiga analys kommer inte att leda till någon bärkraftig tillväxt.
            </seg>
            <seg>
              Nej, Mats Odell, jag är inte alls nöjd. Vill vi ha tillväxt -
              det vill alltså Miljöpartiet så länge den håller sig inom de ramar
              som vår livsmiljö sätter - måste vi satsa mer på villkoren för
              små och medelstora företag, gärna med utgångspunkt i de 71 förslag
              som lagts fram av Småföretagardelegationen. Då måste vi satsa
              på nätverk och kreativ samverkan mellan regionala högskolor och
              regionalt näringsliv. Då måste vi satsa på det sociala kapitalet.
            </seg>
            <seg>
              Miljöpartiet anser att det behövs fler företag med social hemvist,
              företagsägare med ansikten. Därför vill vi stimulera företag där
              ägandet är synligt. Det kan vara självägda företag, kooperativa
              företag, företag som ägs av dem som arbetar i dem eller som bor
              i det samhälle där företagen finns.
            </seg>
            <seg>
              Vi är övertygade om att människor som äger företag och samtidigt
              bor eller arbetar där företagen finns tar större ansvar. Då är
              det inte bara viktigt med avkastning i företaget. Då är det också
              viktigt att företaget är en del av ett fungerande socialt samhälle
              med jobb, barnomsorg, skola, sjukvård och god miljö.
            </seg>
            <seg>
              Detta ansvar och denna delaktighet skapar friktion och stabilitet,
              ökar det sociala kapitalet och leder till ökad miljömedvetenhet,
              ökad kreativitet och ökad tillväxt.
            </seg>
          </u>
          <note>
            Anf. 21 Näringsminister BJÖRN ROSEN-
          </note>
          <u who="matz_hammarstrom_aaf1a2" prev="cont"/>
          <note type="speaker">
            GREN (s):
          </note>
          <u who="unknown">
            <seg/>
            <seg>
              Herr talman! Vi har nu hört flera debattörer säga att regeringen
              måste gå från ord till handling. De efterlyser propositioner med
              tillväxtförslag från regeringen.
            </seg>
            <seg>
              Jag vill då i all enkelhet meddela att det kommer en vårbudget
              i mitten av april i år. Därefter kommer en budgetproposition i
              oktober. Jag vill också i all enkelhet meddela att det kommer
              en vårbudget i mitten av april även nästa år. Därefter kommer
              en budgetproposition i oktober. Jag vill också, bara för att påminna,
              meddela att regeringen avser att komma med en vårbudget även år
              2001, liksom med en budgetproposition samma höst. Jag vill även
              göra tydligt att regeringen avser att lägga fram en vårbudget
              även valåret 2002, liksom en budgetproposition.
            </seg>
            <seg>
              Tillväxtarbetet är ett fortlöpande arbete, och regeringen kommer
              att lägga fram många propositioner med många förslag under mandatperioden.
              På denna punkt kan Lars Tobisson, Mats Odell och Karin Pilsäter
              känna sig helt lugna.
            </seg>
            <seg>
              Herr talman! Jag vill avslutningsvis tacka mina meddebattörer
              för dagens debatt. Ytterst handlar den här debatten om de hundratusentals
              svenskar som inte har ett jobb att gå till. Det handlar om deras
              vardag och verklighet, om deras möjlighet att få göra en insats,
              om deras vilja att vara med och bygga Sverige starkt, om deras
              önskan att försörja sig och sin familj.
            </seg>
            <seg>
              Ofta glömmer vi detta. Vi förlorar oss i retorik, siffror och
              tabeller. Vi glömmer vad kampen mot arbetslösheten ytterst handlar
              om, nämligen något så stort och fint som människovärdet.
            </seg>
            <seg>
              Alla vill ha och har rätt till ett arbete. Alla vill och har
              rätt att kunna försörja sig och sin familj. Alla vill och har
              rätt att kunna utvecklas på en arbetsplats och växa med uppgiften.
              Detta, herr talman, får vi aldrig glömma bort.
            </seg>
            <seg>
              Jag tycker att debatten tydligt visar på behovet av en hel politik
              för att man skall kunna öka tillväxten och sysselsättningen. Sveriges
              förmåga att klara sysselsättningen bestäms av möjligheten till
              konstruktivt samarbete mellan politik, näringsliv och fackföreningar.
              Sveriges förmåga avgörs av vår möjlighet att bättre utnyttja vårt
              lands möjligheter och resurser.
            </seg>
            <seg>
              Sveriges förmåga avgörs av vår kraft att se helheten, att föra
              en samlad, inte splittrad, politik för fler jobb.
            </seg>
            <seg>
              Därför hoppas jag på ett fortsatt starkt engagemang för tillväxten
              och sysselsättningen i denna kammare.
            </seg>
            <seg>
              Jag hoppas att alla konstruktiva krafter i politiken och på arbetsmarknaden
              ser till Sveriges bästa, inte till det egna partiets, den egna
              plånbokens eller den egna organisationens bästa. Det har faktiskt
              hela svenska folket, och då inte minst de arbetslösa, rätt att
              kräva av oss.
            </seg>
            <seg>
              Interpellationen kommer inte att besvaras.
            </seg>
            <seg>
              Skälet till detta är att Lars Hjertén i sin interpellation tar
              upp frågeställningar som hör samman med riksdagens beredning av
              prop. 1997/98:169, Gymnasieskola i utveckling - kvalitet och likvärdighet.
              Jag vill inte under pågående beredning gå in och ha synpunkter
              på enskilda frågor då propositionen är under behandling. Propositionen
              kommer att behandlas i kammaren den 18 mars 1999. I samband därvid
              är jag beredd att diskutera de frågor som Lars Hjertén tar upp.
            </seg>
            <seg>
              Skälet till dröjsmålet är att interpellanten fått förhinder.
            </seg>
            <seg>
              Socialdepartementet
            </seg>
          </u>
          <note>
            Överläggningen var härmed avslutad.
          </note>
          <note>
            2 § Justering av protokoll
          </note>
          <note>
            Justerades protokollet för den 28 januari.
          </note>
          <note>
            3 § Anmälan om uteblivet svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1998/99:107
          </note>
          <note>
            Till riksdagen
          </note>
          <note>
            Interpellation 1998/99:107 av Lars Hjertén om gymnasieskolan.
          </note>
          <note>
            Stockholm den 27 januari 1999
          </note>
          <note>
            Ingegerd Wärnersson
          </note>
          <note>
            4 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1998/99:106
          </note>
          <note>
            Till riksdagen
          </note>
          <note>
            Interpellation 1998/99:106 av Marie Engström om reformerat trygghetssystem.
          </note>
          <note>
            Interpellationen kommer att besvaras torsdagen den 11 februari
            1999.
          </note>
          <note>
            Stockholm den 1 februari 1999
          </note>
          <note>
            Enligt uppdrag
          </note>
          <note>
            Björn Reuterstrand
          </note>
          <note>
            Rättschef
          </note>
          <note>
            5 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och delats ut till
            kammarens ledamöter:
          </note>
          <note>
            Förslag till strategi för ett bättre ömsesidigt bistånd vid indrivning
            m.m. KOM (98) 364
          </note>
          <note>
            6 § Säkerhetskontrollen vid sammanträde med riksdagens kammare
            och utskott m.m.
          </note>
          <note>
            Föredrogs
          </note>
          <note>
            Konstitutionsutskottets betänkande 1998/99:KU7
          </note>
          <note>
            Säkerhetskontrollen vid sammanträde med riksdagens kammare och
            utskott m.m. (förs. 1997/98:RFK3)
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 8 §.)
          </note>
          <note>
            7 § Granskning av statsrådens tjänsteutövning och regeringsärendenas
            handläggning
          </note>
          <note>
            Föredrogs
          </note>
          <note>
            Konstitutionsutskottets betänkande 1998/99:KU10
          </note>
          <note>
            Granskning av statsrådens tjänsteutövning och regeringsärendenas
            handläggning
          </note>
          <note type="speaker">
            Anf. 22 JERRY MARTINGER (m):
          </note>
          <u who="jerry_martinger_98bac0" xml:id="i-c2a460b58cd4d440" next="cont">
            <seg>
              Herr talman! Regeringsformen föreskriver att konstitutionsutskottet
              bl.a. skall granska statsrådens tjänsteutövning och regeringsärendenas
              handläggning. Den administrativt inriktade granskningen presenteras
              sedan ett år tillbaka i ett särskilt betänkande.
            </seg>
            <seg>
              Det är detta betänkande som i dag föreligger till behandling
              här i kammaren. Resultatet av övrig granskning tas upp i ett annat
              betänkande som framläggs i maj.
            </seg>
            <seg>
              När det gäller det nu föreliggande betänkandet är utskottet enhälligt,
              men det föranleder mig ändå att göra några kommentarer när det
              gäller frågan om jäv för departementstjänstemän som har uppdrag
              i styrelser för statliga bolag och affärsverk. Eftersom betänkandet
              innehåller en utförlig redogörelse för vad som konkret framkommit
              under själva granskningen skall jag i huvudsak framföra några
              synpunkter av principiell natur.
            </seg>
            <seg>
              När man ser tillbaka på hur det var i äldre tider kan man konstatera
              att det inte fanns några skarpa gränser mellan rättskipning och
              förvaltning eller mellan förvaltning och olika former av affärsverksamhet.
              Domsverksamhet och förvaltningsverksamhet utövades ofta i samma
              former, av samma myndigheter, och de ansågs i många avseenden
              inte vara artskilda. Det var också ofta så, att personer som hade
              ledande befattningar inom förvaltningen inte sällan deltog i eller
              rentav drev egen affärsverksamhet.
            </seg>
            <seg>
              Jag vill påstå, herr talman, att något jävsbegrepp i nutida bemärkelse
              inte förekom i svensk rätt förrän tidigast i mitten av 1700-talet.
              Och när det dök upp var det på intet sätt något enhetligt begrepp
              i juridisk mening. Man talade inte bara om domar- och vittnesjäv
              utan även om exempelvis jäv mot fordringar, jäv mot borgen, jäv
              mot äktenskap och jäv mot arv.
            </seg>
            <seg>
              Det är naturligtvis än i dag svårt att utforma något enhetligt
              jävsbegrepp. Vad man skulle kunna säga är att beaktandet av jäv
              från den enskilde medborgarens synpunkt utgör en garanti för upprätthållande
              av rättssäkerhet såtillvida att givna bestämmelser tillämpas på
              ett riktigt och konsekvent sätt utan hänsynstagande till subjektiva
              och över huvud taget ovidkommande synpunkter och vidare på ett
              sådant sätt att den enskildes trygghetskänsla bevaras och upprätthålls.
            </seg>
            <seg>
              Så skulle jag vilja tolka jävsbegreppet. Med den tolkningen gör
              sig jävskravet naturligtvis särskilt starkt gällande i de fall
              då det är fråga om statlig eller kommunal makt- och myndighetsutövning
              i förhållande till enskilda. Ju mer stat och kommun framträder
              såsom utövare av makt och myndighet desto mer träder rättssäkerhetskravet
              i förgrunden.
            </seg>
            <seg>
              Samtidigt kan jävskravet inte drivas för långt. Ett starkt personligt
              intresse i en viss fråga kan ofta vara förenat med en särskild
              sakkunskap. Det förhållandet att någon kan sägas ha "del i saken"
              - ett begrepp som ofta använts för att konstituera jäv - kan självfallet
              inte automatiskt innebära att jäv skall anses föreligga. Att en
              person har "del i saken" kan också betyda att vederbörande är
              väl insatt i en viss fråga och därigenom också har störst förutsättningar
              att fatta rätt beslut. Det vore i många fall oklokt och opraktiskt
              om en sådan person som princip uteslöts från all form av befattning
              med frågan.
            </seg>
            <seg>
              Inte ens den som kan sägas ha "nytta eller skada"
            </seg>
            <seg>
              av frågans utgång - ett annat begrepp som använts i jävsdiskussioner
              - kan i varje sammanhang uteslutas från handläggning. Om det t.ex.
              inom ett departement eller ett affärsverk skall göras en omorganisation
              kan man inte utesluta alla tjänstemän från att delta i omorganisationsbesluten
              trots att de naturligtvis ofta kan förväntas ha "nytta eller skada"
              av den förändrade organisationen. Organisationsförändringen kan
              t.ex.
            </seg>
            <seg>
              minska eller öka deras arbetsbörda varigenom tjänstemännen i
              högsta grad kan sägas ha just "nytta eller skada" av förändringen.
              Samtidigt känner just dessa tjänstemän till organisationen på
              ett sätt som inte kan begäras av andra, vilket i sin tur gör det
              möjligt att genomföra förändringar på ett bra sätt.
            </seg>
            <seg>
              Jävskravet får inte heller sträckas så långt att det äventyrar
              funktionsförmågan hos landets regering.
            </seg>
            <seg>
              Det är en särskild fråga som jag inte skall gå närmare in på
              här men som naturligtvis är mycket intressant.
            </seg>
            <seg>
              Effektivitetskravet kan i det sammanhanget mycket lätt komma
              i kontrast med kravet på fullständig objektivitet.
            </seg>
            <seg>
              Herr talman! Till skillnad från många andra länder har vi i Sverige
              trots allt en tradition av stor vakenhet mot jävssituationer.
              Om man läser statsrådsprotokollen från första halvan av 1800-talet
              finner man att statsråden inte sällan jävade sig på grund av bl.a.
            </seg>
            <seg>
              släktskap och del i saken. Det finns ett intressant fall från
              år 1814 där ett statsråd, som var bruksägare, förklarade sig jävig
              i en fråga om höjning av järntullen.
            </seg>
            <seg>
              I många fall är det emellertid inte möjligt att av protokoll,
              föredragningslistor eller andra handlingar utläsa huruvida en
              person förklarat sig jävig. Anledningen till det är att det i
              vårt land utvecklats en praxis som innebär att man undvikit att
              ställa jävsfrågan på sin spets på sådant sätt som ofta skett i
              t.ex.
            </seg>
            <seg>
              Förenta staterna. Jävsfrågor har vanligen lösts på det sättet
              att en person som varit eller trott sig vara jävig har tagit tjänstledigt
              eller semester eller helt enkelt uteblivit från det sammanträde
              eller den punkt på föredragningslistan där den aktuella frågan
              varit föremål för behandling. Och eftersom det sällan framgår
              av handlingarna varför t.ex. en viss tjänsteman varit frånvarande
              från ett möte eller en punkt på föredragningslistan har många
              jävssituationer i praktiken inte blivit kända.
            </seg>
            <seg>
              Genom att denna praxis har rått inom stora delar av svensk stats-
              och kommunförvaltning har jävsfrågorna bara mera sällan blivit
              föremål för någon verklig behandling. Formella beslut i jävsfrågor
              saknas följaktligen i en onödigt stor utsträckning i vårt land.
            </seg>
            <seg>
              Denna ständiga flykt från frågan om jäv torde enligt min mening
              vara en viktig anledning till att vi i Sverige egentligen aldrig
              löst jävsproblematiken ordentligt. Detta gäller också på departementsnivå.
            </seg>
            <seg>
              Enligt de uppgifter som Statsrådsberedningen har lämnat till
              utskottet i samband med granskningen har
            </seg>
            <seg>
              9 av de 13 departementen i Regeringskansliet tjänstemän som också
              är styrelseledamöter i statliga bolag eller affärsverk. Sammanlagt
              har 49 departementstjänstemän sådana styrelseuppdrag. Av dem är
              5
            </seg>
          </u>
          <note>
            departementssekreterare, 5 kansliråd, 3 sakkunniga,
          </note>
          <note>
            17 departementsråd, 8 finansråd, 1 budgetchef, 1
          </note>
          <note>
            expeditions- och rättschef samt 9 statssekreterare.
          </note>
          <note>
            23 av de 49 departementstjänstemännen med styrelseuppdrag tjänstgör
            på eller har befattning med den enhet inom departementet där frågor
            om det aktuella bolaget eller affärsverket handläggs. 12 av dessa
            23
          </note>
          <u who="jerry_martinger_98bac0" prev="cont">
            <seg>
              departementstjänstemän innehar chefsposter, dvs. är departementsråd,
              finansråd eller statssekreterare.
            </seg>
            <seg>
              Frågan om risk för jäv torde i första hand bli aktuell i de situationer
              där departementstjänstemän med styrelseuppdrag också i sin ordinarie
              departementsbefattning möter ärenden som rör det ifrågavarande
              bolaget eller affärsverket. 23 departementstjänstemän tjänstgör
              också på eller har befattning med den enhet inom departementet
              som handlägger frågor som berör de företag där tjänstemännen själva
              sitter i styrelsen.
            </seg>
            <seg>
              Förutom i ett fall har departementen, vid sidan av de allmänna
              riktlinjer som gäller, inte utarbetat någon särskild ordning för
              hur jävsfrågor skall hanteras.
            </seg>
            <seg>
              Efter den granskning som nu har skett har utskottet i sitt betänkande
              uttalat att det framför allt är i de situationer där staten uppträder
              i dubbla roller - både som myndighetsutövare och som ägare - som
              frågan om jäv torde bli aktuell och att frågan om risk för jäv
              när departementstjänstemän har styrelseuppdrag i statliga bolag
              och affärsverk måste ges ytterligare uppmärksamhet inom Regeringskansliet.
            </seg>
            <seg>
              Utskottet uttalar också att granskningen har visat att det finns
              ett särskilt behov av en mer tydlig och enhetlig handlingslinje
              när det gäller jävsfrågorna på chefstjänstemannanivå. När det
              gäller det enskilda bolaget och affärsverket efterlyser utskottet
              en mer ingående diskussion beträffande jävsfrågans känslighet
              men också en diskussion om huruvida det verkligen finns ett behov
              av att departementets särskilda kompetens kommer bolaget eller
              verket till godo.
            </seg>
            <seg>
              Herr talman! Anledningen till att jävsfrågan är särskilt komplicerad
              när det gäller departementstjänstemän med styrelseuppdrag i statliga
              bolag och affärsverk är naturligtvis just det förhållandet att
              staten uppträder i dubbla roller, både som myndighetsutövare och
              som ägare. Det är inte bra att staten är en av Sveriges största
              företagsägare.
            </seg>
            <seg>
              I ett modernt samhälle behövs såväl ett privat näringsliv som
              en väl fungerande offentlig sektor. Det finns i sig ingen konflikt
              mellan dessa. Men den offentliga sektorns roll vid tillhandahållandet
              av helt eller delvis skattefinansierade varor och tjänster bör
              begränsas till ett finansieringsansvar och till uppgiften att
              fastställa och säkra efterlevnaden av ett civilrättsligt regelverk.
              Varu- och tjänsteproduktion bör företrädesvis ske i privat ägda
              företag som verkar i konkurrens med varandra.
            </seg>
            <seg>
              När offentlig sektor bedriver näringsverksamhet samtidigt som
              skatte- och avgiftsfinansierad verksamhet är risken stor att skatte-
              och avgiftsfinansierad verksamhet på något sätt får bekosta näringsverksamheten.
              Det är nämligen ofrånkomligt att de statligt ägda företagen gynnas
              av sin ägare. I och för sig är det inte så konstigt att en ägare
              gynnar sina företag, men då måste man ha klart för sig att staten
              inte är någon vanlig ägare. Bara exempelvis den statliga beskattningsrätten
              ger en enorm fördel för de statliga företagen i jämförelse med
              privata företag.
            </seg>
            <seg>
              Offentliga och privata företag som agerar på konkurrensmarknader
              har mycket olika förutsättningar.
            </seg>
            <seg>
              Det är därför omöjligt att åstadkomma full konkurrensneutralitet.
              Genom att all statlig verksamhet i praktiken ytterst garanteras
              av skatte- och avgiftsmedel är kapitalet i ett statligt företag
              inte lika flyktbenäget vid t.ex. dålig lönsamhet som kapitalet
              i ett privat företag. Varje krona i det privata företaget är däremot
              alltid en riskerad krona som satsats med krav på förräntning.
              Går ett privat företag dåligt flyr kapitalet. Går ett statligt
              företag dåligt pumpar staten oftast bara in nya pengar. Den statliga
              verksamheten kan faktiskt i all evighet finansieras med skatte-
              och avgiftsmedel eller någon typ av förlusttäckning från huvudmannen,
              dvs. staten.
            </seg>
            <seg>
              Det finns många exempel, herr talman, på statliga företag som
              fortsatt sin verksamhet åtskilliga år även om de gått med förlust.
              Offentliga och privata företag har dessutom helt olika möjligheter
              när det gäller finansiering genom lån. Offentliga företag har
              större möjligheter att på olika sätt få lägre ränta än vad privata
              konkurrenter får hos affärsbankerna.
            </seg>
            <seg>
              Riksdagens revisorer har granskat statens roll som ägare av majoritetsägda
              bolag. Av granskningsrapporten Statens roll som ägare av bolag,
              1997/98:2, framgår att de olika mål som regeringen formulerat
              för bolagen varierar påtagligt i tydlighetsgrad och att det bara
              i ett fåtal fall finns övergripande syften formulerade för bolagen,
              även i de fall bolagen har helt eller delvis andra syften än rent
              kommersiella.
            </seg>
            <seg>
              I rapporten framhålls vidare svårigheten att se en konsekvens
              i principer som styr ägarutövandet. Rapporten konstaterar också
              att flera olika typer av ekonomiska krav ibland är otydligt formulerade
              och att en icke oväsentlig del av de statliga bolagen anser att
              man har som ekonomiskt mål att verksamheten skall gå ihop utan
              subventioner från staten, men att det därutöver inte finns något
              vinstkrav.
            </seg>
            <seg>
              När det gäller styrelserna i de statliga företagen understryker
              revisorerna principen att personer inom ett departement som arbetar
              med ärenden rörande mål och måluppföljning för det statliga företaget
              i fråga inte skall sitta i styrelsen för företaget.
            </seg>
            <seg>
              I ett särskilt yttrande till föreliggande granskningsbetänkande
              framhålls från Moderata samlingspartiet och Folkpartiet liberalerna
              att varje lösning där staten uppträder i olika roller, dels som
              myndighetsutövare, dels som ägare, riskerar att skapa oklarhet
              och att risk alltid föreligger att statens bolag gynnas på andras
              bekostnad eller i vart fall att misstankar om att så sker väcks.
            </seg>
            <seg>
              Slutsatsen i yttrandet är att eget ägande gör det svårare att
              med oväld utöva den statliga huvudrollen, nämligen myndighetsutövningen,
              att det bl.a. därför är olämpligt att staten äger företag samt
              att svårigheterna blir än större om staten i de egna företagen
              låter sig företrädas av departementens tjänstemän snarare än av
              personer som står fria från Regeringskansliets myndighetsutövning.
            </seg>
          </u>
          <note type="speaker">
            Anf. 23 GÖRAN MAGNUSSON (s):
          </note>
          <u who="goran_magnusson_a77bbd" xml:id="i-6c0c9f63afd8201f">
            <seg>
              Herr talman! Jag vill börja med att säga att jag som nybliven
              ledamot i konstitutionsutskottet finner det både spännande och
              nästan lite högtidligt att få ägna mig åt den traditionstyngda
              och viktiga granskningsuppgift som konstitutionsutskottet har.
              Det är min förhoppning att granskningsarbetet skall kunna leda
              till att vi får en bra regeringsverksamhet, en bra förvaltningsverksamhet,
              men också insikt och insyn i de här viktiga avsnitten.
            </seg>
            <seg>
              Det betänkande som konstitutionsutskottet presenterar i dag är
              enigt i formell mening. Moderata samlingspartiet har avgett ett
              särskilt yttrande kring jävsfrågan och jag skall senare återkomma
              till den.
            </seg>
            <seg>
              Det är andra gången som konstitutionsutskottet runt årsskiftet
              presenterar ett granskningsbetänkande med administrativ inriktning.
              Förra gången var det vid förra årsskiftet och i år är det någon
              månad in på det nya året. Senare i vår kommer utskottet att för
              riksdagen också presentera det granskningsbetänkande som mer baserar
              sig på anmälningar. Tiden för att få sin anmälan behandlad innevarande
              vår gick faktiskt ut i går.
            </seg>
            <seg>
              Även om betänkandet är enigt ryms många viktiga frågor i det.
              Det är väl värt att ägna uppmärksamhet åt vad som finns redovisat
              både i utskottets egna skrivningar och i de bilagor som är redovisade
              som svar på frågor som utskottet har ställt till Regeringskansliet
              i skilda sammanhang.
            </seg>
            <seg>
              Herr talman! Jag vill säga att utskottet i det här betänkandet
              har ägnat frågan om Regeringskansliet som myndighet ganska stor
              uppmärksamhet. Det är en fortsättning på ett tidigare granskningsarbete.
              Man kan också konstatera att omorganisationen av regeringen till
              en myndighet har pågått under en tid men att det är för tidigt
              att dra slutsatser av det. Men utifrån utskottets utgångspunkt
              är det viktigt att granska hur Regeringskansliet är organiserat
              och hur det arbetar. Oberoende av vilken politisk inriktning regeringen
              har är det viktigt för Sverige och riksdagen att man har ett väl
              fungerande regeringsarbete och ett väl fungerande regeringskansli.
            </seg>
            <seg>
              Utskottet har också ägnat stor uppmärksamhet åt organisationsfrågorna
              kring handläggningen av EU-
            </seg>
            <seg>
              frågorna. EU-frågor är ju någonting som av naturliga skäl har
              kommit att prägla riksdagens och regeringens politiska arbete
              i stor utsträckning. Det är naturligtvis också viktigt att regeringen,
              som i första hand företräder Sverige i EU-sammanhang, har en organisation
              som innebär att man kan ta till vara Sveriges intressen och har
              möjligheter att påverka beslutsprocess och annat inom EU. Det
              finns en redogörelse i betänkandet för hur det nu är organiserat,
              och man kan där konstatera att organisationen, effektiviteten
              och funktionen har förbättrats allteftersom. Men det finns säkert
              utrymme för ytterligare förbättringar.
            </seg>
            <seg>
              Utskottet har också diskuterat att man skulle försöka följa ett
              ärende från starten, alltså nästan från den informella starten,
              och sedan se hur det hanteras genom de olika beslutslinjerna.
              Jag hoppas att vi skall få utrymme och resurser för att göra det.
            </seg>
            <seg>
              Utskottet har också tittat närmare på behandlingen av riksdagens
              skrivelser till regeringen och på vilket sätt de har följts upp.
              En ny företeelse för i år är att utskottet också har begärt in
              och fått kommentarer till hur regeringen har hanterat skrivelser
              från JO. Det var en inriktning på granskningen som kom upp vid
              ett tidigare tillfälle i utskottet. Där kan konstateras att de
              beslut som JO har fattat och de skrivelser man har lämnat in på
              olika sätt har föranlett åtgärder i propositioner och på annat
              sätt från regeringens sida. Detta är ju en viktig bit av kontrollmakten.
              Via JO har den enskilde medborgaren möjligheter att framföra sina
              synpunkter eller klagomål och få dem behandlade på ett korrekt
              sätt.
            </seg>
            <seg>
              En annan fråga som utskottet också har behandlat är regleringsbreven,
              alltså hur regeringen har omsatt riksdagens beslut och intentioner
              i förhållande till de myndigheter och olika organ till vilka man
              utfärdar regleringsbrev.
            </seg>
            <seg>
              Vidare har utskottet tittat närmare på protokollen när det gäller
              förvaltningsfrågor och ägnat uppmärksamhet åt bl.a. permutationsärendena.
            </seg>
            <seg>
              Herr talman! Jag tänkte naturligtvis också säga någonting om
              jävsfrågan, som Jerry Martinger utifrån det särskilda yttrandet
              uppehöll sig vid under ganska lång tid. Det är inte min avsikt,
              och inte utskottets heller, att diskutera huruvida det är bra
              att staten äger företag eller ej. Den principiella frågan hör
              måhända hemma i något annat sammanhang. Men jag kan inte underlåta
              att säga att det faktiskt inte är på det sättet att företag som
              staten äger försörjs med pengar och kapital och får fortsätta
              hur som helst.
            </seg>
            <seg>
              I betänkandet på s. 13 står det följande om riktlinjerna för
              statens företagsägande: "Riktlinjerna innebär i korthet att kommersiella
              och fullt konkurrensutsatta företag skall förvaltas med krav på
              effektivitet, avkastning på det kapital företaget representerar
              och strukturanpassning. Den som förvaltar skall med utgångspunkt
              i uppsatt verksamhetsmål aktivt följa företagens utveckling och
              vidta de åtgärder som behövs för att företagen skall uppfylla
              ovannämnda krav."
            </seg>
            <seg>
              Det är med hänsyn till den orättvisa beskrivning som Jerry Martinger
              framförde i sammanhanget angeläget att få detta till protokollet.
            </seg>
            <seg>
              Jävsfrågan är en intressant och viktig fråga. Utskottet har diskuterat
              frågan ganska ingående. Utskottet har kommit fram till att frågan
              inte skall lösas på det sätt som Moderata samlingspartiet förordar
              i sitt yttrande, nämligen att göra sig av med alla statliga företag
              - då behöver man inte dras med jävsfrågan.
            </seg>
            <seg>
              Min utgångspunkt är att det inte går att resonera på det doktrinära
              sättet. Staten kommer på olika sätt att äga företag. Med utgångspunkt
              i mina och många andras politiska värderingar finns det ingen
              anledning att sälja ut Telia eller förlora majoritetsinflytandet
              i
            </seg>
            <seg>
              Telia. Vattenfall är ytterligare ett företag där staten har all
              anledning att vara ägare.
            </seg>
            <seg>
              Men det är naturligtvis viktigt att utöva ägarskapet på ett korrekt
              sätt. Tjänstemän i Regeringskansliet, i departementen, skall ha
              möjligheter att med utgångspunkt i deras kompetens delta i förvaltandet
              av företagen, dvs. inneha styrelseuppdrag, men skall också kunna
              återkoppla de erfarenheterna in i Regeringskansliet. Samtidigt
              måste man naturligtvis vara uppmärksam på jävsfrågan i fråga om
              myndighetsutövandet. Det gäller att se till att man inte hamnar
              i jävssituationer.
            </seg>
            <seg>
              Frågan har inte uppstått i dag. Det finns inom Regeringskansliet
              regler med tanke på jävsförhållanden.
            </seg>
            <seg>
              En tjänsteman som är styrelseledamot i ett företag skall undvika
              att samtidigt delta i beredningen av ett sådant ärende - särskilt
              myndighetsutövning.
            </seg>
            <seg>
              Utskottet anser att det finns anledning att ytterligare se över
              frågorna så att det blir en korrekt avvägning, dvs. att undvika
              jävsförhållanden i fråga om myndighetsutövning men samtidigt kunna
              ta till vara kunskaper och insikter i statens förvaltande av företagen.
            </seg>
            <seg>
              Herr talman! Dagens betänkande är en anmälan till kammaren. Jag
              hoppas att kammaren accepterar denna anmälan - om det finns en
              formell grund att yrka på det sättet.
            </seg>
          </u>
          <note type="speaker">
            Anf. 24 JERRY MARTINGER (m) replik:
          </note>
          <u who="jerry_martinger_98bac0" xml:id="i-8a55bf0010e9261b">
            <seg>
              Herr talman! En av anledningarna till att vi har tagit upp frågan
              om statligt ägande beror på att den frågan i stor utsträckning
              hör samman med jävsfrågan. Av rapporten från Riksdagens revisorer
              framgår också att statens dubbla roller utgör ett speciellt problem.
            </seg>
            <seg>
              Göran Magnusson läste upp ett stycke om vilka riktlinjer det
              finns för statens företag. Det finns många fina riktlinjer för
              de statliga företagen. Men om vi tittar tillbaka på hur de statliga
              företagen har skötts under årens lopp, kan vi faktiskt se åtskilliga
              exempel på hur den ena miljonen efter den andra har pumpats in
              i de företagen till absolut ingen som helst nytta.
            </seg>
          </u>
          <note type="speaker">
            Anf. 25 GÖRAN MAGNUSSON (s) replik:
          </note>
          <u who="goran_magnusson_a77bbd" xml:id="i-52e37c3086fc6e9b">
            <seg>
              Herr talman! Jag tillåter mig att tvivla på att den moderata
              grundsatsen om att staten icke skall äga företag är baserad på
              jävsproblemen. Jag har snarare uppfattningen att jävsfrågan ger
              Moderata samlingspartiet, och Jerry Martinger, en möjlighet att
              baserat på deras politiska värderingsgrund ta upp den principiella
              diskussionen om det statliga företagandet i den här debatten.
              Från allmänpolitisk synpunkt har jag all respekt för den ståndpunkten.
              Men man kommer inte förbi själva jävsfrågan.
            </seg>
            <seg>
              Min uppfattning är att staten alltid kommer att äga företag.
              Det finns då anledning att i förvaltandet av företagen, i utövandet
              av ägarskapet, i myndighetsutövningen, beakta jävsförhållandena.
              Regler skall skapas för att undvika en debatt om själva jävsfrågan,
              så att det i stället kan bli en debatt om sakfrågorna i varje
              företag.
            </seg>
          </u>
          <note type="speaker">
            Anf. 26 JERRY MARTINGER (m) replik:
          </note>
          <u who="jerry_martinger_98bac0" xml:id="i-6953bf08bc98ffa5" next="cont">
            <seg>
              Herr talman! Vi moderater har en grundläggande syn som innebär
              att staten inte skall äga företag på det sätt som sker. Ett v
              skälen - det finns flera, och dessa kan vi diskutera i ett annat
              sammanhang - är jävsfrågan. Jävsfrågan har en mera övergripande
              betydelse.
            </seg>
            <seg>
              Staten har en möjlighet att gynna sina företag på ett sätt som
              man på det privata området inte har möjlighet till. Detta är en
              fråga som är nära besläktad med de jävsfrågor vi har att handlägga
              här i dag.
            </seg>
            <seg>
              Jag kan ge ett exempel. Staten förhandlar för närvarande med
              Sydkraft om ersättning för stängning av kärnkraftverket i Barsebäck.
              Statssekreterare Lars
            </seg>
            <seg>
              Rekke är för statens räkning ansvarig för förhandlingarna. Vattenfall
              är Sydkrafts största konkurrent.
            </seg>
          </u>
          <note>
            Rekke har också utsetts till ordförande i styrelsen för
          </note>
          <u who="jerry_martinger_98bac0" prev="cont">
            <seg>
              Vattenfall. Hur skall Sydkraft i de förhandlingarna kunna lämna
              staten några affärshemligheter när personen man förhandlar med
              dels företräder staten, dels är ordförande hos den största konkurrenten?
              Det är en mycket viktig fråga. Jag har tagit detta exempel för
              att visa att jävsfrågor har stor betydelse i vår grundläggande
              syn att staten inte skall äga företag.
            </seg>
          </u>
          <note type="speaker">
            Anf. 27 GÖRAN MAGNUSSON (s) replik:
          </note>
          <u who="goran_magnusson_a77bbd" xml:id="i-e2741f1ab9bee2f0">
            <seg>
              Herr talman! Jerry Martinger sade tidigare att det finns åtskilliga
              exempel på att statliga företag har kostat miljoner. Det finns
              naturligtvis exempel på misslyckat statligt företagande eller
              andra svårigheter.
            </seg>
            <seg>
              Nu finns det faktiskt misslyckanden även i andra sektorer där
              staten inte har något inflytande. Det är väl inte något absolut
              riktgivande argument.
            </seg>
            <seg>
              Utskottet är enigt om att det finns problem och svårigheter med
              jävsfrågorna. Jävsförhållandena måste klaras upp. Det är definitivt
              inte möjligt att lösa problemen genom att sälja ut de statliga
              företagen.
            </seg>
            <seg>
              Den ambitionen hade den moderatledda regeringen
            </seg>
            <seg>
              1991, och regeringen fick något slags fullmakt av riksdagen att
              sälja ut alla statliga företag. Inte ens den borgerliga regeringen
              klarade av detta - eller ville inte göra, jag vet inte riktigt
              skälen. Vi får väl vara glada i dag för att regeringen inte lyckades
              sälja Telia vid det tillfället - priset är ju nu väsentligen högre.
            </seg>
          </u>
          <note type="speaker">
            Anf. 28 HELENA BARGHOLTZ (fp):
          </note>
          <u xml:id="i-c89f0c66160c8003" next="cont" who="unknown">
            <seg>
              Herr talman! När vi i konstitutionsutskottet diskuterade detta
              granskningsbetänkande, handlade en stor del av våra diskussioner
              just om frågan om risken för jäv när tjänstemän har styrelseuppdrag
              för statliga bolag och affärsverk. Det är en svår och knepig fråga.
            </seg>
            <seg>
              Det var vi alla överens om.
            </seg>
            <seg>
              Det är naturligtvis bra att få en klarare ordning i jävsfrågorna
              för departementstjänstemän. Det blir inte lätt. Detta kände vi
              verkligen i våra diskussioner.
            </seg>
            <seg>
              Jerry Martingers och Göran Magnussons inlägg visar detta tydligt.
            </seg>
            <seg>
              Herr talman! Det finns ett sätt att lösa problemet, och det har
              Jerry Martinger redan berört. Det handlar alltså om att med ett
              radikalt alexanderhugg avskaffa de statliga företagen. Bort med
              dem! Utöver de positiva effekter man får av en avveckling är det
              dessutom så att varje lösning där staten uppträder i olika skepnader
              - som myndighetsutövare och som ägare -
            </seg>
            <seg>
              riskerar att skapa oklarhet. Det har vi många bevis på.
            </seg>
            <seg>
              Risk finns alltid att statens bolag gynnas på andras bekostnad,
              eller i varje fall finns det misstankar om att så sker.
            </seg>
            <seg>
              Detta illustrerar enligt min mening mycket tydligt det olämpliga
              i att staten äger företag. Detta är en uppfattning som Folkpartiet
              har drivit länge. Eget ägande gör det svårare att med oväld utöva
              den statliga huvudrollen, nämligen myndighetsutövningen.
            </seg>
            <seg>
              Svårigheterna blir ännu större när staten i de egna bolagen låter
              sig företrädas av departementets tjänstemän i stället för av personer
              som står fria från Regeringskansliets myndighetsutövning.
            </seg>
            <seg>
              Detta har jag tillsammans med moderaterna i konstitutionsutskottet
              utvecklat i ett särskilt yttrande till granskningsbetänkandet.
              Jag ser med stort intresse och spänning fram mot hur vi skall
              klara av dessa diskussioner i fortsättningen i KU.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades efter 8 §.)
          </note>
          <note>
            8 § Justitieombudsmännens ämbetsberättelse vid riksmötet 1998/99
          </note>
          <note>
            Föredrogs
          </note>
          <note>
            Konstitutionsutskottets betänkande 1998/99:KU12
          </note>
          <note>
            Justitieombudsmännens ämbetsberättelse vid riksmötet 1998/99
            (redog. 1998/99:JO1)
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            KU7 Säkerhetskontrollen vid sammanträde med riksdagens kammare
            och utskott m.m.
          </note>
          <note>
            Kammaren biföll utskottets hemställan.
          </note>
          <note>
            KU10 Granskning av statsrådens tjänsteutövning och regeringsärendenas
            handläggning
          </note>
          <note>
            Kammaren godkände utskottets anmälan.
          </note>
          <note>
            Utskottets betänkande lades till handlingarna.
          </note>
          <note>
            KU12 Justitieombudsmännens ämbetsberättelse vid riksmötet 1998/99
          </note>
          <note>
            Kammaren biföll utskottets hemställan.
          </note>
          <note>
            9 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 2 februari
          </note>
          <note>
            1998/99:145 av Birgitta Wistrand (m) till näringsministern
          </note>
          <note>
            AB Svensk Bilprovning
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 9 februari.
          </note>
          <note>
            10 § Anmälan om fråga för skriftligt svar
          </note>
          <u prev="cont" who="unknown">
            <seg>
              Anmäldes att följande fråga för skriftligt svar framställts
            </seg>
            <seg>
              Anf. 2 HANS ANDERSSON (v) 2
            </seg>
            <seg>
              Anf. 9 HANS ANDERSSON (v) 12
            </seg>
            <seg>
              Anf. 10 MATS ODELL (kd) 12
            </seg>
            <seg>
              Anf. 16 HANS ANDERSSON (v) 16
            </seg>
          </u>
          <note>
            den 2 februari
          </note>
          <note>
            1998/99:309 av Gunilla Wahlén (v) till statsrådet Leif
          </note>
          <note>
            Pagrotsky
          </note>
          <note>
            Export av begagnade kläder
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 2 februari.
          </note>
          <note>
            11 § Kammaren åtskildes kl. 11.42.
          </note>
          <note>
            Förhandlingarna leddes av talmannen från sammanträdets början
            t.o.m. 1 §
          </note>
          <note>
            anf. 20 (delvis) och av förste vice talmannen därefter till sammanträdets
            slut.
          </note>
          <note>
            Innehållsförteckning
          </note>
          <note>
            1 § Särskilt anordnad debatt om åtgärder för ökad tillväxt 1
          </note>
          <note>
            Anf. 1 LARS TOBISSON (m) 1
          </note>
          <note>
            Anf. 3 MATS ODELL (kd) 4
          </note>
          <note>
            Anf. 4 LENNART DALEÚS (c) 5
          </note>
          <note>
            Anf. 5 KARIN PILSÄTER (fp) 6
          </note>
          <note>
            Anf. 6 MATZ HAMMARSTRÖM (mp) 8
          </note>
          <note>
            Anf. 7 Näringsminister BJÖRN ROSENGREN (s) 9
          </note>
          <note>
            Anf. 8 LARS TOBISSON (m) 11
          </note>
          <note>
            Anf. 11 LENNART DALÉUS (c) 13
          </note>
          <note>
            Anf. 12 KARIN PILSÄTER (fp) 14
          </note>
          <note>
            Anf. 13 MATZ HAMMARSTRÖM (mp) 14
          </note>
          <note>
            Anf. 14 Näringsminister BJÖRN ROSENGREN (s) 15
          </note>
          <note>
            Anf. 15 LARS TOBISSON (m) 16
          </note>
          <note>
            Anf. 17 MATS ODELL (kd) 16
          </note>
          <note>
            Anf. 18 LENNART DALÉUS (c) 17
          </note>
          <note>
            Anf. 19 KARIN PILSÄTER (fp) 17
          </note>
          <note>
            Anf. 20 MATZ HAMMARSTRÖM (mp) 17
          </note>
          <note>
            Anf. 21 Näringsminister BJÖRN ROSENGREN (s) 18
          </note>
          <note>
            2 § Justering av protokoll 18
          </note>
          <note>
            3 § Anmälan om uteblivet svar på interpellation 18
          </note>
          <note>
            4 § Anmälan om fördröjt svar på interpellation 18
          </note>
          <note>
            5 § Anmälan om inkommen faktapromemoria om förslag från
          </note>
          <note>
            Europeiska kommissionen 18
          </note>
          <note>
            6 § Säkerhetskontrollen vid sammanträde med riksdagens kammare
            och utskott m.m. 19
          </note>
          <note>
            Konstitutionsutskottets betänkande 1998/99:KU7 19
          </note>
          <note>
            (Beslut fattades efter 8 §.) 19
          </note>
          <note>
            7 § Granskning av statsrådens tjänsteutövning och regeringsärendenas
            handläggning 19
          </note>
          <note>
            Konstitutionsutskottets betänkande 1998/99:KU10 19
          </note>
          <note>
            Anf. 22 JERRY MARTINGER (m) 19
          </note>
          <note>
            Anf. 23 GÖRAN MAGNUSSON (s) 21
          </note>
          <note>
            Anf. 24 JERRY MARTINGER (m) replik 22
          </note>
          <note>
            Anf. 25 GÖRAN MAGNUSSON (s) replik 22
          </note>
          <note>
            Anf. 26 JERRY MARTINGER (m) replik 22
          </note>
          <note>
            Anf. 27 GÖRAN MAGNUSSON (s) replik 23
          </note>
          <note>
            Anf. 28 HELENA BARGHOLTZ (fp) 23
          </note>
          <note>
            (Beslut fattades efter 8 §.) 23
          </note>
          <note>
            8 § Justitieombudsmännens ämbetsberättelse vid riksmötet
          </note>
          <note>
            1998/99 23
          </note>
          <note>
            Konstitutionsutskottets betänkande 1998/99:KU12 23
          </note>
          <note>
            Beslut 23
          </note>
          <note>
            KU7 Säkerhetskontrollen vid sammanträde med riksdagens kammare
            och utskott m.m. 23
          </note>
          <note>
            KU10 Granskning av statsrådens tjänsteutövning och regeringsärendenas
            handläggning 23
          </note>
          <note>
            KU12 Justitieombudsmännens ämbetsberättelse vid riksmötet
          </note>
          <note>
            1998/99 23
          </note>
          <note>
            9 § Anmälan om interpellation 23
          </note>
          <note>
            10 § Anmälan om fråga för skriftligt svar 23
          </note>
          <note>
            11 § Kammaren åtskildes kl. 11.42. 24
          </note>
        </div>
      </body>
    </text>
  </TEI>
</teiCorpus>
