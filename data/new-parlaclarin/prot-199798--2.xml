<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1997</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1997</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--2</head>
          <docDate when="1997-01-01">1997-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            1997/98:2
          </note>
          <note>
            --------------------------------------------------------------------
          </note>
          <note>
            Efter gudstjänst i Storkyrkan, där predikan hölls av universitetslektor
            Björn Skogar, öppnades riksmötet i kammarens plenisal enligt det
            program som i bilaga fogats till detta protokoll.
          </note>
          <note>
            1 § Öppnande av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer att Ers Majestät öppnar riksmötet
          </note>
          <note>
            1997/98.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <u xml:id="i-90d28311e59fe610" next="cont" who="unknown">
            <seg>
              Fru talman! Ärade riksdagsledamöter! Efter en sommar som har
              erbjudit de bästa förutsättningar för rekreation inleder riksdagen
              nu ett nytt arbetsår.
            </seg>
            <seg>
              Många och viktiga frågor kommer åter att behandlas.
            </seg>
            <seg>
              När det gäller landets ekonomi har många svåra beslut tagits
              under de senaste riksmötena i syfte att minska svenska statens
              lånebehov och skuldbörda.
            </seg>
            <seg>
              Detta kan förhoppningsvis öka det ekonomiska utrymmet för riksdagens
              initiativ. Problemen med den höga arbetslösheten kommer även i
              fortsättningen att vara av central betydelse för arbetet i riksdagen.
            </seg>
            <seg>
              Under den gångna sommaren har den europeiska kontinenten drabbats
              av en allvarlig översvämningskatastrof, vilket dock inte påverkat
              Östersjön i befarad omfattning. Friskt och rent vatten i Östersjön
              är i högsta grad ett svenskt intresse, men också en fråga för
              samarbetet mellan länderna kring detta hav.
            </seg>
            <seg>
              De av föregående riksmöte beslutade förändringarna i totalförsvaret
              håller på att genomföras. Försvarsmakten har tilldelats utökade
              uppgifter i internationell verksamhet. Jag har nyligen haft möjlighet
              att både följa en övning inom Partnership for Peace och besöka
              de svenska enheterna i Bosnien och Makedonien. Vi har all anledning
              att vara stolta över de svenskar som i dessa sammanhang genomför
              viktiga uppgifter på ett förtjänstfullt sätt.
            </seg>
            <seg>
              Sveriges medverkan genom åren i internationella fredsbevarande
              uppgifter är ett bevis på vårt konsekventa stöd för FN. Vår plats
              i säkerhetsrådet har givit oss ökade möjligheter att föra fram
              våra synpunkter.
            </seg>
            <seg>
              Ett värdefullt tillfälle att diskutera Sveriges roll inom
            </seg>
          </u>
          <note>
            FN-arbetet gavs när den nye generalsekreteraren nyligen besökte
            Sverige - i somras.
          </note>
          <u prev="cont" who="unknown">
            <seg>
              Möjligheterna att utnyttja vårt medlemskap i Europeiska unionen
              har successivt blivit större, till gagn bl.a. för vår glesbygd.
              Ökade erfarenheter har efter hand resulterat i ett alltmer effektivt
              samarbete över gränserna.
            </seg>
            <seg>
              Under det gångna riksdagsåret har drottningen och jag avlagt
              statsbesök i Chile såväl som Sydafrika.
            </seg>
            <seg>
              Nästa vecka kommer vi att hälsa Österrikes president välkommen,
              och senare under hösten kommer Rysslands president att avlägga
              statsbesök i Sverige.
            </seg>
            <seg>
              Statsbesöken är av stor betydelse. De fördjupar och förnyar kontaktytorna
              mellan de berörda länderna.
            </seg>
            <seg>
              Större kunskap och förståelse bidrar självfallet till att öka
              samarbetet.
            </seg>
            <seg>
              Under hösten kommer kronprinsessan Victoria att påbörja sin viktiga
              utbildning i hur det svenska samhället är uppbyggt och fungerar.
              Hon kommer att göra en rad informationsbesök både här i riksdagen
              och hos olika regeringsorgan. De kunskaper hon då inhämtar kommer
              att hjälpa henne att sköta sina uppgifter framdeles. Kronprinsessan
              ser fram emot denna utbildningsperiod med både tillförsikt och
              tacksamhet.
            </seg>
            <seg>
              Vi kommer alla att med intresse följa ert arbete.
            </seg>
            <seg>
              Jag vill nu önska er - valda ombud för Sveriges folk -
            </seg>
            <seg>
              lycka och framgång i ert ansvarsfulla värv.
            </seg>
            <seg>
              Med dessa ord förklarar jag riksmötet 1997/98
            </seg>
            <seg>
              öppnat.
            </seg>
          </u>
          <note>
            2 § Regeringsförklaring
          </note>
          <note>
            Anf. 3 Statsminister GÖRAN
          </note>
          <note type="speaker">
            PERSSON (s):
          </note>
          <u xml:id="i-c2285c83c63978a5" next="cont" who="unknown">
            <seg>
              Eders Majestäter, Eders Kungliga Högheter, fru talman, ärade
              ledamöter av Sveriges riksdag, mina damer och herrar! Svenska
              folket kan möta nästa sekel med tillförsikt och framtidstro. Vi
              kommer att ta steget in i 2000-talet med hög tillväxt, låg inflation
              och sjunkande arbetslöshet.
            </seg>
            <seg>
              Låneberoendets tid är förbi. Överskott i de offentliga finanserna
              skall pressa tillbaka statsskulden.
            </seg>
            <seg>
              Vi kan åter forma vår gemensamma framtid - ett samhälle där ingen
              lämnas utanför.
            </seg>
            <seg>
              På stabil grund kan politiken inriktas mot att utveckla Sverige.
            </seg>
            <seg>
              Arbetslösheten skall betvingas. År 2000 skall den öppna arbetslösheten
              vara halverad till 4 %. Därefter är målet full sysselsättning.
            </seg>
            <seg>
              Skolan, vården och omsorgen skall förbättras.
            </seg>
            <seg>
              Regeringen vill utveckla välfärdens kärna. Därför skall nya resurser
              i första hand tillföras skolan, vården och omsorgen om barn och
              äldre.
            </seg>
            <seg>
              Rättvisan skall stärkas. När utrymme finns skall de som har burit
              tyngst bördor i saneringen av de gemensamma finanserna stå främst.
              Valet mellan skattesänkningar och bidragsförändringar skall styras
              av vad som bäst gynnar en rättvis fördelning och mest bidrar till
              tillväxt och ökad sysselsättning.
            </seg>
            <seg>
              Regeringen kan inte acceptera att löntagarnas uppoffringar under
              de svåra år som vi har bakom oss används till att finansiera skattelättnader
              för höginkomsttagare under de goda år som ligger framför oss.
            </seg>
            <seg>
              Fria och trygga människor, ett vitalt näringsliv och internationellt
              engagemang skall känneteckna vårt land i det nya seklet. Med en
              politik som står i samklang med övriga Europa skall vi ta steget
              in i 2000-
            </seg>
            <seg>
              talet.
            </seg>
            <seg>
              På fyra hörnstenar skall Sverige byggas starkt inför framtiden.
            </seg>
            <seg>
              För det första: Sverige skall möta 2000-talet genom ett starkt
              internationellt engagemang i den globala miljö vi lever i.
            </seg>
            <seg>
              Regeringens utrikespolitiska mål är att ytterligare intensifiera
              Östersjösamarbetet, att spela en aktiv roll i EU-arbetet, att
              vara pådrivande i utvidgningen av
            </seg>
            <seg>
              EU, att verka för ökad säkerhet och samarbete i Europa, att delta
              i fredsfrämjande uppdrag samt att vidmakthålla ett aktivt internationellt
              engagemang för solidaritet och rättvisa.
            </seg>
            <seg>
              Sveriges militära alliansfrihet, syftande till att vårt land
              skall kunna vara neutralt i händelse av krig i vårt närområde,
              består. Den förenas med en stark vilja till ansvarstagande och
              samarbete. Därmed värnar vi bäst vårt lands frihet och oberoende.
              Vårt mål är en ny alleuropeisk säkerhetsgemenskap.
            </seg>
            <seg>
              Europa blir en allt säkrare kontinent. Länderna knyts närmare
              varandra. Organisationer som EU,
            </seg>
            <seg>
              Nato, OSSE och Europarådet får tydligare roller.
            </seg>
            <seg>
              Ryssland inlemmas alltmer i de europeiska samarbetsstrukturerna.
            </seg>
            <seg>
              Sveriges samverkan med övriga nordiska länder bygger på en bred
              värdegemenskap. Det nordiska samarbetet förblir en stabil plattform
              för konkret samverkan och internationellt agerande. Det skall
              utvecklas under Sveriges ordförandeskap i Nordiska ministerrådet
              under 1998.
            </seg>
            <seg>
              Östersjöregionen kan bli Europas främsta tillväxtregion. Länderna
              runt Östersjön flätas samman i en allt snabbare takt. Sverige
              skall gå i spetsen för att förverkliga visionen om Östersjön som
              en framtidsregion. Insatser görs för att förbättra energiförsörjningen,
              stärka miljösamarbetet, sammanlänka infrastrukturen, riva handelshinder,
              utveckla utbildningssamarbetet och skärpa brottsbekämpningen.
              Vi vill också stärka samarbetet mellan EU och Barentsområdet.
            </seg>
            <seg>
              Att - från öst till väst - binda samman länderna i
            </seg>
            <seg>
              Europa är en historisk uppgift för att uppnå fred, god miljö
              och ökat välstånd genom en god ekonomisk och social utveckling.
              Sverige förespråkar att alla kandidatländer som uppfyller de demokratiska
              kraven skall inbjudas till en gemensam förhandlingsstart om medlemskap
              i EU.
            </seg>
            <seg>
              Det är inte aktuellt med ett svenskt deltagande i valutaunionen
              EMU då den startar den 1 januari
            </seg>
            <seg>
              1999. Detta ställer fortsatt stora krav på starka offentliga
              finanser, varaktigt låg inflation och en bättre fungerande lönebildning.
            </seg>
            <seg>
              Frihandel - byggd på gemensamma regler, färre tullar och mindre
              handelshinder - är av vital betydelse för Sveriges utveckling.
              En effektivisering av EU:s inre marknad utan illojal skattekonkurrens
              och snedvridande subventioner skulle gynna konsumenter och företag
              i samtliga länder i unionen.
            </seg>
            <seg>
              Förenta nationerna är det viktigaste redskapet för att möta de
              globala hoten mot mänskligheten. Det kommande året präglas av
              arbetet med att reformera och stärka FN. Vi skall fullt ut ta
              det ansvar för internationell fred och säkerhet som medlemskapet
              i säkerhetsrådet ger oss. Konfliktförebyggande och social utveckling
              ges prioritet. Arbetet för internationell nedrustning drivs vidare.
            </seg>
            <seg>
              Sverige går emot den internationella trenden och ökar stegvis
              biståndet. Särskild vikt fästs vid att bekämpa fattigdom, främja
              demokrati och mänskliga rättigheter. Under hösten presenteras
              en ny enhetlig politik för samarbetet med Afrika. Ett motsvarande
              arbete genomförs för Asien.
            </seg>
            <seg>
              Sverige skall ha ett modernt och starkt totalförsvar med god
              förmåga till anpassning efter den säkerhetspolitiska utvecklingen.
              En förnyad bedömning av det säkerhetspolitiska läget görs under
              1998 med speciell uppmärksamhet riktad mot de civila hoten och
              riskerna.
            </seg>
            <seg>
              I f.d. Jugoslavien utför svensk personal en riskfylld och viktig
              uppgift. Sverige skall också fortsättningsvis aktivt bidra till
              fred, försoning, återuppbyggnad och flyktingars frivilliga återvändande.
            </seg>
            <seg>
              Det internationella kommando och regionala utbildningscenter
              som Sverige har upprättat inom ramen för Partnerskap för fred
              skall utvecklas. Sverige skall delta i uppbyggandet av en snabbinsatsstyrka
              som skall kunna stå till FN:s förfogande.
            </seg>
            <seg>
              Moderniseringen av flyktingpolitiken fortsätter.
            </seg>
            <seg>
              Rättssäkerheten och humaniteten i asylprocessen stärks. Det europeiska
              samarbetet fördjupas.
            </seg>
            <seg>
              Sveriges utrikespolitik skall präglas av solidaritet, samarbete
              och ett aktivt engagemang. Så skapas respekt och förtroende för
              Sverige i vår omvärld.
            </seg>
            <seg>
              För det andra: Sverige skall möta 2000-talet på ett sätt som
              skapar en långsiktigt hållbar tillväxt i en allt hårdare konkurrens.
            </seg>
            <seg>
              Regeringens tillväxtpolitiska mål är att bibehålla stabila offentliga
              finanser och prisstabilitet, att förbättra kompetensen inom samhällets
              alla områden, att möjliggöra fler och växande företag och att
              vidare utveckla en konkurrenskraftig exportsektor.
            </seg>
            <seg>
              Sveriges ekonomi är stark. De offentliga utgifternas andel av
              ekonomin faller kraftigt. Den konjunkturuppgång som har inletts
              är den första på 30 år som inte har skapats av ett försämrat värde
              på kronan eller en expansion av finanspolitiken. Utsikterna att
              i Sverige kunna kombinera en god tillväxt med låg inflation är
              goda. Räntorna har halverats. Investeringarna är höga. Köpkraften
              stärks. Arbetslösheten minskar.
            </seg>
            <seg>
              En väl fungerande lönebildning är avgörande för att den utvecklingen
              skall fortgå. Förslag till åtgärder som syftar till att underlätta
              lönebildningen utreds för närvarande. Huvudansvaret vilar dock
              på arbetsmarknadens parter.
            </seg>
            <seg>
              Antalet nystartade företag är rekordhögt. Ett ökat småföretagande
              är en sund utveckling, som ytterligare skall stärkas i dialog
              och samarbete med näringslivet.
            </seg>
            <seg>
              Företagandet underlättas genom bl.a. en förkortning av sjuklöneperioden
              till 14 dagar och skattelättnader för huvuddelägare av företag.
              Den fria konkurrensen stärks genom åtgärder mot ekonomisk brottslighet.
            </seg>
            <seg>
              Arbetsmarknadspolitiken utvecklas. Den skall upprätthålla en
              hög kompetensnivå bland de arbetslösa. Samverkan förbättras och
              det lokala inflytandet stärks. Åtgärder vidtas för att ingen människa
              under
            </seg>
            <seg>
              25 år skall behöva gå arbetslös mer än 100 dagar. En generationsväxling
              möjliggörs på arbetsmarknaden.
            </seg>
            <seg>
              Regeringens ambitioner stärks av medlemskapet i
            </seg>
            <seg>
              EU. Fördragets sysselsättningsavsnitt skall det närmaste året
              konkretiseras för att få en reell effekt för de
            </seg>
            <seg>
              18 miljoner människor som är arbetslösa i EU.
            </seg>
            <seg>
              Sverige skall konkurrera på en växande världsmarknad med ny teknik
              och modern produktion. Arbetet för att ställa om Sverige till
              ekologisk hållbarhet fortsätter. Målet är att till nästa generation
              kunna lämna över ett samhälle där de stora miljöproblemen är lösta.
              En tydlig politik och aktiva medborgare driver fram ett ökat kretsloppstänkande.
            </seg>
            <seg>
              Miljölagstiftningen breddas, skärps och samlas i en miljöbalk.
              Tydliga mål läggs fast. Genom de lokala investeringsprogrammen
              ges kommunerna möjlighet att påbörja omställningen till ökad hållbarhet
              och minska arbetslösheten. Infrastrukturen förbättras.
            </seg>
            <seg>
              Transportsystemen utvecklas inom ramen för ekologiskt hållbar
              tillväxt. Informationsteknik skall användas för att stärka medborgarnas
              kompetens och Sveriges position som framtidsmarknad för investeringar
              i högteknologisk produktion och utveckling.
            </seg>
            <seg>
              Avvecklingen av kärnkraften inleds. I bred samverkan mellan stat,
              kommuner och näringsliv skall ny teknik, effektivare användning
              och miljövänlig produktion utvecklas. En delegation för att främja
              miljöanpassad upphandling inrättas. Insatser för vår egen omställning
              kan främja utvecklingen i hela Östersjöområdet.
            </seg>
            <seg>
              Det svenska jordbruket är världsledande vad gäller kvalitet,
              djurskydd och miljöhänsyn. Produktionens effektivitet skapar konkurrenskraftiga
              priser.
            </seg>
            <seg>
              Jordbruksnäringen är avgörande för landsbygdsutvecklingen. Ytterligare
              insatser för att förbättra svensk livsmedelsproduktion övervägs.
              En radikal förändring av EU:s jordbrukspolitik är nödvändig för
              att konsumentkraven fullt ut skall få effekt på varor och produktion.
            </seg>
            <seg>
              Den förestående konjunkturuppgången måste komma hela Sverige
              till del. Regionalpolitiken utvecklas och förbättras. Det regionala
              utvecklingsarbetet bör få en djupare demokratisk förankring. Försöken
              med självstyrelseorgan i Skåne, Kalmar, Gotland och Västra Götaland
              följs noggrant upp.
            </seg>
            <seg>
              För det tredje: Sverige skall möta 2000-talet med hög kompetens,
              inte med låga löner.
            </seg>
            <seg>
              Regeringens mål är att stimulera varje barns utveckling i unga
              år, att ungdomar skall kunna möta vuxenvärlden med relevanta färdigheter
              och hög kompetens, att människor från hela Sverige skall ha möjlighet
              till en bra högskoleutbildning samt att var och en skall ha goda
              förutsättningar för kompetensutveckling på sin arbetsplats.
            </seg>
            <seg>
              Det livslånga lärandet är en nödvändighet för att pressa tillbaka
              arbetslösheten och bibehålla en full sysselsättning på framtidens
              arbetsmarknad. Grunden läggs i skolan. Läraryrket skall utvecklas
              och stärkas.
            </seg>
            <seg>
              Användningen av informationsteknik i utbildningen främjas.
            </seg>
            <seg>
              Gymnasieskolan förbättras. Alla elever skall ha möjlighet att
              söka vidare till högskolan. En ny modern lärlingsutbildning införs.
              Den kvalificerade yrkesutbildningen stärks för att bättre möta
              skiftande krav på nyckelkompetens på arbetsmarknaden. Kunskapslyftet
              fortsätter.
            </seg>
            <seg>
              Folkbildningens unika möjligheter att öka alla samhällsgruppers
              deltagande i det livslånga lärandet och i det fria och frivilliga
              bildningsarbetet skall tas till vara.
            </seg>
            <seg>
              Högskolan skall ge både bredd och kvalitet i såväl utbildning
              som forskning. Rekryteringen till den högre utbildningen från
              samhällets alla grupper och regioner skall förbättras. Högskolan
              skall bli mer jämställd och stärkas i sin roll för fortbildning
              av vuxna i arbetslivet.
            </seg>
            <seg>
              Distansutbildning och informationsteknik utnyttjas för att öka
              tillgänglighet och kvalitet. Högskolan utökas med 15 000 utbildningsplatser
              under 1998.
            </seg>
            <seg>
              Intagningen till merparten av platserna sker redan till vårterminen.
            </seg>
            <seg>
              Genom en samordnad forskningspolitik skall svensk forskning befinna
              sig på högsta internationella nivå. Forskarutbildningen förbättras.
              Resultaten från forsknings- och utvecklingsarbetet skall spridas
              och nyttiggöras inom samhällets och näringslivets alla sektorer.
            </seg>
            <seg>
              För att möta den stora efterfrågan på kompetens inom informationsteknik
              utvecklas en särskild IT-
            </seg>
            <seg>
              utbildning i samarbete med svenskt näringsliv.
            </seg>
            <seg>
              Kompetensutveckling på arbetsplatserna är nödvändigt för att
              utveckla löntagarnas möjligheter och näringslivets styrka i framtiden.
              Regeringen bjuder därför in arbetsmarknadens parter till samtal
              om hur vi gemensamt skall förverkliga ett livslångt lärande, också
              i arbetslivet. Syftet är trefaldigt: att bidra till förnyelse
              av arbetsorganisationen, att stimulera kompetensutveckling och
              att underlätta lönebildningen.
            </seg>
            <seg>
              För det fjärde: Sverige skall stärkas av att varje människa i
              frihet och trygghet och med okränkbart människovärde skall kunna
              utveckla sin livskvalitet och skaparkraft.
            </seg>
            <seg>
              Regeringens välfärdspolitiska mål är att livsvillkoren skall
              vara rättvisa och jämlika, att varje barn skall ha möjlighet att
              växa upp och utvecklas i trygghet, att ingen människa skall behöva
              känna rädsla för våld eller hot, att skolan, vården och omsorgen
              skall förbättras samt att trygghetssystemen skall vara stabila
              och effektiva.
            </seg>
            <seg>
              Människors skaparkraft och kunskap är grunden för en stark samhällsutveckling
              och en levande demokrati. Inriktningen i 1996 års kulturproposition
              fullföljs genom att konstnärernas villkor förbättras och författandet
              och läsandet ges bättre förutsättningar.
            </seg>
            <seg>
              Det industriella kulturarvet skyddas. Ett arkitekturpolitiskt
              program kommer att läggas fram.
            </seg>
            <seg>
              Skolan, vården och omsorgen är kärnan i välfärdssamhället. Kommunernas
              ekonomi stärks genom att statsbidragen höjs med 4 miljarder kronor
              vart år fram till år 2000. Därmed kan kvaliteten förbättras. Antalet
              lärare kan öka. Barngrupperna på daghem kan bli mindre. Sexårsverksamheten
              kan utvecklas. De äldre kan få mer tid med personalen inom äldreomsorgen.
            </seg>
            <seg>
              Alla barn och ungdomar upp till 20 år kan få fri sjukvård och
              vårdköerna kan minska. Nya former och ökad kvalitet skapas. Patientens
              ställning stärks. Tiotusentals arbetstillfällen säkras också därigenom.
            </seg>
            <seg>
              Samarbetet mellan kommuner och landsting skall utvecklas, främst
              avseende vården av gamla och psykiskt sjuka.
            </seg>
            <seg>
              Barnens bästa kommer att särskilt betonas i regeringens arbete.
              Socialtjänstlagen ändras så att barnperspektivet stärks och barns
              rätt hävdas. Alla barns rätt till avgiftsfria skolmåltider i grundskolan
              lagfästs.
            </seg>
            <seg>
              Barnbidraget höjs och ett flerbarnstillägg införs även för barn
              födda efter år 1995. Arbetet mot sexuellt utnyttjande av barn
              intensifieras genom en nationell handlingsplan. Innehav av barnpornografi
              förbjuds.
            </seg>
            <seg>
              Ett jämställdhetsperspektiv skall genomsyra alla delar av regeringens
              politik. Lika lön för lika arbete är ett självklart mål, liksom
              varje människas möjlighet till självständig försörjning. Kvinnor
              och män skall kunna kombinera ett utvecklande arbetsliv och ett
              aktivt föräldraskap.
            </seg>
            <seg>
              Förtroendet för de sociala trygghetssystemen skall återupprättas.
              Kontrollen över de offentliga finanserna innebär att ingen människa
              skall behöva ängslas för nya hastiga förändringar i reglerna.
              Pensionsöverenskommelsen ligger fast. Arbetet fullföljs under
              året.
            </seg>
            <seg>
              De sämst ställda pensionärernas situation uppmärksammas. Pensionärernas
              bidrag till saneringen av de offentliga finanserna är fullföljt.
              Fullt inflationsskydd av pensionerna införs från och med 1999.
            </seg>
            <seg>
              Tryggheten i vardagen och kampen mot brottsligheten stärks. Polisens
              resurser ökar. Lagstiftningen mot kvinnovåld förbättras. Internationell
              och organiserad brottslighet skall bemötas med kraft. Insatserna
              mot drogmissbruk intensifieras. Straffsystemet skall moderniseras
              och alternativa påföljder utvecklas.
            </seg>
            <seg>
              Halvtidsfrigivningen avskaffas och kriminalvården förändras i
              syfte att på ett bättre sätt förbereda den intagne för ett laglydigt
              liv i frihet.
            </seg>
            <seg>
              Mångfalden är en styrka för Sverige som måste tas till vara på
              alla samhällsområden. Lika rättigheter och samma möjligheter för
              alla - oavsett etnisk, kulturell och religiös bakgrund - är en
              grundläggande strävan i arbetet för ett jämlikt och humant samhälle.
              En samlad politik för integration kommer att föreläggas riksdagen.
            </seg>
            <seg>
              Nazisternas systematiska mördande av judar och oliktänkande under
              andra världskriget står som en evig symbol för demokratins bräcklighet.
              En bred informationsinsats om förintelsen skall initieras med
              början i höst.
            </seg>
            <seg>
              2000-talet lockar och inspirerar. Människors möjligheter att
              förverkliga sina drömmar och förhoppningar är framtidens demokratiska
              garant.
            </seg>
            <seg>
              Steget in i 2000-talet kan tas med optimism och framtidstro.
              Nu kan vi förskjuta fokus från försämringar till förbättringar,
              från uppoffringar till en rättvis fördelning, från konsolidering
              till byggandet av en bättre framtid.
            </seg>
            <seg>
              Varje människa skall vara med - inte några, inte ett flertal
              - alla!
            </seg>
            <seg>
              (Applåder)
            </seg>
          </u>
          <note>
            3 § Ceremonin avslutades kl. 14.50.
          </note>
          <note>
            Bilaga
          </note>
          <note>
            Program för öppnandet av riksmötet 1997/98 tisdagen den 16 september
            1997 kl. 14.00
          </note>
          <note>
            Musik under samlingen av Carl Michael Bellman,
          </note>
          <note>
            Evert Taube och Olle Adolfsson
          </note>
          <u prev="cont" who="unknown">
            <seg>
              Fanfar av Ingvar Lidholm
            </seg>
            <seg>
              Marsch ur Serenad för stråkar, op II
            </seg>
            <seg>
              Arméns musikkår konserterar
            </seg>
            <seg>
              Trapphallen:
            </seg>
            <seg>
              Folkdansgillet Kedjan paraderar med
            </seg>
            <seg>
              Sveriges landsskapsfanor
            </seg>
            <seg>
              Brasskvintett ur Stockholms Spårvägsmäns Musikkår
            </seg>
            <seg>
              Fanfartrumpetare
            </seg>
          </u>
          <note>
            Kungssången
          </note>
          <note>
            Preludium ur Holbergsviten av Edvard Grieg
          </note>
          <note>
            Talmannen
          </note>
          <note>
            Hans Majestät Konungen
          </note>
          <note>
            Fanfar
          </note>
          <note>
            Romans i C-dur av Jean Sibelius
          </note>
          <note>
            Statsministern
          </note>
          <note>
            av Dag Wirén
          </note>
          <note>
            Nationalsången
          </note>
          <note>
            Grande Marche av Charles Voss
          </note>
          <note>
            --------------------------------------
          </note>
          <note>
            Medverkande
          </note>
          <note>
            Riksplan:
          </note>
          <note>
            Högstadiekören från Sollentuna musikklasser under ledning av
            Gisela Hök-Ternström
          </note>
          <note>
            Östersunds spelmän
          </note>
          <note>
            Plenisalen:
          </note>
          <note>
            Kammarorkestern Musica Vitae från Växjö under ledning av Peter
            Csaba
          </note>
        </div>
      </body>
    </text>
  </TEI>
</teiCorpus>
