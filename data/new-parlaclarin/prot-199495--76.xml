<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--76</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note xml:id="i-d6bb512f8695f26b-0">
            Det justerade protokollet beräknas utkomma om 3 veckor
          </note>
          <note xml:id="i-115a696ebd41fbd8-0">
            ________________________________________________________________________
          </note>
          <note xml:id="i-2e122e567caa07a8-0">
            1 § Avsägelse
          </note>
          <note xml:id="i-a59f3712036a8d3e-0">
            Talmannen meddelade att Jan Björkman (s) avsagt sig uppdraget
            att vara suppleant i Riksdagens revisorer.
          </note>
          <note xml:id="i-4f128a41f2abe4fc-0">
            Kammaren biföll denna avsägelse.
          </note>
          <note xml:id="i-84c58e21107d954f-0">
            2 § Anmälan om kompletteringsval
          </note>
          <note xml:id="i-de8150c126cf9624-0"/>
          <note xml:id="i-50e1cc4e1f8144c2-0">
            Talmannen meddelade att socialdemokratiska riksdagsgruppen på
            grund av uppkommen vakans anmält Christina Pettersson som suppleant
            i Riksdagens revisorer efter Jan Björkman.
          </note>
          <note xml:id="i-2f48ce4091773f6f-0">
            Talmannen förklarade vald till
          </note>
          <note xml:id="i-056c69049a7b91c4-0">
            suppleant i Riksdagens revisorer
          </note>
          <note xml:id="i-9aa976b59b9b8f79-0">
            Christina Petterson (s)
          </note>
          <note xml:id="i-d53512110da07405-0">
            3 § Justering av protokoll
          </note>
          <note xml:id="i-45749da6572fd62d-0">
            Justerades protokollen för den 14 och 15 mars.
          </note>
          <note xml:id="i-8ea8c4b927f5f768-0">
            4 § Meddelande om svar på interpellation
          </note>
          <note xml:id="i-3afa7f6e2c721f77-0">
            Till riksdagen hade följande skrivelse inkommit:
          </note>
          <note xml:id="i-e9556b4a06492bf7-0">
            Interpellation 1994/95:71
          </note>
          <note xml:id="i-2bdc417040b182a7-0">
            Till riksdagen
          </note>
          <note xml:id="i-da08b648151406d3-0">
            Beträffande interpellation 1994/95:71 av Gudrun
          </note>
          <note xml:id="i-bfaaac91a394636c-0">
            Schyman om Schengenavtalet får jag meddela att jag inte kunnat
            besvara denna fråga inom föreskivna fyra veckor.
          </note>
          <note xml:id="i-c8a6e5de8944e8b2-0">
            Skälet härtill är att interpellanten inte kunnat ta emot svaret
            på den utsatta dagen.
          </note>
          <note xml:id="i-8494c661d728c1d2-0">
            Jag kommer att besvara interpellationen den 3
          </note>
          <note xml:id="i-8419c83374f727ff-0">
            april 1995.
          </note>
          <note xml:id="i-f206c448a695f03d-0">
            Stockholm den 15 mars 1994
          </note>
          <note xml:id="i-f08b793f5cdf545c-0">
            Laila Freivalds
          </note>
          <note xml:id="i-dd340f0cdacf271b-0">
            5 § Svar på fråga 1994/95:373 om lån från
          </note>
          <note xml:id="i-bd10bea99d9ba035-0">
            EBRD för kärnkraftverk i Slovakien
          </note>
          <note xml:id="i-2a86306534caffdc-0">
            Anf. 1 Finansminister GÖRAN
          </note>
          <note xml:id="i-61eeec5f1924d6ab-0">
            PERSSON (s)
          </note>
          <note xml:id="i-9f2efcb3b0cab13d-0">
            Fru talman! Olof Johansson har frågat miljöministern om regeringen
            är beredd att stödja ett lån från
          </note>
          <note xml:id="i-13dd68e7efa7297a-0">
            EBRD till uppgradering av ett kärnkraftverk i Slovakien.
          </note>
          <note xml:id="i-027b953bd2aac9f5-0">
            Arbetet inom regeringen är så fördelat att det är jag som skall
            svara på frågan.
          </note>
          <note xml:id="i-9a022263dc154486-0">
            I mitt svar på en liknande fråga från Dan Ericsson, kds, nyligen
            konstaterade jag att ärendet fortfarande bereds inom EBRD. Detta
            är alltjämt fallet. Styrelsebehandlingen äger rum den 27 mars.
          </note>
          <note xml:id="i-e6cf3d65a091630f-0">
            Jag delar uppfattningen att säkerhetsnivån skall tillmätas stor
            betydelse. Man bör också hålla i minnet att projektet syftar till
            att stänga två högriskreaktorer i
          </note>
          <note xml:id="i-23631e0ef38031cb-0">
            Slovakien.
          </note>
          <note xml:id="i-cd5e057a53657051-0">
            När granskningsarbetet slutförts kommer vi från svensk sida,
            efter sedvanlig gemensam beredning, att ta ställning i själva
            låneärendet. Detta beslut kommer omedelbart att offentliggöras.
          </note>
          <note xml:id="i-a13cb4186d3b50d1-0">
            Anf. 2 OLOF JOHANSSON (c)
          </note>
          <note xml:id="i-1aa3fe3c933d7cec-0">
            Fru talman! Jag vill naturligtvis tacka finansministern för svaret.
            Men det var inte mycket till svar -
          </note>
          <note xml:id="i-a55a4ff4554c9fc9-0">
            dvs. det var inget svar.
          </note>
          <note xml:id="i-624dc3b777b47c3c-0">
            Vi vet ju båda hur beredningsarbetet i regeringen går till, så
            det är inte huvudfrågan. I stället gäller det en investering av
            mycket stor omfattning i icke helt färdigställda högriskreaktorer
            i Slovakien. Jag har ställt samma fråga i samband med Nordiska
            rådets session i Reykjavik och försökte få svar. Jag fick svar
            från Danmarks minister, men svaret inkluderade inte
          </note>
          <note xml:id="i-d5f3b178116aecd5-0">
            Sverige.
          </note>
          <note xml:id="i-03a40e10c3a6c22b-0">
            Danmark har tagit ställning mot projektet, Österrike likaså.
            Därmed uppstår en något intressant fråga:
          </note>
          <note xml:id="i-d13cfb19f8c9b877-0">
            Är det regeringens mening att den här typen av frågor skall avgöras
            utan att man i förväg, innan ett beslut anmäls, är beredd att
            ta en debatt i sakfrågan?
          </note>
          <note xml:id="i-c024bcb1207a0092-0">
            Det här är en viktig demokratisk fråga som inte bara rör EBRD
            utan också EU/Euratom. Dessutom handlar det om 4,5 miljarder kronor.
          </note>
          <note xml:id="i-0c2910c4b56d15fe-0">
            Min nästa fråga blir därför: Får EU-nämnden detta ärende på bordet
            på fredag? De första låsningarna påbörjas den 27 mars, vilket
            framgår av frågesvaret, vid styrelsebehandlingen i EBRD. Det här
            är alltså både en EU-fråga och en EBRD-fråga.
          </note>
          <note xml:id="i-a9d0c08e7d967513-0">
            Anf. 3 Finansminister GÖRAN
          </note>
          <note xml:id="i-61eeec5f1924d6ab-1">
            PERSSON (s)
          </note>
          <note xml:id="i-5fafe9ca208c0d03-0">
            Fru talman! Som Olof Johansson själv säger är vi båda medvetna
            om hur beredningen i regeringskansliet går till.
          </note>
          <note xml:id="i-fc52df181f623acf-0">
            Innan Sverige tar ställning skall vi ha en gemensam beredning.
            Den sker denna vecka. Jag har inget emot att, om riksdagens regelverk
            och EU-nämndens arbete så medger, redovisa regeringens resonemang
            inför EU-nämnden. Jag kan inte överblicka konsekvenserna i dag,
            men inte är jag rädd för en debatt och inte heller för öppenheten.
          </note>
          <note xml:id="i-8b4752fda6fee6ba-0">
            Olof Johansson lämnade in sin fråga den 16 mars till riksdagen,
            och vi har, som sagt, redan haft en diskussion med Dan Ericsson,
            kds. Nu skall vi gå till ett ställningstagande i regeringskretsen.
            Därför hamnar detta litet grand i tidsnöd.
          </note>
          <note xml:id="i-618346ee379b8e2a-0">
            För framtida resonemang ser jag inget som helst hinder i att
            vi börjar med en gemensam beredning i regeringskansliet tidigare
            och därefter har en öppen och förutsättningslös debatt. Där finns
            ingen motsatt ståndpunkt oss emellan.
          </note>
          <note xml:id="i-f27ca0ec8c01a8f3-0">
            Anf. 4 OLOF JOHANSSON (c)
          </note>
          <note xml:id="i-131c6c4c2b3d8f3c-0">
            Fru talman! Jag har, som sagt, ställt samma fråga i
          </note>
          <note xml:id="i-d2bc8e8716eef915-0">
            Nordiska rådet men inte fått svar. Det är därför som jag fullföljer
            min frågeställning här.
          </note>
          <note xml:id="i-c4b62bd8f6d40847-0">
            Dessutom har saker och ting börjat hända också i andra församlingar.
            Den 15 mars, dagen innan jag lämnade in min fråga, beslutade Europaparlamentet
            att uttala sig mot den här satsningen. Det gör man på mycket preciserade
            grunder.
          </note>
          <note xml:id="i-cc5cb5e2676d9fd7-0">
            Därmed är jag inne på principfrågan - dvs. vilken säkerhetsstandard
            som skall krävas och vad man skall kräva av nedläggningen av Bohunicereaktorerna.
          </note>
          <note xml:id="i-a2c09f911c56fa38-0">
            Göran Persson nämner detta i svaret, men där finns än så länge
            ingen garanti.
          </note>
          <note xml:id="i-5242f038c935f92c-0">
            Är det alltså ett krav från svensk sida att det skall vara en
            garanti för att dessa reaktorer läggs ner? Är det ett krav från
            den svenska regeringens sida att man skall ha en verifikation
            av Euratom om att västeuropeisk standard används när det gäller
            säkerheten?
          </note>
          <note xml:id="i-ef3aca28135e134e-0">
            Anf. 5 Finansminister GÖRAN
          </note>
          <note xml:id="i-61eeec5f1924d6ab-2">
            PERSSON (s)
          </note>
          <note xml:id="i-02b246fbc208ffd0-0">
            Fru talman! Alla dessa frågor är just vad den gemensamma beredningen
            handlar om.
          </note>
          <note xml:id="i-eaf4d3c912c9303e-0">
            Jag har uttryckt just den synpunkten/ståndpunkten i ett tidigare
            frågesvar här i kammaren och har i dag ingen som helst anledning
            att gå utöver detta.
          </note>
          <note xml:id="i-7c92a15b103008e0-0">
            Anf. 6 OLOF JOHANSSON (c)
          </note>
          <note xml:id="i-e368e30b3f947ecd-0">
            Fru talman! Jag tror att debatten på denna punkt skulle tjäna
            på en större öppenhet från regeringens sida. Det kan inte vara
            ointressant, vare sig i det här fallet eller i andra fall, att
            man diskuterar utifrån de principer som diskuteras i Europa i
            övrigt och fullt öppet i Europaparlamentet. Kommissionen har där
            redovisat sina synpunkter. Jag vill upprepa mina frågor:
          </note>
          <note xml:id="i-aa88ed6ff99f803e-0">
            Anser Göran Persson att det är ett krav för denna satsning att
            andra reaktorer skall läggas ner? Vad som har preciserats är de
            helt otillfredsställande säkerhetsförhållandena i Bohunicereaktorerna.
          </note>
          <note xml:id="i-c28cdaa1ffdab707-0">
            Anser Göran Persson och regeringen att man skall hålla sig till
            en västeuropeisk standard verifierad av
          </note>
          <note xml:id="i-ec580d434f1337af-0">
            Euratom för att godkänna den här typen av lån?
          </note>
          <note xml:id="i-874159bd59c85510-0">
            Överläggningen var härmed avslutad.
          </note>
          <note xml:id="i-b908702ca6aa314c-0">
            6 § Svar på fråga 1994/95:352 om fritidsbåtar och lagen om energiskatt
          </note>
          <note xml:id="i-d12e4bac2a7a2fbf-0">
            Anf. 7 Finansminister GÖRAN
          </note>
          <note xml:id="i-61eeec5f1924d6ab-3">
            PERSSON (s)
          </note>
          <note xml:id="i-4efbe98db2941e55-0">
            Fru talman! Erling Bager har frågat mig om jag avser att ta initiativ
            till en övergångsregel rörande tillämpningen av den nya lagen
            om skatt på energi.
          </note>
          <note xml:id="i-2a0adcf671cfde1f-0">
            Sedan den 1 oktober 1993 märks den olja som används för lågbeskattat
            ändamål, medan högbeskattad olja är ofärgad. En följd av EU-medlemskapet
            är att högbeskattad olja skall användas även vid drift av fritidsbåtar
            och inte endast vid drift av personbilar, lastbilar och bussar
            enligt vad som gällde före årsskiftet 1994/95. Sedan den 1 januari
            1995 gäller således att endast högbeskattad, omärkt, olja får
            användas i båttankarna. Den som bryter mot förbudet får betala
            en särskild avgift på 10 000 kr.
          </note>
          <note xml:id="i-923a78bde165a035-0">
            Frågan om särskilda övergångsbestämmelser bereds för närvarande
            inom regeringskansliet. Avsikten är att åstadkomma en regel som
            gör det möjligt att under en övergångstid förbruka den grönfärgade
            olja som båtägare kan ha kvar i båttankarna utan att den särskilda
            avgiften tas ut.
          </note>
          <note xml:id="i-cc11add61e0c80d6-0">
            Anf. 8 ERLING BAGER (fp)
          </note>
          <note xml:id="i-c10004788c2d35f8-0">
            Fru talman! Jag vill tacka finansministern för svaret, som jag
            är mycket nöjd med.
          </note>
          <note xml:id="i-3e5d8598cd8831f3-0">
            Jag ville åstadkomma att vi får fram en övergångsregel, för oerhört
            många fritidsbåtsägare skulle hamna i en helt orimlig situation
            om tillämpningen skulle komma så här snabbt efter den 1 januari
            och man dessutom kunde få böta 10 000 kr. Detta står också i överensstämmelse
            med vad Sweboat, Båtbranschens riksförbund, har krävt för båtorganisationerna
            och det innebär också att vi slipper se tusentals lagbrytare ute
            i våra skärgårdar under den kommande sommaren.
          </note>
          <note xml:id="i-83e5b035d91e8175-0">
            Det är jättebra.
          </note>
          <note xml:id="i-d9f8fe333eda50b0-0">
            Jag har bara en önskan ytterligare. Det är att översynen och
            förslaget till övergångsregel kommer fram snabbt. Jag hoppas att
            finansministern kan ge ett besked om att detta kommer att läggas
            fram mycket snart, så att man kan lugna båtägarna ytterligare.
          </note>
          <note xml:id="i-6f9533a9033a1076-0">
            Anf. 9 Finansminister GÖRAN
          </note>
          <note xml:id="i-61eeec5f1924d6ab-4">
            PERSSON (s)
          </note>
          <note xml:id="i-d5c373c02100e5e0-0">
            Fru talman! Jag kan i dag inte ange ett datum.
          </note>
          <note xml:id="i-efdeff09c8881a5f-0">
            Men vi har precis samma ambition.
          </note>
          <note xml:id="i-952b4456846026cf-0">
            Ambitionen har också mot den givna bakgrunden satts högt, därför
            att det är en hög avgift för den som bryter mot det nya systemet.
            När man börjar kräva ut den typen av vite, skall man slippa en
            diskussion av typen "Jag hade några liter kvar sen i fjol".
          </note>
          <note xml:id="i-8711bbe31e70e130-0">
            Det finns också från den utgångspunkten anledning för oss som
            inför det nya systemet att se till att vi hamnar i en ren situation
            från början. Det kräver övergångstid. Jag kan inte svara på när
            vi kommer att redovisa förslaget, men vi har all anledning från
            departementets och myndigheternas sida att se till att det här
            går så snabbt som möjligt.
          </note>
          <note xml:id="i-859f71aadaeb5c16-0">
            Anf. 10 ERLING BAGER (fp)
          </note>
          <note xml:id="i-697a8ac66b2c7205-0">
            Fru talman! Jag tycker att det är en utmärkt inriktning. Vad
            som understryker det viktiga i detta är att vi just nu går in
            i en tidsepok då många skall sjösätta sina fritidsbåtar. Det gör
            frågan mycket aktuell.
          </note>
          <note xml:id="i-ddc7dafa47ec38ad-0">
            Men jag är, som framgår, nöjd med svaret och hoppas att vi snabbt
            får fram övergångsregeln.
          </note>
          <note xml:id="i-874159bd59c85510-1">
            Överläggningen var härmed avslutad.
          </note>
          <note xml:id="i-4facd946dbdd1d5c-0">
            7 § Svar på fråga 1994/95:370 om fri tillgång på handlingar för
            partigrupper i kommunala församlingar
          </note>
          <note xml:id="i-5ef18c4c4d8583f6-0">
            Anf. 11 Finansminister GÖRAN
          </note>
          <note xml:id="i-61eeec5f1924d6ab-5">
            PERSSON (s)
          </note>
          <note xml:id="i-daa2d73110c37d7e-0">
            Fru talman! Lennart Beijer har frågat civilministern om hon avser
            att vidta någon åtgärd för att partigrupper i kommunala församlingar
            inte skall behöva betala för varje handling från nämnder och styrelser.
          </note>
          <note xml:id="i-027b953bd2aac9f5-1">
            Arbetet inom regeringen är så fördelat att det är jag som skall
            svara på frågan.
          </note>
          <note xml:id="i-a80a2503fecf7f31-0">
            Den formella rätten till insyn i nämndarbetet, genom att få ta
            del av handlingar från nämnden, kan i praktiken i dag endast tillgodoses
            genom bestämmelserna om handlingsoffentlighet i tryckfrihetsförordningen.
            Den reglerar utlämnandet av handlingar till en enskild. Kommunallagen
            reglerar inte frågan om vem som skall erhålla handlingar till
            en kommunal församlings sammanträden. Det ligger i sakens natur
            att nämndens handlingar lämnas till dess ledamöter och ersättare
            utan kostnad.
          </note>
          <note xml:id="i-6154e69d475a3dad-0">
            I kommunallagen har under de senaste åren införts en rad regler
            om insynen i kommunala nämnders arbete. Fullmäktige får besluta
            att en förtroendevald som inte är ledamot eller ersättare i en
            viss nämnd skall få närvara vid nämndens sammanträde och delta
            i överläggningarna men inte i besluten samt att denna skall ha
            rätt att få sin mening antecknad i protokollet
          </note>
          <note xml:id="i-cbef02df0ddff770-0">
            (s.k. insynspost). Vidare har även införts en bestämmelse om
            att fullmäktige får medge en nämnd att hålla offentliga sammanträden.
            Insyn i en nämnds arbete kan även fås genom att interpellationer
            eller frågor ställs i fullmäktige. Vidare är ordförande och vice
            ordförande i en nämnd, revisorerna samt de anställda i kommunen
            skyldiga att lämna upplysningar vid fullmäktiges sammanträden,
            om fullmäktige begär det och det inte finns något hinder mot det
            på grund av sekretess enligt lag.
          </note>
          <note xml:id="i-59ff06b31fb30f6f-0">
            Jag kan alltså konstatera att flera olika former finns för att
            åstadkomma insyn i kommunala nämnders arbete. Det får vidare anses
            ingå i den kommunala självstyrelsen att en kommun själv får bestämma
            om vem som skall erhålla icke sekretessbelagda handlingar till
            nämndernas sammanträden och om dessa skall erhållas utan kostnad
            eller mot en avgift.
          </note>
          <note xml:id="i-01bc3801d19e31ec-0">
            Anf. 12 LENNART BEIJER (v)
          </note>
          <note xml:id="i-82b49a94b1bdd8a3-0">
            Fru talman! Jag tackar för svaret.
          </note>
          <note xml:id="i-89d225d8b1b620f0-0">
            Bakgrunden till frågan är att en liten ambitiös fullmäktigegrupp
            vill ha möjlighet att bedriva ett vettigt kommunalt arbete. I
            det här fallet är man utan representation och vill i sin ambition
            ha handlingar från fem stycken styrelser och nämnder. Fullmäktige
            har beslutat att man kan få det om man betalar 50 kr per försändelse.
          </note>
          <note xml:id="i-6eca8a7f06dfc129-0">
            Visst är det beklagligt att man skall behöva ställa sådana här
            frågor, i alla fall i riksdagen. Som Göran
          </note>
          <note xml:id="i-4d3eaf067635c86c-0">
            Persson här konstaterar är det enligt den kommunala självstyrelseprincipen
            upp till kommunerna själva att bestämma vem som skall erhålla
            handlingar. Mot detta finns naturligtvis ingenting i kommunallagen.
          </note>
          <note xml:id="i-adfb643c6f53c867-0">
            Men anser inte Göran Persson ändå att det vore rimligt att en
            liten fullmäktigegrupp kostnadsfritt kunde få tillgång till de
            handlingar som man begär?
          </note>
          <note xml:id="i-2032f208dee4932c-0">
            Anf. 13 Finansminister GÖRAN
          </note>
          <note xml:id="i-61eeec5f1924d6ab-6">
            PERSSON (s)
          </note>
          <note xml:id="i-0ae1f33935cdcc3f-0">
            Fru talman! Jag tycker att det hela känns futtigt på något sätt.
            Jag har inte stött på det förut. Den här saken har man i regel
            kunnat hantera på ett vettigt sätt ute i kommunerna.
          </note>
          <note xml:id="i-a9e986015fca2fe1-0">
            Jag vet inte vad det är som har gått snett i det här sammanhanget.
            Men jag är inte beredd att mot bakgrund av ett enda sådant här
            fall börja införa förändringar i lagstiftningen, exempelvis.
          </note>
          <note xml:id="i-1c9e382719d14ab6-0">
            Anf. 14 LENNART BEIJER (v)
          </note>
          <note xml:id="i-bbd4af444df32b6b-0">
            Fru talman! Nej, jag håller med om att det är futtigt. Jag kan
            inte säga att det här har förekommit på särskilt många platser
            i Sverige. Just av den anledningen tyckte naturligtvis den här
            fullmäktigegruppen att det var mycket konstigt att man, när man
            ändå försöker lägga ner litet energi på arbetet, inte kunde få
            göra det på ett vettigt sätt.
          </note>
          <note xml:id="i-fa680d1d37c6f926-0">
            Jag utläser av Göran Perssons svar att även om man inte kan vidta
            några speciella åtgärder just nu, borde det vara naturligt att
            den här fullmäktigegruppen fick handlingarna i fortsättningen.
          </note>
          <note xml:id="i-874159bd59c85510-2">
            Överläggningen var härmed avslutad.
          </note>
          <note xml:id="i-ddc1b0827aa7ca3d-0">
            8 § Svar på fråga 1994/95:372 om villkor för ett stöd till Ryssland
            från Nuclear Safety Account
          </note>
          <note xml:id="i-c5f0a267f2da0c09-0">
            Anf. 15 Miljöminister ANNA LINDH (s)
          </note>
          <note xml:id="i-e9c345e20970c733-0">
            Fru talman! Olof Johansson har frågat mig vilka villkor som regeringen
            anser bör ställas i samband med ett eventuellt ekonomiskt stöd
            från Nuclear Safety Account till Ryssland.
          </note>
          <note xml:id="i-a4378c516e540047-0">
            Nuclear Safety Account (NSA), som är en multilateral kärnsäkerhetsfond
            administrerad av Europeiska utvecklingsbanken (EBRD), tillskapades
            år 1993 med syftet att med bidragsmedel finansiera kortsiktiga
            tekniska säkerhetshöjande åtgärder i de sämsta östeuropeiska kärnkraftverken.
            NSA tillskapades på initiativ av G 7 inom ramen för ett föreslaget
            multilateralt aktionsprogram.
          </note>
          <note xml:id="i-14b1e9f5f54e3609-0">
            De förhandlingar som pågår mellan NSA och
          </note>
          <note xml:id="i-c6fba72cf3738541-0">
            Ryssland avser reaktorer i Kola, Sosnovyj Bor och
          </note>
          <note xml:id="i-b4030fee1383a4ee-0">
            Novovoronesh. Utgångspunkten för förhandlingarna med Ryssland
            har bl.a. varit villkoret att den ryska säkerhetsmyndigheten skall
            ges en oberoende ställning i säkerhetsfrågor och få mandat och
            resurser för att kunna genomföra säkerhetsgranskning av samtliga
            ryska kärnkraftverk samt att ompröva gällande tillstånd för de
            sämsta reaktorerna. Något beslut om avtal mellan NSA och Ryssland
            har ännu inte träffats.
          </note>
          <note xml:id="i-8ca2b5ae8e6e3eb3-0">
            Inom NSA tas besluten i enighet.
          </note>
          <note xml:id="i-2d298d9400807a31-0">
            Sverige har, genom den regering i vilken Olof Johansson var ansvarig
            minister, ställt sig bakom de utgångspunkter som jag redogjort
            för och som tillämpas av NSA vid beslut om insatser i östeuropeiska
            kärnkraftverk. Den nuvarande regeringen gör inte några andra ställningstaganden
            än den tidigare regeringen.
          </note>
          <note xml:id="i-28e9a453835ed4a1-0">
            Anf. 16 OLOF JOHANSSON (c)
          </note>
          <note xml:id="i-47248c4281176128-0">
            Fru talman! Tack för det personligt hållna svaret!
          </note>
          <note xml:id="i-ef73ad1999867be2-0">
            Jag har sparat en och annan promemoria från den tid jag var ansvarig
            minister, så jag förstår att miljöministern åberopar denna säkra
            grund. Men jag tycker nog att svaret ändå är något knapphändigt.
          </note>
          <note xml:id="i-94c84970bf786453-0">
            I samband med satsningar i olika reaktorer kan man också ställa
            villkor. Det framgår inte riktigt av svaret om regeringen har
            den avsikten eller insikten.
          </note>
          <note xml:id="i-dd009ea89593c1e4-0">
            När vi t.ex. går in i Ignalina ställer vi krav som innebär att
            man skall avveckla reaktorer. I det fallet 1998.
          </note>
          <note xml:id="i-e32a0089ed99243a-0">
            Det skall självklart ske under vissa förutsättningar, dvs. att
            energiförsörjningen kan klaras.
          </note>
          <note xml:id="i-00a806d03e36636d-0">
            Men det har inte bara varit säkerhetsanknutna villkor som har
            ställts. Det är dessutom viktigt att man är på det klara med om
            det finns en tillräckligt kostnadseffektiv bild för den reaktor
            där man går in och reparerar.
          </note>
          <note xml:id="i-05d750dbc38cfedc-0">
            Man måste ju se vidare än enbart till säkerhetsfrågorna. Jag
            vill i det sammanhanget hänvisa till en debatt här i kammaren
            i början på 1994 mellan mig och dåvarande ledamoten Annika Åhnberg.
          </note>
          <note xml:id="i-72c58e508ac3c041-0">
            Jag vill ha mera preciserade svar än de som hittills har givits.
          </note>
          <note xml:id="i-64c333ca21e51a76-0">
            Anf. 17 Miljöminister ANNA LINDH (s)
          </note>
          <note xml:id="i-a511553e00b2245c-0">
            Fru talman! De krav som ställs känner Olof Johansson så väl till
            att jag tyckte att jag inte behövde föredra dem här. De handlar
            om förbättrad säkerhet vid drift, om att de oberoende säkerhetsmyndigheterna
            skall förstärkas, som jag nämnde, och framför allt om att man
            skall ta itu med de reaktorer som utgör de största riskerna. Man
            skall också studera kostnadseffektiviteten.
          </note>
          <note xml:id="i-3ed3cfa7f46b348c-0">
            Eftersom diskussionerna om detta fortfarande pågår, har jag inget
            mera konkret att tillföra i dag än att vi, som sagt, fullständigt
            följer de principer som jag tror att Olof Johansson och jag är
            helt eniga om.
          </note>
          <note xml:id="i-9ae23ce5664ce2c8-0">
            Anf. 18 OLOF JOHANSSON (c)
          </note>
          <note xml:id="i-7328551f17203d90-0">
            Fru talman! Jag vill bara bekräfta att det är viktigt att för
            allmänheten redogöra för den här sortens satsningar. För det första
            är det ju viktigt att man kan visa att man inte gör något avkall
            på säkerheten. För det andra skall man naturligtvis vara kostnadseffektiv.
          </note>
          <note xml:id="i-648ce0127f4356f7-0">
            Det skall inte finnas alternativ som är bättre ur energiförsörjningssynpunkt.
            För det tredje skall man utnyttja möjligheten att åstadkomma en
            förändring av i detta fall det ryska energisystemet så att ryssarna
            får en press på sig.
          </note>
          <note xml:id="i-683b44830753fbf4-0">
            Jag har läst en del av vad den ryske atomenergiministern Michailov
            uttalar i detta sammanhang. Han är, för att uttrycka det försiktigt,
            inte någon lättflörtad person. Jag kan säga det, så slipper miljöministern
            göra det. Det är viktigt att man sätter press på den ryska administrationen.
          </note>
          <note xml:id="i-874159bd59c85510-3">
            Överläggningen var härmed avslutad.
          </note>
          <note xml:id="i-83cbd67f66500cfe-0">
            9 § Svar på fråga 1994/95:357 om kadmiumbatterier
          </note>
          <note xml:id="i-2b234265ae6e1964-0">
            Anf. 19 Miljöminister ANNA LINDH (s)
          </note>
          <note xml:id="i-1569ff9aece8380b-0">
            Fru talman! Maggi Mikaelsson har frågat mig vad jag avser att
            göra för att lösa det akuta problemet med insamlingen av nickel-kadmiumbatterier.
          </note>
          <note xml:id="i-7edabe6120d12757-0">
            Tillförseln av kadmium till miljön från olika källor och användningsområden
            måste bromsas. Nickelkadmiumbatterierna utgör inget undantag utan
            är genom sitt kadmiuminnehåll en mycket stor fara för hälsa och
            miljö, om de inte omhändertas på ett miljöriktigt sätt när de
            tjänat ut.
          </note>
          <note xml:id="i-e62e74962819d5a0-0">
            Branschen har åtagit sig bl.a. att samla in minst
          </note>
          <note xml:id="i-bc80986348b735f7-0">
            90 % av samtliga i landet förbrukade nickelkadmiumbatterier,
            räknat på årsbasis och med hänsyn tagen till dessa batteriers
            tekniska livslängd. I åtagandet ingår vidare att branschen skulle
            nå minst 60 %
          </note>
          <note xml:id="i-c6bf05da72a661e9-0">
            insamling under det första verksamhetsåret 1994.
          </note>
          <note xml:id="i-ad833af38dad0c88-0">
            Branschen nådde ca 30 % insamling under det första verksamhetsåret
            och kommer enligt egen uppgift inte heller att nå målet 90 % till
            den 1 juli 1995.
          </note>
          <note xml:id="i-9811d72a2eed2a97-0">
            Jag konstaterar att branschen inte lyckats leva upp till sitt
            åtagande utan att den ligger långt under detta, vilket är mycket
            allvarligt.
          </note>
          <note xml:id="i-72fc5eaabf805f2f-0">
            Detta är särskilt anmärkningsvärt när man betänker att denna
            bransch består av så enormt många lönsamma företag, som t.ex.
            mobiltele-företagen, som lyckades sälja "årets julklapp" 1994.
          </note>
          <note xml:id="i-2820e8d37e549a1a-0">
            Inom regeringskansliet förbereds nu en utredning som kommer att
            utvärdera olika insamlingssystem, däribland pantsystemet.
          </note>
          <note xml:id="i-5ecea6f461b9228c-0">
            Nu är det upp till branschen att snarast visa om frivillighetens
            väg räcker.
          </note>
          <note xml:id="i-b294565f314750a8-0">
            Anf. 20 MAGGI MIKAELSSON (v)
          </note>
          <note xml:id="i-3ba9f41e29e467ff-0">
            Fru talman! Jag tackar miljöministern för svaret.
          </note>
          <note xml:id="i-e84e3c5c62ea1686-0">
            Jag är dessvärre inte riktigt nöjd. Jag tycker att utvecklingen
            hittills har visat att frivillighetens väg inte räcker till. Det
            som vi just nu ser är faktiskt en stor miljöskandal. Det är 13
            år sedan man började reglera användningen av kadmium. År 1982
            antogs en lag som reglerade denna. Det är mer än sex år sedan
            som man införde förbud mot försäljning av batterier som innehåller
            mer än 0,025 viktsprocent kadmium, och fr.o.m. år 1995 är det
            förbjudet att sälja apparat med fast monterade batterier.
          </note>
          <note xml:id="i-11bd34c33acd7c0b-0">
            Det är inte fråga om något nytt för branschen, men den har ändå
            misslyckats med det insamlingsmål som man har satt upp. Om de
            batterier som inte samlas in hamnar i soporna, betyder det att
            mer än 50 ton kadmium per år hamnar i naturens kretslopp, och
            det är inte acceptabelt.
          </note>
          <note xml:id="i-aa4ddcd625939e63-0">
            Det är alldeles uppenbart att det fattas mycket av både information
            och kunskap i dessa frågor. Ett sätt att sprida sådan information
            är att införa pant. Jag tycker inte att det behövs en utredning
            om den saken, utan jag menar att regeringen måste agera omedelbart.
          </note>
          <note xml:id="i-19d679a0be6d8354-0">
            Jag vill därför ännu en gång fråga miljöministern om man inte
            kan ompröva beslutet om en utredning och i stället genast införa
            en pant. Det finns motioner om detta, bl.a. från Vänsterpartiet.
          </note>
          <note xml:id="i-f6be2edaed2d6ae3-0">
            Anf. 21 Miljöminister ANNA LINDH (v)
          </note>
          <note xml:id="i-dc79c78cd5f2eb0a-0">
            Fru talman! Vi kommer att studera också pantsystemet, men vi
            vill komma fram till det mest effektiva systemet, och det kan
            också finnas problem med olika system. För att hitta det bästa
            alternativet till frivilligheten, om branschen inte medan denna
            utredning pågår lyckas visa att den klarar målet på den frivilliga
            vägen, kommer vi, som jag sade, att tillsätta en utredning. Den
            skall snabbt komma fram till vilket alternativ som är bäst. Är
            pantsystemet bäst och man inte lyckas med frivilligheten, blir
            det ett pantsystem.
          </note>
          <note xml:id="i-74506fd57a7a777d-0">
            Är något annat system bäst, genomförs det systemet.
          </note>
          <note xml:id="i-0ce1d3a3086cd012-0">
            Jag skulle förstå Maggi Mikaelssons oro, om vi hade för avsikt
            att begrava denna fråga i en lång och seg utredning, men jag garanterar
            att vi skall försöka få fram ett resultat mycket snabbt. Jag tycker
            själv att det är en skandal att resultaten är så oerhört dåliga.
          </note>
          <note xml:id="i-c04077dca535001e-0">
            Anf. 22 MAGGI MIKAELSSON (v)
          </note>
          <note xml:id="i-d90ffaa4b90e4496-0">
            Fru talman! Då inställer sig frågan hur snabbt en snabb utredning
            kan tänkas komma till stånd. Detta är en tidsfråga. Varje dag
            som går utan att någonting händer är betänklig.
          </note>
          <note xml:id="i-f596213b10eeabb6-0">
            Jag tycker också att det är allvarligt att man inte använder
            de fullgoda alternativ som i dag faktiskt finns till många batteridrivna
            telefoner, minicallapparater osv. Det finns en lagbestämmelse
            som innebär man skall använda bättre alternativ, om sådana finns,
            nämligen 5 § lagen om kemiska produkter. Med hänvisning till den
            utbytesregeln borde man kunna sätta press på branschen. Är miljöministern
            beredd att göra det?
          </note>
          <note xml:id="i-085c08a606867330-0">
            Anf. 23 Miljöminister ANNA LINDH (s)
          </note>
          <note xml:id="i-270bd68f6d8ce58f-0">
            Fru talman! Jag förutsätter att branschen gör sitt bästa för
            att ta fram sådana alternativ. Det ansvaret ligger definitivt
            på branschen. Som jag inledningsvis sade är det fråga om en lönsam
            bransch, vilket gör att dess ansvar är desto större.
          </note>
          <note xml:id="i-fdbc75da885985bf-0">
            Till frågan hur snabbt utredningen kommer att arbeta skall jag
            återkomma inom några veckors tid.
          </note>
          <note xml:id="i-63a71e8ce312f0bf-0">
            Anf. 24 MAGGI MIKAELSSON (v)
          </note>
          <note xml:id="i-0d0e409f308032dd-0">
            Fru talman! Jag förstår att jag inte i dag kan kan få något mera
            ingående svar på min fråga. Det är då min förhoppning att det
            skall bli en mycket snabb utredning. Jag är övertygad om att man
            skall komma fram till att pantsystemet är det bästa och mest effektiva.
          </note>
          <note xml:id="i-b4d000996953a72b-0">
            Det handlar om ett ekonomiskt styrmedel, något som också lönsamma
            företag brukar vara känsliga för.
          </note>
          <note xml:id="i-874159bd59c85510-4">
            Överläggningen var härmed avslutad.
          </note>
          <note xml:id="i-70363f5518d2d486-0">
            10 § Svar på fråga 1994/95:358 om miljöpåverkan från ett norskt
            övningsfält
          </note>
          <note xml:id="i-df5886903172878d-0">
            Anf. 25 Miljöminister ANNA LINDH (s)
          </note>
          <note xml:id="i-48375ce247b18ef7-0">
            Fru talman! Maggi Mikaelsson har frågat mig vilket informationsutbyte
            och samråd som har skett mellan Sverige och Norge med anledning
            av ett planerat norskt skjut- och övningsfält intill riksgränsen
            i
          </note>
          <note xml:id="i-b6247d702d5dfcc0-0">
            Värmland.
          </note>
          <note xml:id="i-df77f772872fd2c7-0">
            Frågan är föranledd av planerade förflyttningar av regementen
            från Osloregionen, vilket gör att det kommer att finnas behov
            av ett nytt övningsfält, som också skall inrymma ett skjutfält.
            Alternativa lokaliseringar av skjutfältet diskuteras för närvarande,
            och miljökonsekvensbeskrivningar kommer att utarbetas för de olika
            alternativen. Vid besök i Norge nyligen av landshövdingen i Värmlands
            län diskuterades det planerade övnings- och skjutfältet med företrädare
            för berört fylke. Från svensk sida framhölls därvid att det är
            viktigt att en mer formaliserad kontakt mellan länderna sker när
            ett tillräckligt sakunderlag finns.
          </note>
          <note xml:id="i-663cea90b6f777f0-0">
            Det är naturligtvis av stor betydelse att information lämnas
            på ett tidigt stadium om planerad verksamhet. Jag ser emellertid
            i nuvarande läge inget skäl för regeringen att vidta någon åtgärd
            med anledning av de norska planerna. Jag förutsätter att samråd
            sker med svenska myndigheter, om lokaliseringen av det planerade
            skjutfältet blir sådan att svenska intressen skulle beröras.
          </note>
          <note xml:id="i-4e4aae47a61d902f-0">
            Anf. 26 MAGGI MIKAELSSON (v)
          </note>
          <note xml:id="i-d2e323b349786725-0">
            Fru talman! Jag ber att få tacka för svaret. Bakgrunden är, som
            framgår både av frågan och av miljöministerns svar, det övnings-
            och skjutfält som man planerar att lägga mycket nära den svenska
            gränsen.
          </note>
          <note xml:id="i-27ecc875e45d9a9a-0">
            Planerna på denna förläggning av det s.k. Gravbergsalternativet
            har kommit upp mycket sent i diskussionerna, faktiskt så sent
            som i slutet av december förra året. Det har skett trots att man
            sedan så långt tillbaka som 1992 haft planer på andra områden.
          </note>
          <note xml:id="i-f1339dd035d0060b-0">
            Det finns en uppfattning att det avtal som fanns mellan Sverige
            och Norge om en neutral zon mellan länderna skulle på något sätt
            ha hindrat att diskussionen kom i gång på ett tidigare stadium.
          </note>
          <note xml:id="i-f9cac2780335f2d2-0">
            Denna neutrala zon upphävdes 1993. Sedan kom alternativet med
            ett skjutfält väldigt nära svenska gränsen.
          </note>
          <note xml:id="i-973a062ad626462d-0">
            Den första fråga jag skulle vilja ställa är om miljöministern
            känner till om planerna på skjutfältet var kända i regeringen
            innan man upphävde denna neutrala zon. Det är visserligen en fråga
            som ligger litet vid sidan om miljöministerns område, men det
            är ändå viktigt att få den belyst.
          </note>
          <note xml:id="i-1a3bded013516979-0">
            Detta är ett område som är gemensamt för Sverige och Norge. Det
            kallas Finnskogen. Det har höga miljövärden. Man satsar på ekoturism.
            Det finns gemensamma rovdjursstammar osv. Det är ett viktigt gemensamt
            nordiskt, svenskt-norskt intresse att man kan bevara området.
            Jag känner till att frågan på senare tid har fått aktualitet genom
            de olika länsstyrelserna. Men detta har också intresse på en högre
            nivå, från regeringens sida, som jag bedömer det.
          </note>
          <note xml:id="i-962041c40ccab6b1-0">
            Det finns åtminstone två konventioner som man borde kunna hänvisa
            till. Den ena är den s.k. Esbokonventionen, som handlar om att
            man skall ha samråd. Den andra än miljöskyddskonventionen från
          </note>
          <note xml:id="i-2a5939bf5885e62c-0">
            1974. Det jag vill höra är om ministern har för avsikt att ta
            någon kontakt eller göra någonting med anledning av dessa konventioner.
          </note>
          <note xml:id="i-b844fdcb3d427476-0">
            Anf. 27 Miljöminister ANNA LINDH (s)
          </note>
          <note xml:id="i-371b72e84042b3dc-0">
            Fru talman! Så fort ett tillräckligt underlag finns från Norge
            förutsätter jag att Norge tar kontakt med
          </note>
          <note xml:id="i-620a5402a6c6447d-0">
            Sverige för samråd i denna fråga. Vi har så pass bra relationer
            med Norge, så jag ser inte något skäl till att
          </note>
          <note xml:id="i-222e3768b084bf8b-0">
            Norge inte skulle ta kontakt med oss. Om det mot förmodan inte
            skulle komma något initiativ från norsk sida kommer naturligtvis
            Sverige att aktualisera frågan. Det finns, som Maggi Mikaelsson
            påpekar, två konventioner som man kan luta sig mot.
          </note>
          <note xml:id="i-53645606a5dab348-0">
            Anf. 28 MAGGI MIKAELSSON (v)
          </note>
          <note xml:id="i-4ff4b0ddcdffb7aa-0">
            Fru talman! En av anledningarna till att frågan kommer upp nu
            är det faktum att man har kommit ganska långt i förberedelserna
            på den norska sidan.
          </note>
          <note xml:id="i-8601a87f670036f2-0">
            Planförslaget har varit utställt och yttrandetiden för norska
            medborgare har gått ut. Tydligen har man ändå inte tagit kontakt
            med Sverige. Därför tycker jag att det vore angeläget att reda
            ut detta, så att man inte skapar någon onödig fnurra på tråden.
          </note>
          <note xml:id="i-874159bd59c85510-5">
            Överläggningen var härmed avslutad.
          </note>
          <note xml:id="i-86d93372ebd7741a-0">
            11 § Svar på fråga 1994/95:359 om internationella avtal om vissa
            havsföroreningar
          </note>
          <note xml:id="i-661f533ce196a353-0">
            Anf. 29 Miljöminister ANNA LINDH (s)
          </note>
          <note xml:id="i-67addc24c1dcd05b-0">
            Fru talman! Maggi Mikaelsson har frågat mig vad jag avser att
            göra för att internationella juridiskt och statsrättsligt bindande
            avtal om vissa havsföroreningar skall bli verklighet.
          </note>
          <note xml:id="i-5c11933c1f400aa6-0">
            Arbetet med att förbättra miljösituationen i våra omgivande hav
            är mycket angeläget. Sverige har under många år agerat internationellt
            för att förbättra skyddet av havet, bl.a. mot utsläpp från landbaserade
            källor. Detta har skett inom ramen för Helsingforskommissionen,
            Pariskommissionen och den s.k.
          </note>
          <note xml:id="i-f61744eafdba50e4-0">
            Nordsjökonferensen. Dessutom pågår för närvarande ett förberedelsearbete
            inför FN-konferensen i Washington hösten 1995 om global miljöförstöring
            orsakad av landbaserade aktiviteter (den s.k. Washingtonprocessen).
          </note>
          <note xml:id="i-4f90cf655e44487a-0">
            När det gäller formen för det internationella samarbetet om den
            marina miljön är vår erfarenhet att regionala havsmiljöavtal,
            t.ex. Helsingforskonventionen, har större förutsättningar att
            bli framgångsrika än avtal med global täckning. Regionala olikheter
            och skilda förutsättningar att klara miljöbelastning, bl.a.
          </note>
          <note xml:id="i-4f6d1e12cf30d6ad-0">
            mellan i-länder och utvecklingsländer, talar för regionala avtal.
            Vi har därför i internationella sammanhang prövat möjligheten
            att i första hand få till stånd regionala avtal.
          </note>
          <note xml:id="i-5194f74263050a4a-0">
            Regeringens bedömning är att möjligheten att enas om ett allmänt
            globalt juridiskt bindande instrument för skyddet av havsmiljön,
            utöver havsrättskonventionen som trädde i kraft i slutet av 1994,
            är mycket liten. Det innebär inte att vi har dämpat ansträngningarna
            med att minska förstöringen av den marina miljön från landbaserade
            källor. Tvärtom prövar vi alla vägar att binda stater till att
            minska sina utsläpp till havet. Arbetet inom ramen för Washingtonprocessen
            är ett exempel på detta.
          </note>
          <note xml:id="i-c53c5d128c41a387-0">
            Anf. 30 MAGGI MIKAELSSON (v)
          </note>
          <note xml:id="i-cb0d76ac9b60a8b0-0">
            Fru talman! Det finns åtminstone två infallsvinklar på detta.
            Den ena är huruvida man skall jobba regionalt eller globalt. Där
            är ett av problemen den diskussion som har varit om Sverige ställer
            upp på en gemensam nordisk linje inför det arbete som skall ske
            i
          </note>
          <note xml:id="i-fc8b004920e83014-0">
            Washington och FN-konferensen i höst i november.
          </note>
          <note xml:id="i-f09dd039beef901a-0">
            På Nordiska rådets möte i Reykjavik var denna fråga uppe till
            debatt. Där framfördes flera gånger från andra miljöministrar,
            bl.a. från den isländske miljöministern som besvarade en liknande
            fråga, synpunkten att Sverige hade en annan hållning när det gäller
            att ha en gemensam nordisk uppfattning i frågan. På samma sätt
            har det refererats att den svenska uppfattningen är att grannländerna,
            de övriga nordiska länderna, går för snabbt fram med att kräva
            en gemensam konvention.
          </note>
          <note xml:id="i-64a9122d910a6d80-0">
            Det är viktigt att reda ut detta. Det har förekommit olika uppgifter
            i massmedierna. Det är viktigt att klargöra Sveriges hållning.
            Därför vill jag få klart vilken den är.
          </note>
          <note xml:id="i-fdc68a1e64619f6a-0">
            Anf. 31 Miljöminister ANNA LINDH (s)
          </note>
          <note xml:id="i-73687e81aca2b515-0">
            Fru talman! Jag kan vara tacksam att Maggi Mikaelsson i så fall
            ställer frågan, om det finns missuppfattningar. Det är verkligen
            en missuppfattning. Vi har sagt att vi i första hand vill ha regionala
            avtal. Det innebär inte att vi har uteslutit en global konvention.
          </note>
          <note xml:id="i-f8f98f9c3f820c81-0">
            När vi har tittat på vilket vi tycker är det bästa och mest verkningsfulla
            sättet, har vi trott på regionala avtal. Men vi ställer också
            upp på en global konvention. Vi har också haft ett gemensamt nordiskt
            agerande när det gäller en global konvention. Det enades vi om
            och hade en gemensam skrivning om t.ex. när vi var i Reykjavik.
          </note>
          <note xml:id="i-5d0f24eeb88a2543-0">
            Det kan också tilläggas att man nu inte längre talar om en global
            konvention i Washington. Nu gör man i stället förberedelser för
            något som man kallar ett globalt handlingsprogram. Det har också
            tagits ett gemensamt nordiskt initiativ om att man skall genomföra
            en global utvärdering av s.k. pops, dvs. DDT,
          </note>
          <note xml:id="i-abb73c84a6669049-0">
            PCB m.fl. Det gemensamma nordiska förslaget går ut på att man
            skall upprätta en mellanstatlig panel för att genomföra utvärderingen.
            Panelen skall också överväga behovet av en global konvention.
            De nordiska länderna är helt överens om att vi skall ha skyndsamma
            åtgärder för att stoppa utsläppen av dessa ämnen.
          </note>
          <note xml:id="i-58ecacbbc60f236f-0">
            Men en sådan global utvärdering är en nödvändig förutsättning
            för att man sedan skall kunna upprätta en mellanstatlig förhandlingskommitté
            med uppgift att förhandla fram en global konvention om de persistenta
            ämnena.
          </note>
          <note xml:id="i-8b7259a28617ecea-0">
            Anf. 32 MAGGI MIKAELSSON (v)
          </note>
          <note xml:id="i-2075316d01aa27b1-0">
            Fru talman! Då tolkar jag det som att det är helt klart att Sverige
            tillsammans med de övriga nordiska länderna jobbar för en gemensam
            linje när det gäller att komma till rätta med de landbaserade
            havsföroreningarna.
          </note>
          <note xml:id="i-b7a60923f3c01d60-0">
            Anf. 33 Miljöminister ANNA LINDH (s)
          </note>
          <note xml:id="i-24a78c7471ec2571-0">
            Fru talman! Ja.
          </note>
          <note xml:id="i-874159bd59c85510-6">
            Överläggningen var härmed avslutad.
          </note>
          <note xml:id="i-a1f6870e18787145-0">
            12 § Svar på fråga 1994/95:366 om provborrningarna efter olja
            i Skagerrak
          </note>
          <note xml:id="i-1fc5409dc0366863-0">
            Anf. 34 Miljöminister ANNA LINDH (s)
          </note>
          <note xml:id="i-49a89292da45925a-0">
            Fru talman! Per Lager har frågat mig hur de norska provborrningarna
            efter olja i Skagerrak kommer att hanteras i fortsättningen.
          </note>
          <note xml:id="i-5db0fb59306449f3-0">
            Jag svarade på en liknande fråga från Per Lager den 25 oktober
            1994. Jag vill hänvisa till det svaret och kan dessutom göra vissa
            tillägg.
          </note>
          <note xml:id="i-dc0767d7755b28fd-0">
            Sverige har redan i januari 1994 begärt samråd med den norska
            regeringen i enlighet med den nordiska miljöskyddskonventionen
            med anledning av de norska planerna på provborrningar efter olja
            i Skagerrak. Under 1994 förekom flera kontakter och möten på såväl
            politisk nivå som tjänstemannanivå mellan länderna.
          </note>
          <note xml:id="i-9dd1f5375afc28e9-0">
            Efter det senaste mötet i oktober 1994, som hölls på tjänstemannanivå,
            har norrmännen utfäst sig att ta fram de kompletteringar som begärts
            från svensk sida.
          </note>
          <note xml:id="i-e99b7912d74abf0e-0">
            Dessa kompletteringar kommer att översändas till den svenska
            regeringen i juni månad. Den norska regeringen kommer vidare att
            färdigställa en utredning om miljöeffekter av kemikalieutsläpp
            från oljeborrning under juni månad.
          </note>
          <note xml:id="i-38ac35c26132c711-0">
            Den norska regeringen har angett att den tidigast kommer att
            fatta ett beslut under år 1997.
          </note>
          <note xml:id="i-22490ccd43795ff9-0">
            När de kompletterande utredningarna har översänts till den svenska
            regeringen kommer de att remitteras till berörda myndigheter och
            organisationer för yttrande. Med utgångspunkt från myndigheternas
            yttranden kommer den svenska regeringen att utarbeta ett ställningstagande
            som skall avges till den norska regeringen som en grund för det
            begärda samrådet.
          </note>
          <note xml:id="i-d0a083a1b4ef5329-0">
            Jag vill också understryka vad jag sade i oktober.
          </note>
          <note xml:id="i-2658668077c74a28-0">
            Den svenska regeringens begäran om samråd enligt den nordiska
            miljöskyddskonventionen kvarstår. Den svenska uppfattningen är
            att ett samråd skall komma till stånd före den norska regeringens
            ställningstagande till frågan huruvida landet skall inleda provborrningar
            efter olja och gas i Skagerrak.
          </note>
          <note xml:id="i-dcc6db9ac483d105-0">
            Anf. 35 PER LAGER (mp)
          </note>
          <note xml:id="i-27017b176f197d93-0">
            Fru talman! Anledningen till att jag tar upp denna fråga igen
            är att jag fortfarande är väldigt orolig för de norska planerna.
            På min fråga i höstas, den 25 oktober, svarade ministern att det
            var beklagligt att inte samråd hade skett före beslutet i Stortinget
            och att
          </note>
          <note xml:id="i-c09dc634c27424f6-0">
            Sverige hade begärt samråd.
          </note>
          <note xml:id="i-a3b1f4e38f6bc8b3-0">
            På Nordiska rådets möte i Reykjavik tog Marianne
          </note>
          <note xml:id="i-86a68c106af1884b-0">
            Samuelsson från Miljöpartiet upp denna fråga. Jag tror att miljöministern
            missade just det. Kommun- och arbetsminister Berge svarade på
            den frågan. Han räknade då upp de fem olika speciella utredningar
            man nu håller på med. Han sade att Sverige var helt överens med
            Norge om att dessa utredningar först skulle läggas till grund
            för en gemensam syn på det hela. Man skulle efteråt, eventuellt,
            kunna ha något som liknade ett samråd.
          </note>
          <note xml:id="i-633063858d711cc5-0">
            Han påtalade att Sverige inte hade begärt samråd förrän efter
            det att dessa undersökningar var färdiga och sade att Norge inte
            hade tagit ställning till om man tänkte ha ett sådant samråd.
            Det lät litet lustigt.
          </note>
          <note xml:id="i-6a181f981f3f1e48-0">
            Jag hoppas att det betyder att Sverige kommer att driva igenom
            ett samråd.
          </note>
          <note xml:id="i-5df6e9bc46f1aab3-0">
            Anf. 36 Miljöminister ANNA LINDH (s)
          </note>
          <note xml:id="i-0db21e963bece5b7-0">
            Fru talman! Om den norska regeringen kommer att stå fast vid
            sina planer kommer Sverige självfallet att begära ett samråd,
            om inte Norge tar ett initiativ till det. Däremot tycker jag att
            det i ett läge då utredningarna snart är färdiga är rimligt att
            vi först väntar på utredningarna för att ha det underlaget innan
            vi har ett samråd. Men självfallet kommer vi att ha ett samråd
            om de norska planerna kommer att aktualiseras igen.
          </note>
          <note xml:id="i-e5bf96da25d1836f-0">
            Anf. 37 PER LAGER (mp)
          </note>
          <note xml:id="i-e248a82259c55d88-0">
            Fru talman! En annan anledning till att jag tar upp frågan igen
            är att vi hade en konferens på Smögen angående oljeborrningarna
            i Skagerrak. Där framkom det att Norge inte tyckte att miljöprövningen
            hade en överordnande betydelse. Den ställdes jämsides med alla
            andra problem med borrningarna.
          </note>
          <note xml:id="i-aec2827876700cbf-0">
            Vad som nu kan vara något att hänga upp det hela på är det som
            minister Berge sade i svaret till Marianne Samuelsson i Reykjavik,
            nämligen att om miljöprövningarna visar att det här är så allvarligt
            att man över huvud taget inte kan tänka sig att borra efter olja,
            då gäller inga ekonomiska överväganden.
          </note>
          <note xml:id="i-9c047e6bbc56f51e-0">
            Det låter väldigt förhoppningsfullt. Jag hoppas att det stämmer,
            för det stämmer i övrigt inte med vad man tidigare har sagt.
          </note>
          <note xml:id="i-c8defeff054970b6-0">
            Anf. 38 Miljöminister ANNA LINDH (s)
          </note>
          <note xml:id="i-4180bf75a59870ab-0">
            Fru talman! Vi får väl avvakta vad som kommer i juni från den
            norska regeringen. Sedan kan vi ha en gemensam diskussion om detta.
            Det kan bli en ny fråga för oss, men jag hoppas att frågan kommer
            att avskrivas då.
          </note>
          <note xml:id="i-2024c4364eab67ce-0">
            Anf. 39 PER LAGER (mp)
          </note>
          <note xml:id="i-69ab6a25e911e820-0">
            Fru talman! Jag hoppas att miljöministern inte släpper denna
            fråga ett ögonblick utan ligger på hela tiden.
          </note>
          <note xml:id="i-874159bd59c85510-7">
            Överläggningen var härmed avslutad.
          </note>
          <note xml:id="i-079e9b4d7367091f-0">
            13 § Svar på fråga 1994/95:368 om EU-
          </note>
          <note xml:id="i-45988cb750ab680d-0">
            anpassningen och bekämpningsmedel
          </note>
          <note xml:id="i-2e282942d789f33c-0">
            Anf. 40 Miljöminister ANNA LINDH (s)
          </note>
          <note xml:id="i-3f469a0cda6dc606-0">
            Fru talman! Sven Bergström har frågat mig vilka åtgärder jag
            planerar att vidta för att förhindra att
          </note>
          <note xml:id="i-926ce950096ca9d5-0">
            Sverige på grund av anpassningen till EU tvingas tillåta bekämpningsmedel
            som i dag är förbjudna.
          </note>
          <note xml:id="i-b99aa0d845725572-0">
            Enligt det s.k. pesticiddirektivet skall de bekämpningsmedel
            som är uppförda på en s.k. positivlista vara godkända i hela EU
            om de godkänts i ett av EU:s medlemsländer. Innan ett ämne förs
            upp på listan måste det genomgå en noggrann utvärdering och prövas
            gentemot de kravregler som direktivet innehåller.
          </note>
          <note xml:id="i-8608964269009b47-0">
            Dessutom går det att vidmakthålla förbud gentemot ämnen som är
            uppförda på positivlistan om man kan åberopa vissa särskilda förhållanden
            i fråga om jordbruksteknik, växtskydd och miljö inklusive klimat.
          </note>
          <note xml:id="i-ac6b8df09c4cb293-0">
            Hittills har inget ämne genomgått den utvärdering och prövning
            som krävs för att uppföras på positivlistan. Avsikten är att 87
            bekämpningsmedel skall genomgå denna procedur inom en tvåårsperiod.
            Inom tio år skall ca 800 prövas.
          </note>
          <note xml:id="i-5dbe264ad31af0d7-0">
            EU har alltså inte föreslagit att de ämnen Sven
          </note>
          <note xml:id="i-48a7a66a08424269-0">
            Bergström syftar på skall godtas. Tvärtom har man beslutat att
            låta dem genomgå en omfattande utvärdering och prövning.
          </note>
          <note xml:id="i-23b191ed13d0211d-0">
            Sverige har i medlemskapsförhandlingarna klargjort att vi inte
            kommer att tillåta att produkter som i dag inte får användas i
            Sverige introduceras på nytt samt att vi avser att fortsätta vårt
            arbete med att begränsa riskerna med bekämpningsmedel.
          </note>
          <note xml:id="i-9e730201e0e4b8b6-0">
            Anf. 41 SVEN BERGSTRÖM (c)
          </note>
          <note xml:id="i-a954df3770cf4bb2-0">
            Fru talman! Jag får tacka miljöministern för svaret, även om
            jag tycker att det är rätt annorlunda tonläge i svaret jämfört
            med de högtidliga löften och deklarationer som gavs inför EU-omröstningen.
            Då var det minsann inte alls fråga om att över huvud taget fundera
            på något sådant här. Då skulle miljögarantin gälla. Vi skulle
            inte behöva sänka våra miljöambitioner på något område.
          </note>
          <note xml:id="i-0c2ac91f21e0dea2-0">
            Nu säger Vibeke Bernson på Kemikalieinspektionen att om de verksamma
            ämnena i medlet sätts upp på positivlistan kan vi tvingas att
            godkänna växtskyddsmedel som vi tidigare förbjudit. Sverige måste
            därför sätta in kraftiga resurser för att försvara och förklara
            vår stränga syn på bekämpningsmedel.
          </note>
          <note xml:id="i-73d457b78aaac036-0">
            Var det detta som var innebörden i miljögarantin?
          </note>
          <note xml:id="i-ef68ed12699f0e86-0">
            Jag trodde att det var att vi inte skulle tvingas ta ett steg
            tillbaka, inte tvingas ha ett uppehållande försvar för att klara
            de höga ambitioner på miljöområdet som vi varit relativt överens
            om i Sverige.
          </note>
          <note xml:id="i-f81f33b17b520bf3-0">
            Jag skulle vilja fråga om miljöministern är beredd att här och
            nu garantera att vi inte på något område behöver sänka kraven
            och om hon är beredd att åberopa miljögarantin och driva dessa
            frågor så tufft som hon och andra lovade inför folkomröstningen
            om EU i november.
          </note>
          <note xml:id="i-1475ca26ef38d876-0">
            Anf. 42 Miljöminister ANNA LINDH (s)
          </note>
          <note xml:id="i-0aabb6589388f212-0">
            Fru talman! För det första skall vi arbeta för att inte bara
            Sverige slipper dessa ämnen utan hela EU.
          </note>
          <note xml:id="i-361ba778da7f36b6-0">
            För det andra förutsätter vi att vi i framtiden inte skall använda
            några medel som hittills inte varit godkända i
          </note>
          <note xml:id="i-e0e2a96ed8012b1a-0">
            Sverige. Jag åberopar också vad Ritt Bjerregaard säger i tidningar
            i dag, något som hon framförde i
          </note>
          <note xml:id="i-a2c426b06eb0ce45-0">
            Sverige och också vid miljöministermötet, nämligen att hon som
            kommissionär förutsätter att inget land på något område skall
            tvingas sänka sina krav.
          </note>
          <note xml:id="i-5c4de853a95c6c47-0">
            Anf. 43 SVEN BERGSTRÖM (c)
          </note>
          <note xml:id="i-55cb1d81a7019412-0">
            Fru talman! Det skulle vara intressant att höra miljöministerns
            kommentar till att Vibeke Bernson, chef för enheten för bekämpningsmedel
            på Kemikalieinspektionen som förutsätts vara väl påläst i dessa
            frågor, ändå går ut och varnar för att vi kan tvingas godkänna
            detta.
          </note>
          <note xml:id="i-8bc95c32c87ad01e-0">
            Miljöministern säger i sitt svar att det går att vidmakthålla
            förbud gentemot ämnen som är uppförda på positivlistan, om man
            kan åberopa vissa särskilda förhållanden i fråga om jordbruksteknik,
            växtskydd och miljö. Det skall inte vara några om och men utan
            klara besked.
          </note>
          <note xml:id="i-f2f0f54fdc640da7-0">
            Den prövning som nu skall genomföras görs av motsvarigheter till
            Kemikalieinspektionen i olika länder. Vi vet att den svenska inspektionen
            är mycket tuffare än i många andra länder. Därför kan vi bakvägen
            tvingas att ta ett steg tillbaka på det här området.
          </note>
          <note xml:id="i-181ec4557edfbb28-0">
            Det är jag orolig för, och jag tror att väldigt många som är
            engagerade i miljöfrågor är oroliga för att det skall bli så.
            Tycker inte miljöministern att det är trist att vi skall behöva
            ägna tid åt ett uppehållande försvar?
          </note>
          <note xml:id="i-71666139eb1fe8e5-0">
            Anf. 44 Miljöminister ANNA LINDH (s)
          </note>
          <note xml:id="i-0f9f6aef51639159-0">
            Fru talman! Jag tycker att det vore mycket trist om vi skulle
            behöva ägna tid åt ett uppehållande försvar, men jag förutsätter
            att det inte kommer att bli så. Jag förutsätter att dessa ämnen
            inte kommer att tillåtas i resten av EU heller. Det skall vi arbeta
            för. Det är bl.a. detta Kemikalieinspektionen skall arbeta för.
          </note>
          <note xml:id="i-230a2fb391393efb-0">
            Jag förutsätter att vi inte skall använda ämnen i
          </note>
          <note xml:id="i-ca0e277c112ef339-0">
            Sverige som inte använts tidigare. Vi kan aldrig ge hundraprocentiga
            garantier, men jag hoppas att vi kan ge 99-procentiga garantier.
            Jag förutsätter att det som miljökommissionären i dag säger också
            skall gälla.
          </note>
          <note xml:id="i-dd3e825ed03efc13-0">
            Inget land skall behöva sänka sina miljökrav. Vi kommer i alla
            fall att arbeta mycket hårt för det.
          </note>
          <note xml:id="i-46197434abc8242c-0">
            Anf. 45 SVEN BERGSTRÖM (c)
          </note>
          <note xml:id="i-60c9caadae6a5513-0">
            Fru talman! Får jag slutligen besked om vilka konkreta åtgärder
            miljöministern är beredd att vidta för att säkra att det hon säger
            - inte bara att hon förutsätter - också skall ske. Jag vill gärna
            veta om Miljödepartementet och miljöministern faktiskt kommer
            att vidta några åtgärder.
          </note>
          <note xml:id="i-1c798242c4731fbb-0">
            Anf. 46 Miljöminister ANNA LINDH (s)
          </note>
          <note xml:id="i-6c0a61e7bee6ad64-0">
            Fru talman! Avslutningsvis kan jag säga att en av de åtgärder
            som vi vidtar är att Kemikalieinspektionens budget kommer att
            förstärkas betydligt. Den kommer att få 4 miljoner kronor extra
            för att arbeta med kemikaliefrågor under det kommande året. Det
            handlar bl.a. om dessa frågor.
          </note>
          <note xml:id="i-874159bd59c85510-8">
            Överläggningen var härmed avslutad.
          </note>
          <note xml:id="i-bdc8334b9c114740-0">
            14 § Svar på fråga 1994/95:375 om
          </note>
          <note xml:id="i-9ba3344573e7ccda-0">
            Klimatdelegationen
          </note>
          <note xml:id="i-dfdc3082d4f8b483-0">
            Anf. 47 Miljöminister ANNA LINDH (s)
          </note>
          <note xml:id="i-fcb42fa4406a56a6-0">
            Fru talman! Lennart Daléus har frågat mig om vilka åtgärder regeringen
            avser att vidta för att stärka
          </note>
          <note xml:id="i-f8b7c90959f3f02b-0">
            Klimatdelegationens arbete.
          </note>
          <note xml:id="i-919979ad73900692-0">
            Delegationen för klimatfrågor bildades 1993 och har tre huvudsakliga
            arbetsuppgifter. Den skall koordinera de svenska insatserna i
            den internationella klimatpanelen (IPCC) och bereda arbetet med
            att ta fram IPCC:s andra utvärderingsrapport. Delegationen skall
            också samordna de svenska forskningsinsatserna inom området. Slutligen
            skall delegationen ge råd till regeringen inom klimatområdet.
            Klimatdelegationens uppdrag hänger samman med avrapporteringen
            av
          </note>
          <note xml:id="i-7ce5dd77cb686437-0">
            IPCC:s andra utvärderingsrapport. Delegationens mandat är därför
            tidsbegränsat till den 31 december
          </note>
          <note xml:id="i-9628a488f89d3b81-0">
            1995.
          </note>
          <note xml:id="i-e24bfc2fbaf242c4-0">
            Klimatkonventionens första partsmöte äger rum den 27 mars - den
            7 april. Partsmötet har att ta ställning till en rad olika frågor
            som kommer att påverka
          </note>
          <note xml:id="i-9c784dd289451dfd-0">
            Sveriges och andra länders arbete. Jag är därför inte beredd
            i dag att ge något besked om hur det framtida klimatarbetet bäst
            skall organiseras.
          </note>
          <note xml:id="i-3174283bb34bc2c5-0">
            Anf. 48 LENNART DALÉUS (c)
          </note>
          <note xml:id="i-77038eace4312616-0">
            Fru talman! Jag får tacka miljöministern för svaret. Jag kan
            berätta att skälet till att jag ställde frågan är att vi i jordbruksutskottet
            häromdagen hade ett besök av miljöministerns statssekreterare.
            Vid det tillfället frågade jag honom om Klimatdelegationen.
          </note>
          <note xml:id="i-91902b5a8c66bcdf-0">
            Det flög i mig att också fråga om man tänker lägga ned den och
            flytta över arbetsuppgifterna till Naturvårdsverket.
          </note>
          <note xml:id="i-d6f87e312a98e942-0">
            Han sade förhållandevis diplomatiskt att han inte kunde svara
            nej på den frågan. Då blir man ju litet orolig. Jag undrar om
            det finns någon tanke på och om det har diskuterats i miljöministerns
            kansli att lägga ner Klimatdelegationen. Det är min första fråga.
          </note>
          <note xml:id="i-b4a04db6bbfd1257-0">
            Förs det sådana diskussioner? Tänker man använda sitt privilegium
            att organisera arbetet genom att lägga ner denna delegation som
            ju spelar en avgörande roll såväl för forskningssamarbetet som
            när det gäller att koordinera och samordna den svenska verksamheten
            för att hantera de oroande klimatförändringarna. Är det på det
            sättet, tror jag att man begår ett allvarligt misstag.
          </note>
          <note xml:id="i-7a189e4f44869573-0">
            Att avbryta delegationers verksamhet har den effekten att frågorna
            blir just förvaltningsfrågor i må vara ett alldeles förträffligt
            verk, men man förlorar då den spännande möjligheten att få idéer
            och förslag till åtgärder utifrån. Miljöministern ger inget svar
            på den frågan. I det förhållandevis kortfattade svaret hade det
            kunnat inrymmas litet av en offensiv attityd.
          </note>
          <note xml:id="i-ff86170016f9051c-0">
            Min första fråga är alltså: Finns det någon tanke på att utnyttja
            möjligheten att lägga ner delegationen och lyfta över ansvaret
            till Naturvårdsverket?
          </note>
          <note xml:id="i-9e82efca18ec3eb8-0">
            Anf. 49 Miljöminister ANNA LINDH (s)
          </note>
          <note xml:id="i-711efab4cb26f2fb-0">
            Fru talman! Som jag har sagt avvaktar vi resultatet från klimatkonferensen
            i Berlin. När vi har sett resultatet vet vi bättre hur vi skall
            lägga upp arbetet. Därefter förbehåller vi oss rätten att lägga
            upp arbetet så att vi får bästa möjliga resultat och politik när
            det gäller klimatfrågorna.
          </note>
          <note xml:id="i-3dc44509604fcbc8-0">
            Jag tycker att vi gärna kan diskutera klimatfrågorna här i kammaren.
            Det är en oerhört viktig politisk fråga att diskutera offensivt.
            Hur arbetet däremot skall organiseras hör inte riktigt hemma i
            riksdagens kammare.
          </note>
          <note xml:id="i-427c579ebccc4401-0">
            Anf. 50 LENNART DALÉUS (c)
          </note>
          <note xml:id="i-d67b8d039888bbe1-0">
            Fru talman! Nu finns det ju ett visst samband mellan hur man
            organiserar arbetet och möjligheten att vara offensiv. Jag tror
            att miljöministern delar den bedömningen. Det är inte vattentäta
            skott mellan dessa två saker. Om man organiserar sig på rätt sätt
            och arbetar med de organ som är lämpliga, är det klart att möjligheten
            att vara offensiv blir större. Just Klimatdelegationen har dessa
            möjligheter och förutsättningar.
          </note>
          <note xml:id="i-7fda12bc46539b11-0">
            Jag diskuterar gärna även i denna stund klimatfrågorna med miljöministern.
            Hennes kollega energiministern har i en artikel ganska nyligen
            talat om att vi en bit in på sekelskiftet kanske skall överge
            den traditionella svenska attityden att minska utsläppen när det
            gäller procentsatser. Vi får kanske hålla med de andra, även de
            som har gjort sämre ifrån sig hittills. Detta är just en sådan
            fråga som kan diskuteras i en klimatdelegation, en delegation
            som har en politisk betydelse, betydelse för forskningen och för
            relationen med andra länder.
          </note>
          <note xml:id="i-86c3709abfd65606-0">
            Därför återkommer jag till frågan: Skall Klimatdelegationen verkligen
            kunna läggas ner?
          </note>
          <note xml:id="i-216273dba9806fd4-0">
            Anf. 51 Miljöminister ANNA LINDH (s)
          </note>
          <note xml:id="i-b4f96cedb15e82a2-0">
            Fru talman! De politiska frågorna kring klimatarbetet är oerhört
            viktiga. Jag ser fram emot och hoppas att det kommer att bli resultat
            vid Berlinmötet, som gör att vi verkligen kan se fram emot ett
            nytt bindande protokoll för att minska koldioxidutsläppen.
          </note>
          <note xml:id="i-ebbbd1d10bee48c4-0">
            Vi kommer att ha anledning att diskutera hur en sådan minskning
            fortsättningsvis skall ske även i
          </note>
          <note xml:id="i-88ae043247133330-0">
            Sverige. Men det är också oerhört viktigt för oss att arbeta
            inom EU. EU är ju egentligen den enda kraft som i dag kan vara
            drivande i det globala klimatarbetet, eftersom bl.a. USA så väsentligt
            har minskat sitt arbete.
          </note>
          <note xml:id="i-4e242f940aebc52e-0">
            Det är en politiskt väldigt spännande tid som vi har att se fram
            emot när det gäller klimatfrågorna.
          </note>
          <note xml:id="i-f1879a5eb0aab57f-0">
            Hur dessa skall hanteras organisatoriskt överlåter jag dock med
            glädje till min statssekreterare, och det tycker jag att Lennart
            Daléus också kan göra.
          </note>
          <note xml:id="i-45cc4d4394237d3a-0">
            Anf. 52 LENNART DALÉUS (c)
          </note>
          <note xml:id="i-9fe118921830d4a4-0">
            Fru talman! Det kan ju tänkas att jag med glädje överlåter de
            frågorna till miljöministerns statssekreterare. Jag skall avstå
            från att över huvud taget göra någon bedömning.
          </note>
          <note xml:id="i-df268808777f96e0-0">
            De frågor som miljöministern väcker här och nu ställde jag i
            en fråga riktad till miljöministern, men den är redan överlämnad
            till energiministern. Jag skall få svar på den litet senare i
            dag. Den handlade just om de energipolitiska aspekterna som hänger
            samman med koldioxidutsläppen.
          </note>
          <note xml:id="i-0e5de4ba14f5dd69-0">
            Sedan säger ministern att EU - jag tror att vi är lika goda EU-vänner
            båda två - är det enda organ som kan vara pådrivande på klimatområdet.
            Detta är icke sant, fru talman. Även Sverige kan vara drivande
            på klimatområdet och bör så vara. Det är själva poängen.
          </note>
          <note xml:id="i-b48c9b601c2b3276-0">
            Skall man kunna vara drivande behöver man ett organ med den kompetens
            som Klimatdelegationen har.
          </note>
          <note xml:id="i-b086d14e00893ce8-0">
            Jag är litet ledsen att jag så här i sista ögonblicket måste
            tolka miljöministern så, att Klimatdelegationen kommer att läggas
            ner. Det beklagar jag, fru talman.
          </note>
          <note xml:id="i-2f6a2eada6ebb605-0">
            Anf. 53 Miljöminister ANNA LINDH (s)
          </note>
          <note xml:id="i-369b9ebca4af9a5f-0">
            Fru talman! Lennart Daléus skall inte dra några förhastade slutsatser
            utifrån ett principiellt ställningstagande om att jag inte vill
            diskutera organisatoriska frågor som jag inte tycker hör hemma
            i kammaren.
          </note>
          <note xml:id="i-caeae759df01a8ba-0">
            Man skall då inte tro att alla sådana organisatoriska frågor
            omedelbart innebär nedläggning av olika organ. Men, som sagt,
            jag överlåter detta till min statssekreterare.
          </note>
          <note xml:id="i-f01237d8bab25338-0">
            När det sedan gäller det politiska arbetet med klimatfrågorna
            är det självklart att Sverige är drivande och skall vara drivande.
            Sverige har också varit drivande både i EU och globalt.
          </note>
          <note xml:id="i-3e3fb3e2a0afdd20-0">
            Men om det gäller att få konferensen i Berlin att bli lyckad,
            tror jag att oavsett vad Sverige gör är det viktigaste att EU
            uppträder som en stark, samlad och enad internationell kraft med
            ett antal konkreta program på agendan. Det ger en starkare effekt
            om EU
          </note>
          <note xml:id="i-23aab1e11311754d-0">
            uppträder som en samlad kraft än om det bara är enstaka länder
            som agerar. Sverige kommer att agera, men det allra viktigaste
            är att se till att det finns någon som tar det globala ansvaret
            när inte USA och andra delar av världen gör det.
          </note>
          <note xml:id="i-80de16550d73f2d6-0">
            Anf. 54 LENNART DALÉUS (c)
          </note>
          <note xml:id="i-8a6bb0abed24a485-0">
            Fru talman! Jag skall fatta mig mycket kort.
          </note>
          <note xml:id="i-179539ec4f9069a0-0">
            Jag hoppas att kunna diskutera dessa frågor litet djupare senare
            i dag när det gäller den fråga som har överlämnats till energiministern.
          </note>
          <note xml:id="i-2dbfd61ad31f659a-0">
            Om det är så, att det är miljöministerns statssekreterare som
            avgör den här typen av delegationers vara eller icke vara, då
            tycker jag att miljöministern skall gå till sin statssekreterare
            och be att man får behålla
          </note>
          <note xml:id="i-a50e34351c037e19-0">
            Klimatdelegationen.
          </note>
          <note xml:id="i-874159bd59c85510-9">
            Överläggningen var härmed avslutad.
          </note>
          <note xml:id="i-4f7730b772634121-0">
            15 § Svar på fråga 1994/95:361 om motorcykelklubbar
          </note>
          <note xml:id="i-5990bd35c3c94fd3-0">
            Anf. 55 Justitieminister LAILA
          </note>
          <note xml:id="i-e546a1d2245633d9-0">
            FREIVALDS (s)
          </note>
          <note xml:id="i-ced4a3d9dd0bf13d-0">
            Fru talman! Siw Persson har frågat mig om regeringen avser att
            omgående vidta ytterligare åtgärder mot s.k. out-law-klubbar.
          </note>
          <note xml:id="i-ff5f97c47dfa596a-0">
            Jag har i december förra året besvarat en riksdagsfråga om motorcykelklubbar
            och organiserad brottslighet. Den behandlade i stora delar samma
            problem som Siw Persson nu aktualiserar.
          </note>
          <note xml:id="i-e918b00f2907f825-0">
            Problemet med s.k. out-law-klubbar, som Hells
          </note>
          <note xml:id="i-60b04d91eb79a5dd-0">
            Angels, är inte nytt vare sig för rättsväsendet eller för mig
            som justitieminister.
          </note>
          <note xml:id="i-bec339eeb82f179f-0">
            Ett av de allvarligaste problemen med dessa motorcykelklubbar
            är de mer eller mindre förtäckta hot som målsägande, vittnen,
            poliser och åklagare utsätts för av klubbmedlemmar eller av dem
            närstående personer. Dessa hot sker bl.a. i samband med att någon
            klubbmedlem misstänks för brott, och syftet med hoten är att med
            olika medel hindra eller direkt sabotera myndigheternas åtgärder
            och på så sätt förhindra att personer som begått brott lagförs
            och döms.
          </note>
          <note xml:id="i-cc478209bb1ddcb0-0">
            Det är givetvis oerhört viktigt att myndigheterna vidtar åtgärder
            för att ingripa mot den brottslighet som begås av medlemmar i
            dessa klubbar. Så sker också. Insatserna förutsätter att polisen
            har en god kunskap om den brottslighet som förekommer i dessa
            mc-klubbar, och att polisens internationella kontakter i dessa
            frågor är väl utvecklade. Rikskriminalpolisen arbetar för närvarande
            aktivt för att föra ut denna kunskap i den lokala polisorganisationen,
            där de operativa insatserna görs.
          </note>
          <note xml:id="i-0a0f1a501a65eced-0">
            Regeringen har i årets budgetproposition markerat att insatser
            mot våldsbrottslighet ytterligare skall prioriteras av polisen,
            och när det gäller bl.a. motorcykelanknuten brottslighet finns
            det utvecklade arbetsmetoder. Som exempel på detta kan nämnas
            de insatser som Stockholmspolisens piketenhet gör i form av spaning,
            kartläggning och tillslag vid brottsutredningar.
          </note>
          <note xml:id="i-254e2b5f4aefa141-0">
            Även hos åklagarna finns kunskap om problemen, och en kartläggning
            av behovet av förbättringar pågår.
          </note>
          <note xml:id="i-e40cc0f56937a8fc-0">
            Riksåklagaren gav i december förra året inom åklagarväsendet
            ett uppdrag som bl.a. skall utveckla myndigheternas arbetsmetoder
            avseende den aktuella brottsligheten. Det arbetet skall vara färdigt
            i maj i år.
          </note>
          <note xml:id="i-2695eabcad59c59e-0">
            Justitiedepartementet förordnade i september 1994
          </note>
          <note xml:id="i-fda2a897936f6c38-0">
            en utredare att bl.a. undersöka vilka åtgärder som kan förbättra
            skyddet för vittnen och målsägande. Uppdraget har nu redovisats
            och är för närvarande föremål för remissbehandling.
          </note>
          <note xml:id="i-dfdfe422fb15197f-0">
            Jag kan också nämna att inom Europarådet arbetar en expertkommitté,
            bl.a. efter svenskt initiativ, med att få fram en rekommendation
            som tar sikte på problemen med hotade vittnen.
          </note>
          <note xml:id="i-75ff0556786009b3-0">
            Regeringen kommer också inom kort att ge direktiv till en utredning
            om bl.a. polisunderrättelseregister.
          </note>
          <note xml:id="i-686e7f430384f71c-0">
            Ett sådant register har till syfte att underlätta och effektivisera
            polisens arbete med bl.a. denna typ av grov organiserad brottslighet.
            Möjligheterna att införa ett sådant register skall utredas skyndsamt.
          </note>
          <note xml:id="i-474c54f77cbed636-0">
            Jag håller mig naturligtvis informerad om det arbete som pågår,
            och om lagstiftningsåtgärder visar sig nödvändiga kommer jag att
            ta initiativ till sådana.
          </note>
          <note xml:id="i-43a4ebb5d78cf3ef-0">
            Anf. 56 SIW PERSSON (fp)
          </note>
          <note xml:id="i-ee318eaacc21d9da-0">
            Fru talman! Jag vill tacka justitieministern för svaret.
          </note>
          <note xml:id="i-8f69953b237e74a8-0">
            Jag vet att det var en frågedebatt i december, men då var det
            inte känt för det stora flertalet att siffrorna var så obehagliga
            i fråga om att så många inte har någon regelrätt inkomst, att
            så många är fällda för brott - inte mindre, utan grövre brott
            - och att många kör utan körkort. Det var därför jag ställde frågan.
          </note>
          <note xml:id="i-47b0e9a762d77bf6-0">
            Det finns utvecklade arbetsmetoder, som det står i svaret, men
            tyvärr har inte alla polisdistrikt kommit till skott och har inte
            de utvecklade arbetsmetoderna ute på fältet. Jag skall inte nämna
            något särskilt polisdistrikt, men jag vet att det är så. Det innebär
            att man i vissa distrikt är bra på att spana och kartlägga, men
            man är inte alls så bra på att verkställa det man har spanat och
            kartlagt.
          </note>
          <note xml:id="i-4f1f4fc742292b4b-0">
            Det som också oroar mig när jag har talat med poliser ute på
            fältet är att man från flera håll har sagt att man inte känner
            att man har tillräckligt stöd uppifrån.
          </note>
          <note xml:id="i-1d03fab04ba11177-0">
            Då menar man inte stöd från RPS utan på departementsnivå.
          </note>
          <note xml:id="i-26978c93b0e8b6e4-0">
            Jag har då förhört mig om det finns någon samordnare eller ansvarig
            person inom departementet som skall hålla ihop problematiken.
            Vi har lärt oss att det annars är lätt att saker och ting trillar
            mellan stolarna, och att polis, åklagare, skattemyndigheter och
            Vägverket drar åt olika håll. Det saknas alltså en samordnare.
            Jag vill fråga om ministern är beredd att tillsätta en sådan.
          </note>
          <note xml:id="i-af61c26b4e684275-0">
            Dessutom vill jag fråga: Tycker ministern att det räcker med
            de befintliga resurserna? Då menar jag inte bara att det skall
            vara mer pengar, utan att det räcker till organisatoriskt och
            att vi också har lagar som verkligen räcker till.
          </note>
          <note xml:id="i-5cbd75f06fdd53eb-0">
            Anf. 57 Justitieminister LAILA
          </note>
          <note xml:id="i-e546a1d2245633d9-1">
            FREIVALDS (s)
          </note>
          <note xml:id="i-b2089fb452a88b40-0">
            Fru talman! Först gällde det samordningen inom regeringskansliet.
            Precis som Siw Persson påpekar, sträcker sig en del av problematiken
            över Justitiedepartementets gränser. Vi har ett väl utvecklat
            beredningsförfarande i regeringskansliet när det gäller frågor
            som rör flera departement. Tyngdpunkten ligger trots allt i Justitiedepartementet.
            Det handlar mycket om just polisens och åklagarnas arbete och
            den lagstiftning som reglerar de myndigheternas arbete. Det finns
            i Justitiedepartementet.
          </note>
          <note xml:id="i-a6149eaa928e261f-0">
            Organisationen inom Justitiedepartementet är sådan att frågorna
            är samlade på ett mycket litet antal personer, som dagligen samarbetar
            med varandra. Jag tror inte att det finns några samordningsproblem
            inom regeringskansliet.
          </note>
          <note xml:id="i-59e0191fe490354b-0">
            Däremot är det ofta betydligt svårare att samordna myndigheter
            som arbetar ute på fältet. Var och en är upptagen och ambitiös
            i sitt arbete och behöver utveckla just sättet att arbeta samordnat.
            Det är en av de frågor som både polismyndigheten och åklagarmyndigheten
            arbetar med. Det gäller inte bara den här typen av brottslighet,
            utan många andra sorters brottslighet.
          </note>
          <note xml:id="i-3929065d6f448121-0">
            En åsikt som många ute på fältet har kommit fram till är att
            man ensam har svårt att komma åt en hel del brottslighet av det
            här slaget men också ekonomisk och annan brottslighet, och att
            man måste samarbeta med alla de myndigheter som kan tänkas vara
            inkluderade. Det ingår i det som jag redogjorde för, dvs.
          </note>
          <note xml:id="i-79909acf176fb553-0">
            den metodutveckling och kartläggning som pågår inom polis- och
            åklagarmyndigheterna.
          </note>
          <note xml:id="i-e93917db3c46e4ef-0">
            Huruvida det här leder till att man kommer fram till att det
            finns några brister, svagheter eller önskemål om ytterligare lagstiftning
            vet jag inte. För dagen finns det inte några sådana önskemål.
            Jag redogjorde för det arbete som pågår i lagstiftningsväg. Det
            handlar om målsägande och vittnen och om polisens register. Det
            arbetar vi med. Om det dyker upp andra önskemål kommer vi naturligtvis
            att överväga också dem.
          </note>
          <note xml:id="i-3fa367f0042cf52a-0">
            Anf. 58 SIW PERSSON (fp)
          </note>
          <note xml:id="i-2fce74d1ce369d8e-0">
            Fru talman! Vi är säkert överens om hur vi skall försöka åtgärda
            de kvalificerade hot som det är fråga om. Men jag vill än en gång
            understryka vikten av att de som jobbar ute på fältet vet att
            det finns en person som de kan vända sig till på departementet
            eller högre upp. Något som jag har lärt mig under årens lopp är
            att det är väldigt svårt att veta vem man skall vända sig till.
            Alla är så arbetsbelastade inom olika myndigheter att det inte
            är självklart att någon tar initiativet och säger att han tar
            på sig också detta. Frågor trillar ofta mellan stolarna.
          </note>
          <note xml:id="i-0757db1d06a9942d-0">
            Jag vill bara föra vidare till ministern att poliser ute på fältet
            hade uppskattat om de hade haft en rak kanal hela vägen upp till
            departementet.
          </note>
          <note xml:id="i-786e247b6a5d0d40-0">
            Anf. 59 Justitieminister LAILA
          </note>
          <note xml:id="i-e546a1d2245633d9-2">
            FREIVALDS (s)
          </note>
          <note xml:id="i-c5d35b17ea211cec-0">
            Fru talman! Jag känner mig något förvirrad över frågan. Skulle
            det vara så att svensk polis inte vet hur man kontaktar Justitiedepartementet
            eller kommer i kontakt med ansvariga personer? Det tror jag inte
            kan vara riktigt med sanningen överensstämmande.
          </note>
          <note xml:id="i-d4b07087308863f7-0">
            Organisationen inom Justitiedepartementet när det gäller brott,
            polis och åklagare är mycket enkel. Det råder inget som helst
            tvivel om vem som ansvarar för den här typen av frågor. Jag vet
            att det förekommer en mycket intensiv kontakt mellan myndigheterna
            på fältet och tjänstemännen i departementet. Jag försäkrar att
            det inte finns några oklarheter i fråga om vem man skall tala
            med. Ytterst har man alltid statssekreterare och minister att
            vända sig till.
          </note>
          <note xml:id="i-b2b2d01f50286d3b-0">
            Anf. 60 SIW PERSSON (fp)
          </note>
          <note xml:id="i-e61df4a5682f314c-0">
            Fru talman! Vi skall inte gå in i någon längre debatt om det
            här, men jag kan bara konstatera hur olika syn man har på saker
            och ting när man sitter i toppen och när man är på gräsrotsnivå.
          </note>
          <note xml:id="i-874159bd59c85510-10">
            Överläggningen var härmed avslutad.
          </note>
          <note xml:id="i-25726e8f2162968c-0">
            16 § Svar på fråga 1994/95:362 om promillegräns för sjötrafik
          </note>
          <note xml:id="i-7ebf7a67245c4d83-0">
            Anf. 61 Justitieminister LAILA
          </note>
          <note xml:id="i-e546a1d2245633d9-3">
            FREIVALDS (s)
          </note>
          <note xml:id="i-d79c0e46a541e4bf-0">
            Fru talman! Elver Jonsson har frågat mig om regeringen avser
            att snarast lägga fram förslag om en promillegräns för all sjötrafik.
          </note>
          <note xml:id="i-fd1e0e9cc4ae1bfb-0">
            Jag vill inledningsvis säga att jag har besvarat en nästan likalydande
            fråga från Elver Jonsson här i kammaren den 18 oktober förra året.
          </note>
          <note xml:id="i-90309a5600f53ff0-0">
            Frågan om att knyta straffbarheten vid sjöfylleri till promillegränser
            har aktualiserats vid ett flertal tillfällen, men har hittills
            inte lett till någon lagstiftning. Det har anförts olika skäl
            mot en sådan reglering, men framför allt har hänvisats till de
            särpräglade och mycket varierande förhållanden som råder inom
            sjötrafiken.
          </note>
          <note xml:id="i-3272870de3570f74-0">
            Som jag nämnde i svaret på Elver Jonssons fråga för bara några
            månader sedan, är det förenat med betydande svårigheter att i
            lagstiftningen särskilja de situationer där promilleregler kan
            vara påkallade från situationer där något sådant behov inte finns.
            Sjölagens bestämmelser om nykterhet till sjöss omfattar nämligen
            all trafik på sjön, från kanoter och segelbrädor till oceangående
            fartyg av olika slag. Medan kravet på nykterhet i vägtrafiken
            endast avser förare, gäller för sjölivet dessutom ett nykterhetskrav
            inte enbart för den som framför ett fartyg utan även för den som
            i övrigt ombord fullgör en uppgift av väsentlig betydelse för
            säkerheten till sjöss.
          </note>
          <note xml:id="i-89843a193b5dd2c1-0">
            Det är självfallet av största vikt att säkerheten i våra farvatten
            - både vad gäller nöjestrafik och yrkesmässig sjöfart - hålls
            på en hög nivå, och det är ingen tvekan om att straffbestämmelser
            om onykterhet till sjöss kan spela en betydelsefull roll i detta
            sammanhang. På mitt förslag ändrades också straffbestämmelserna
            om sjöfylleri den 1 juli 1991. Ändringarna innebar en skärpt syn
            på onykterhet till sjöss. Bl.a. delades sjöfylleribrottet in i
            två grader, sjöfylleri och grovt sjöfylleri. Ett av syftena med
            lagändringen var att det skulle komma tydligare till uttryck att
            vissa gärningar borde bedömas strängare. Samtidigt innebar ändringarna
            att det gavs utrymme för att göra en mer nyanserad bedömning i
            påföljdsfrågan med hänsyn till omständigheterna i varje enskilt
            fall.
          </note>
          <note xml:id="i-12ed0ba5ae7f103e-0">
            År 1993 uttalade den dåvarande regeringen i proposition 1993/94:44
            Grovt rattfylleri m.m. att effekterna av 1991 års ändringar ännu
            inte klarlagts och att man därför borde avvakta med att införa
            nya regler på området. I stället fick Brottsförebyggande rådet
          </note>
          <note xml:id="i-154334d0d46a4af4-0">
            (BRÅ) i uppdrag att utvärdera 1991 års ändringar på sjöfyllerilagstiftningens
            område. Man uttalade samtidigt att frågan om ytterligare skärpningar
            - t.ex. i form av promilleregler - får tas upp på nytt efter det
            att BRÅ har redovisat sitt uppdrag. Utskottet hade inte någon
            erinran mot detta vid riksdagsbehandlingen av propositionen.
          </note>
          <note xml:id="i-a7d15e36642ab01e-0">
            BRÅ skulle ursprungligen ha redovisat sitt uppdrag i februari
            i år, men redovisningen har tyvärr blivit något fördröjd. Uppdraget
            kommer i stället att redovisas innan utgången av juni detta år.
          </note>
          <note xml:id="i-6e3c6aebd51d5111-0">
            I oktober förra året svarade jag Elver Jonsson att jag inte var
            beredd att ta ställning i frågan om införande av promilleregler
            i sjölagen innan underlaget från BRÅ föreligger. Jag står fortfarande
            kvar vid den bedömningen.
          </note>
          <note xml:id="i-20f8bccd9156ccd6-0">
            Anf. 62 ELVER JONSSON (fp)
          </note>
          <note xml:id="i-d0e0b5adf07cc509-0">
            Fru talman! Jag tackar statsrådet för svaret. Ändå måste jag
            tolka svaret på min fråga om att snarast lagstifta som ett nej.
            Statsrådets svar är att man skall vänta och se, vilket jag menar
            är alltför passivt. Anledningen skulle vara att det ytterst handlar
            om att
          </note>
          <note xml:id="i-800606c513569aaa-0">
            BRÅ:s färdiga redovisning skulle vara avgörande för lagstiftningen.
          </note>
          <note xml:id="i-7631686eff8659b8-0">
            Som fru statsrådet säger har frågan om sjönykterheten varit upp
            i debatter under många år. Det har väckts motioner, och frågor
            och interpellationer har framställts. Frågan är väl minst sagt
            mogen - ja, kanske rent av övermogen. Parterna på arbetsmarknaden
            tog ju saken i egna händer och sade: Vi kan inte vänta längre.
            Vi behöver ha ett eget regelsystem som i och för sig skulle kunna
            ligga till grund för en lagstiftning.
          </note>
          <note xml:id="i-7f95c4a47bf28c61-0">
            Jag tycker, fru talman, att det finns anledning att uttala en
            honnör för Sjöfolksförbundet och Redarna, som här har handlat
            i sjösäkerhetens intresse.
          </note>
          <note xml:id="i-947ce009c302f169-0">
            Nu upplever jag att fru statsrådet närmast är något besvärad
            för att jag återkommit inom ett halvår. Men jag fick ju, som sades
            i svaret, ett löfte om att man vid
          </note>
          <note xml:id="i-463949fe04b89d58-0">
            BRÅ skulle vara färdiga med underlaget den 1 februari. Därför
            uppfattar jag det som rimligt att man föreslår en lagstiftning.
          </note>
          <note xml:id="i-d74a66d906adbfac-0">
            Statsrådet bekänner sig ju till problemen, men kanske reser sig
            svårigheterna att lagstifta. När det gäller just de juridiska
            knepigheterna finns faktiskt de uppslag som Väg- och sjöfyllerikommittén
            presenterade, vilka är högst användbara. Därför skulle jag vilja
            rikta en uppmaning till Justitiedepartementets chef att snarast
            föreslå en lagstiftning, för det är ingen tvekan om att det finns
            ett mycket starkt folkligt stöd för en sådan åtgärd. Min fråga
            är: Går det att snabba på detta för att få fram det före sommaren?
          </note>
          <note xml:id="i-b123b7f8caa79ea2-0">
            Anf. 63 Justitieminister LAILA
          </note>
          <note xml:id="i-e546a1d2245633d9-4">
            FREIVALDS (s)
          </note>
          <note xml:id="i-0eaa1e01f1c10219-0">
            Fru talman! Som jag sade i mitt svar tycker jag att vi skall
            följa riksdagens uppfattning, som såvitt jag förstår Elver Jonsson
            delade, nämligen att vi skall avvakta BRÅ:s rapport. Då tycker
            jag att vi gör det.
          </note>
          <note xml:id="i-dcec91b8cec278d7-0">
            Anf. 64 ELVER JONSSON (fp)
          </note>
          <note xml:id="i-40ad4555a63e6315-0">
            Fru talman! Låt mig bara tillägga att jag hade större förhoppningar
            när det gäller både BRÅ:s och framför allt departementets förmåga
            att hålla tempo i frågan.
          </note>
          <note xml:id="i-7bdf31d451507b1d-0">
            När statsrådet nu breddar svaret och talar om sjölivets annorlunda
            situation gentemot annan trafik låter det närmast som en ursäkt,
            för dessa förhållanden var ju väl kända av den statliga utredningen
            som lade fram ett gott förslag. Dessa skilda situationer lever
            ju både besättningsmän och redare med. De bör kunna komma till
            en slutsats som väsentligt höjer sjösäkerheten.
          </note>
          <note xml:id="i-a1068b17e3b4eaa7-0">
            Det är dags, fru talman, att lagstiftarna raskar på.
          </note>
          <note xml:id="i-874159bd59c85510-11">
            Överläggningen var härmed avslutad.
          </note>
          <note xml:id="i-3460735302f0bd08-0">
            17 § Svar på fråga 1994/95:364 om industriföretaget JICC
          </note>
          <note xml:id="i-a2dff93ee9b4fb41-0">
            Anf. 65 Näringsminister STEN
          </note>
          <note xml:id="i-b2890730b3e52477-0">
            HECKSCHER (s)
          </note>
          <note xml:id="i-38ce2889da7d2647-0">
            Fru talman! Sven-Åke Nygårds har frågat mig om jag avser att
            vidta några åtgärder med anledning av att industriföretaget Järfälla
            ICC har ställt in betalningarna, vilket hotar 700 arbetstillfällen.
          </note>
          <note xml:id="i-d507a2b8949b183f-0">
            Järfälla ICC AB - som numera är försatt i konkurs
          </note>
          <note xml:id="i-08d2f56a22f850c7-0">
            - ägs till 49 % av Atle AB. Atle är dock inget statligt riskkapitalbolag,
            även om mindre andelar av Atle ägs av vissa organ med statlig
            anknytning. Det helstatliga bolaget ALMI Företagspartner AB och
            Stiftelsen
          </note>
          <note xml:id="i-11b8114592d91f9d-0">
            Industri- och nyföretagarfonden äger vardera 10 %.
          </note>
          <note xml:id="i-72a604aac8272f05-0">
            Vidare äger fyra s.k. teknikbrostiftelser sammanlagt drygt 7
            % av aktierna i Atle.
          </note>
          <note xml:id="i-28f351c7ce75cab0-0">
            Vi i Näringsdepartementet har haft samtal med de båda ägargrupperna
            och framhållit att vi ser allvarligt på situationen. Men regeringen
            kan av minst två skäl inte ingripa.
          </note>
          <note xml:id="i-c6b6140aef35c2b8-0">
            För det första går det inte - även om vi skulle vilja
          </note>
          <note xml:id="i-00a287fd4cd14b88-0">
            - eftersom vi inte kan styra och ställa i Atle, där staten enbart
            har en mindre aktiepost via ALMI Företagspartner AB. De andra
            posterna med statliga anknytning innehas av stiftelser med en
            självständig ställning.
          </note>
          <note xml:id="i-ad91d318f3a4c47b-0">
            För det andra är det ingen självklarhet att vi skulle göra det
            även om vi kunde. Det finns, och bör finnas, en ansvarsfördelning
            mellan ett företags ägare, dess styrelse och dess företagsledning.
            Ägarna varken kan eller bör påverka de lagliga beslut som fattas
            i enskilda ärenden.
          </note>
          <note xml:id="i-69a1dec253db6ffd-0">
            Svaret på frågan är alltså att regeringen inte kan vidta några
            åtgärder för att ägarna till Järfälla ICC
          </note>
          <note xml:id="i-86f323f605538dd0-0">
            skall skjuta till mer kapital.
          </note>
          <note xml:id="i-c912a4b52f967921-0">
            En annan sak är att staten och regeringen allmänt sett utgår
            från att företagsägare och företagsledare i
          </note>
          <note xml:id="i-9425aaa0f79612b8-0">
            Sverige uppträder ansvarsfullt när företag drabbas av tekniska
            eller marknadsmässiga problem.
          </note>
          <note xml:id="i-21a26a600b1241bf-0">
            Det är självfallet regeringens förhoppning att Järfälla ICC:s
            ägare och andra intressenter kan finna lösningar som innebär att
            en verksamhet med avancerad teknik och ett betydande antal sysselsatta
            även i fortsättningen kan bedrivas i Järfällafabriken.
          </note>
          <note xml:id="i-f40f4ae0d30d1cd8-0">
            Om det blir aktuellt att friställa personal, kommer de arbetsmarknadspolitiska
            organen på sedvanligt sätt att pröva vilka åtgärder som kan vidtas
            för att mildra verkningarna.
          </note>
          <note xml:id="i-2d74d743a300c2f5-0">
            Anf. 66 SVEN-ÅKE NYGÅRDS (s)
          </note>
          <note xml:id="i-d1a750e16a30070f-0">
            Fru talman! Jag tackar näringsministern för svaret på min fråga.
            Tyvärr är jag inte särskilt nöjd med svaret, även om jag har viss
            förståelse för näringsministerns inställning i frågan.
          </note>
          <note xml:id="i-dd3246a58f5ca583-0">
            Jag vill betona det som jag tagit upp i min fråga, att de i Järfälla
            som nu riskerar att bli arbetslösa går ut i arbetslöshet i en
            region där industriarbete är en mycket stor bristvara. Av det
            skälet är det synd att statsmakten inte kan göra någonting. Som
            sagt var är det stor brist på industriarbetsplatser i Stockholm.
          </note>
          <note xml:id="i-fe40b3465e77f382-0">
            Jag hade hoppats att näringsministern skulle ha litet mer besked
            att ge beträffande min fråga.
          </note>
          <note xml:id="i-ea3ebb74df4d940a-0">
            Anf. 67 Näringsminister STEN
          </note>
          <note xml:id="i-b2890730b3e52477-1">
            HECKSCHER (s)
          </note>
          <note xml:id="i-b95a2fe8c99c8ffb-0">
            Fru talman! Jag delar helt och hållet Sven-Åke
          </note>
          <note xml:id="i-6e6901ffeffdeaeb-0">
            Nygårds bekymmer över arbetslösheten i både Järfälla och andra
            delar av landet.
          </note>
          <note xml:id="i-209b8f83455753ff-0">
            Den fråga som har ställts rör emellertid ifall regeringen avser
            att vidta några åtgärder. Som jag förklarade för Sven-Åke Nygårds
            finns för det första inte ens de formella förutsättningarna för
            detta.
          </note>
          <note xml:id="i-0355d93a058b1276-0">
            För det andra tror jag trots allt att det långsiktigt är viktigt
            att den arbetsfördelning som skall råda mellan ett bolags olika
            organ vidmakthålls. Det är ju inte så, att jag eller personalen
            i departementet har den kompetens som krävs för att gå in i en
            enskild affär och avgöra om det t.ex. skall satsas mera pengar,
            utan här råder en arbetsfördelning som rimligen bör råda.
          </note>
          <note xml:id="i-8f6d503314e66683-0">
            Men jag har inga som helst svårigheter att dela
          </note>
          <note xml:id="i-f7be9343f08ca237-0">
            Sven-Åke Nygårds oro för vad som kan tänkas inträffa. Nu har
            jag emellertid inhämtat att de som har ansvaret för situationen,
            dvs. konkursförvaltare och andra intressenter, inte ligger på
            latsidan. Deras förhoppningar är att finna lösningar som skall
            kunna tillgodose olika vitala intressen.
          </note>
          <note xml:id="i-b8cd44d1251f488b-0">
            Anf. 68 SVEN-ÅKE NYGÅRDS (s)
          </note>
          <note xml:id="i-9d7e90330db69ed4-0">
            Fru talman! Det som har hänt sedan jag ställde frågan är att
            företaget har gått i konkurs, nämligen i fredags. Detta har naturligtvis
            ytterligare aktualiserat frågan om åtgärder.
          </note>
          <note xml:id="i-c96405c490952cf1-0">
            Det som förvånar mig litet grand är att staten -
          </note>
          <note xml:id="i-ec7b9d7772855270-0">
            som i och för sig är en liten ägare till ett riskkapitalbolag
            - efter att ha varit med och satsat pengar i detta företag under
            ganska lång tid, nu kommer underfund med att det inte skall satsas
            pengar längre.
          </note>
          <note xml:id="i-3003c9a89428e086-0">
            Jag kan förstå näringsministerns problem att inte kunna påverka
            detta bolag, men jag vill ändå framföra att jag är litet missnöjd
            med statens sätt att hantera riskkapital.
          </note>
          <note xml:id="i-128bd3e8cbcfcf30-0">
            Anf. 69 Näringsminister STEN
          </note>
          <note xml:id="i-b2890730b3e52477-2">
            HECKSCHER (s)
          </note>
          <note xml:id="i-ee319fee941ed006-0">
            Fru talman! Som har framgått av en lång rad andra debatter också
            här i kammaren är inte heller regeringen helt och hållet nöjd
            med den konstruktion som vi har med Atle och Bure. Men precis
            som Sven-Åke
          </note>
          <note xml:id="i-5cfb6a1cd89959b7-0">
            Nygårds säger är de inte statliga riskkapitalbolag.
          </note>
          <note xml:id="i-5bc8a35b224fb34b-0">
            Deras konstruktion gör att de heller inte fungerar särskilt bra
            som riskkapitalbolag.
          </note>
          <note xml:id="i-d96741d0485c45b6-0">
            Allmänt sett är det naturligtvis angeläget att den som går in
            i ett högriskprojekt, som med nödvändighet måste bli långsiktigt,
            också skall ha uthållighet att driva det vidare samt också skall
            ha kompetens att på ett tidigt stadium göra den analys som behövs
            för att bedöma om det är värt risken.
          </note>
          <note xml:id="i-80e1e02369e1dc50-0">
            Anf. 70 SVEN-ÅKE NYGÅRDS (s)
          </note>
          <note xml:id="i-4fc8ae67fe002ffb-0">
            Fru talman! Jag tror inte att vi kommer längre i den här diskussionen.
            Men vi tycks vara överens om en sak, att vi är litet tandlösa
            när vi inte kan sätta in åtgärder och vara litet uthålligare när
            vi satsar. När det gäller industriprojekt är det ytterst viktigt
            att statens satsningar är uthålligare än de har visat sig vara
            i det här fallet.
          </note>
          <note xml:id="i-713d267a8dcd1497-0">
            Anf. 71 Näringsminister STEN
          </note>
          <note xml:id="i-b2890730b3e52477-3">
            HECKSCHER (s)
          </note>
          <note xml:id="i-64a0d90bf6b61357-0">
            Fru talman! Jag tror inte heller att vi kommer så mycket längre.
            Men jag vill bara säga att formellt är det faktiskt inte staten
            som är med.
          </note>
          <note xml:id="i-874159bd59c85510-12">
            Överläggningen var härmed avslutad.
          </note>
          <note xml:id="i-4d67d6b8a899587a-0">
            18 § Svar på fråga 1994/95:367 om den maringeologiska undersökningsverksamheten
          </note>
          <note xml:id="i-a0a51221b4c8f299-0">
            Anf. 72 Näringsminister STEN
          </note>
          <note xml:id="i-b2890730b3e52477-4">
            HECKSCHER (s)
          </note>
          <note xml:id="i-4c262da864ae424c-0">
            Fru talman! Per Lager har frågat miljöminister
          </note>
          <note xml:id="i-f6e1927e44eb8b42-0">
            Anna Lindh vad hon avser att göra för att förhindra de negativa
            konsekvenser som en nedläggning av den marina övervakningen, sedimentforskningen
            och kartläggningen av havsbotten inom den svenska ekonomiska zonen
            skulle innebära. Arbetet inom regeringen är så fördelat att det
            är jag som skall svara på frågan.
          </note>
          <note xml:id="i-3a6ff8d90718e424-0">
            Som Per Lager är medveten om har regeringen vidtagit kraftfulla
            besparingsåtgärder i syfte att komma till rätta med den svenska
            ekonomin. Dessa åtgärder drabbar alla områden inom det svenska
            samhället och då givetvis även de statliga myndigheterna. Jag
            vill därför upprepa vad regeringen sagt i budgetpropositionen
            om SGU och dess maringeologiska undersökningsverksamhet.
          </note>
          <note xml:id="i-e54cb8d53c3823af-0">
            Sveriges geologiska undersökning, dvs. SGU, omfattas av regeringens
            sparkrav på utgifter för statlig konsumtion. Det för SGU föreslagna
            besparingskravet är av sådan storlek att det enligt regeringens
            bedömning inte är rimligt att ytterligare justera produktionsmålen.
            Det bör i stället bli fråga om att någon eller några verksamheter
            läggs ned. Regeringen har efter en noggrann genomgång av SGU:s
            olika verksamheter i budgetpropositionen förslagit att den maringeologiska
            undersökningsverksamheten avvecklas.
          </note>
          <note xml:id="i-9a195c676838b3dc-0">
            Jag vill i sammanhanget nämna att även SGU prioriterat en avveckling
            av den maringeologiska verksamheten för att klara av angivet sparkrav.
          </note>
          <note xml:id="i-d4db9baa2847d000-0">
            Jag delar givetvis Per Lagers uppfattning att det är viktigt
            att Sverige lever upp till internationella konventioner inom miljöområdet.
            Jag vill också till Per
          </note>
          <note xml:id="i-038877321c5a1e2c-0">
            Lager säga att jag självfallet inte har något emot att den maringeologiska
            verksamheten får fortsätta. Det förutsätter emellertid att besparingen
            kan åstadkommas på annat sätt.
          </note>
          <note xml:id="i-3483a7fa4943e171-0">
            Anf. 73 PER LAGER (mp)
          </note>
          <note xml:id="i-f4d96ebb20d07f57-0">
            Fru talman! Jag tackar för svaret. Jag är förstås inte alls nöjd.
            Jag är förvånad, och jag har väldigt svårt att förstå svaret med
            tanke på den lilla besparing det handlar om i förhållande till
            det betydligt högre pris som det kostar vad gäller åtagandet.
          </note>
          <note xml:id="i-581e04165f8a39e6-0">
            Enligt de olika konventioner som Sverige har skrivit på skall
            vi ha kontroll över det havsområde som omger Sverige. Den kontrollen
            kan vi inte ha om vi inte kan undersöka botten. I dag är det faktiskt
          </note>
          <note xml:id="i-6d29c2a34e632fce-0">
            85 % av botten som kvarstår när det gäller undersökningar av
            våra bottenförhållanden. Det gäller inte bara att ta reda på de
            geologiska karaktärerna. Det handlar också bl.a. om segmentprover.
          </note>
          <note xml:id="i-0386150e7ca8522e-0">
            Jag förstår inte hur vi skall kunna leva upp till åtagandena.
            Näringsministern kan kanske tala om för mig hur vi skall kunna
            leva upp till våra åtaganden när det gäller konventionerna i Paris,
            Oslo, London, Helsingfors och Rio och havsrättskonventionen från
          </note>
          <note xml:id="i-b7406c215416744f-0">
            1994.
          </note>
          <note xml:id="i-88dc93f58ba99dcb-0">
            Anf. 74 Näringsminister STEN
          </note>
          <note xml:id="i-b2890730b3e52477-5">
            HECKSCHER (s)
          </note>
          <note xml:id="i-a7a66c03d2c44345-0">
            Fru talman! Jag är medveten om det Per Lager säger. Det fartyg
            det nu är frågan om fyller en lång rad olika funktioner. Det finns
            en lång rad olika intressenter i verksamheten, varav Per Lager
            tar upp vissa. Jag vill inte ett ögonblick bestrida att fartyget
            och den verksamhet man där bedriver fyller viktiga funktioner.
          </note>
          <note xml:id="i-c3af90a37d3cb53d-0">
            Det var länge sedan staten kunde spara i verksamhet utan att
            det märktes. Det har inte bara vad gäller
          </note>
          <note xml:id="i-50e1570e8a440883-0">
            SGU:s verksamhet utan också på alla andra områden som jag har
            ansvar för varit ett utomordentligt plågsamt spararbete som vi
            emellertid har bedömt vara nödvändigt.
          </note>
          <note xml:id="i-da9dce7b9ac4793d-0">
            Som jag sade i svaret har regeringen redovisat en prioritering
            för hur denna besparing skall gå till, som dessutom stämmer överens
            med SGU:s egen prioritering på det området.
          </note>
          <note xml:id="i-a79857dba3ea766f-0">
            Självfallet är riksdagen suverän i detta avseende, och om riksdagen
            vill göra andra prioriteringar och göra besparingen på något annat
            område är riksdagen suverän att göra det. Nu ligger bollen helt
            klart hos riksdagen. Regeringen företar sig självfallet inte någonting
            i saken.
          </note>
          <note xml:id="i-cb3e6b4cde645d9d-0">
            Anf. 75 PER LAGER (mp)
          </note>
          <note xml:id="i-c636eec81f80dad7-0">
            Fru talman! Man har ställt ett 5-procentigt sparkrav och dessutom
            gjort ett förslag angående de 13
          </note>
          <note xml:id="i-a7d15853ba1d455c-0">
            miljoner kronor som verksamheten kostar. Man skall också sälja
            det fartyg som används.
          </note>
          <note xml:id="i-e664a30f651adf2a-0">
            Kommunerna har i sina översiktsplaner skyldighet att ha kontroll
            över sitt havsområde. För att kunna ha det måste man ha ett underlag,
            som just SGU:s undersökningsverksamhet kan ge. Det står i vår
            naturresurslag, i vår plan- och bygglag och i vår kontinentalsockellag.
          </note>
          <note xml:id="i-bc640c2dffe4c9aa-0">
            Det finns kraftiga skäl att behålla verksamheten.
          </note>
          <note xml:id="i-bf785a12f83af805-0">
            Jag hoppas verkligen att riksdagen fattar ett annat beslut än
            vad regeringen har föreslagit.
          </note>
          <note xml:id="i-b8b67dbbbe8d3f67-0">
            Anf. 76 Näringsminister STEN
          </note>
          <note xml:id="i-b2890730b3e52477-6">
            HECKSCHER (s)
          </note>
          <note xml:id="i-ae805182f356b864-0">
            Fru talman! Jag har full förståelse för Per Lagers inställning
            till frågan och respekterar den självfallet.
          </note>
          <note xml:id="i-af98c4d2404ca3ee-0">
            SGU:s besparingskrav var tufft - det medges gärna. Men det var
            inte tuffare än det som har lagts på andra delar av statlig förvaltning.
            Jag skall inte trötta vare sig kammaren, talmannen eller Per Lager
            med siffror och procentsatser, men jag konstaterar att det inte
            på något avgörande sätt avviker från den typ av sparbeting som
            har lagts ut på statsförvaltningen i övrigt.
          </note>
          <note xml:id="i-80f5cd2bf616e380-0">
            Anf. 77 PER LAGER (mp)
          </note>
          <note xml:id="i-258b1de7938672fb-0">
            Fru talman! Vi får hoppas att riksdagen fattar ett annat beslut
            och att man framför allt i utskottet förstår detta litet bättre.
            Länsstyrelsen har förstått det. Försvaret har förstått det. De
            marina centrumen har förstått det, och även Naturvårdsverket.
            Jag hoppas att regeringen lär sig något av det.
          </note>
          <note xml:id="i-94e9c97be1038423-0">
            Anf. 78 Näringsminister STEN
          </note>
          <note xml:id="i-b2890730b3e52477-7">
            HECKSCHER (s)
          </note>
          <note xml:id="i-702058e1fc4df7b0-0">
            Fru talman! Vi lär oss mycket av detta - bl.a. att alla kan vara
            överens om besparingar i princip, men att det är väsentligt svårare
            att acceptera det i en verksamhet som berör en själv.
          </note>
          <note xml:id="i-874159bd59c85510-13">
            Överläggningen var härmed avslutad.
          </note>
          <note xml:id="i-f631661714d24685-0">
            19 § Svar på fråga 1994/95:356 om val av utredare
          </note>
          <note xml:id="i-545592e64a3dcdc2-0">
            Anf. 79 Statsrådet LEIF BLOMBERG (s)
          </note>
          <note xml:id="i-a17992bec54fb791-0">
            Fru talman! Torsten Gavelin har frågat mig om regeringen avser
            att ändra beslutet att vice ordföranden i Utlänningsnämnden skall
            utreda om svenska myndigheter följer FN:s barnkonvention när det
            gäller behandlingen av flyktingbarn.
          </note>
          <note xml:id="i-d7889dc909e9d8ef-0">
            Inledningsvis vill jag ge en kort bakgrund. I slutet av november
            1994 tillsattes den parlamentariska kommitté som skall se över
            hela invandrings- och flyktingpolitiken. I detta uppdrag ingår
            som ett delmoment att göra en genomgång av hur myndigheternas
            tillämpning av svensk lag beaktar de åtaganden som Sverige gjort
            i och med anslutningen till FN:s kommission om barns rättigheter.
            Eftersom jag bedömde frågan vara viktig skulle uppdraget i denna
            del genomföras med förtur och redovisas till regeringen i och
            med mars månads utgång 1995.
          </note>
          <note xml:id="i-6e8ba3e23834b6e8-0">
            Kommittén har sedan i sin tur uppdragit åt rådmannen vid Göteborgs
            tingsrätt, tillika vice ordföranden i Utlänningsnämnden, Barbro
            Thorblad att utreda frågan. Hon är såvitt jag känner till en mycket
            kompetent person med bred juridisk bakgrund.
          </note>
          <note xml:id="i-767c3de6a8da16fd-0">
            Av den information som jag har fått från kommittén framgår att
            den utredning som Barbro Thorblad gjort kommer att föreläggas
            även andra personer och organisationer för att man skall få in
            synpunkter från en vidare krets. Först därefter tar den parlamentariska
            kommittén ställning till vad den själv kommer att föreslå regeringen.
          </note>
          <note xml:id="i-14d84a29d3ed3713-0">
            Svaret på Torsten Gavelins fråga är således att jag inte avser
            att vidta några sådana åtgärder.
          </note>
          <note xml:id="i-f0ec68abdfdd1165-0">
            Anf. 80 TORSTEN GAVELIN (fp)
          </note>
          <note xml:id="i-f628241160a8ac9b-0">
            Fru talman! Jag tackar statsrådet för svaret. Bakgrunden till
            frågan är att flera organisationer som har med barnens säkerhet
            att göra har reagerat inför det förhållande att vice ordföranden
            i Utlänningsnämnden är satt att utreda bl.a. Utlänningsnämndens
            agerande mot bakgrund av FN:s barnkonvention.
          </note>
          <note xml:id="i-07b2bc8d59e22a20-0">
            Det är givet att en sådan utnämning är mycket känslig. Vi har
            upplevt ett antal fall i Sverige som har upprört många - inte
            minst organisationer som t.ex.
          </note>
          <note xml:id="i-2f66d4aa8af5d571-0">
            Rädda Barnen, som är aktiv på detta område.
          </note>
          <note xml:id="i-4f7cd8efde22985f-0">
            Statsrådet har nu sagt att det inte kommer att bli någon förändring,
            och det var väl heller inte att vänta.
          </note>
          <note xml:id="i-be94189aaf7ebef9-0">
            Det är ju inte regeringen som har tillsatt denna utredare.
          </note>
          <note xml:id="i-6a01633c12c9e24c-0">
            Tycker statsrådet att det är lämpligt att en utredare som skall
            belysa myndigheternas agerande sitter med i en myndighet?
          </note>
          <note xml:id="i-219933a301c6da9f-0">
            Anf. 81 Statsrådet LEIF BLOMBERG (s)
          </note>
          <note xml:id="i-2b5162088fee5546-0">
            Fru talman! I detta fall är personen en av de vice ordförandena
            och tjänstgör naturligtvis sporadiskt i
          </note>
          <note xml:id="i-039aba30f8dc1aad-0">
            Utlänningsnämnden. Det hindrar inte att kommittén som har utsett
            henne har uttalat sitt mycket starka förtroende för personen i
            fråga och för hennes integritet.
          </note>
          <note xml:id="i-42b9d6c652184705-0">
            Jag vill gärna upprepa det jag sade alldeles nyss:
          </note>
          <note xml:id="i-025020345932262d-0">
            Olika personer och organisationer har möjlighet att komma med
            synpunkter på det av Barbro Thorblad framlagda slutresultatet
            av undersökningen och utvärderingen. Därefter har en parlamentarisk
            kommitté, som är sammansatt på så sätt att alla riksdagens partier
            finns närvarande och representerade, alla möjligheter i världen
            att lägga fram synpunkter på det som sedermera från kommitténs
            sida skall överlämnas till regeringen. Barbro Thorblad är i detta
            fall inte ensam om att göra bedömningarna, utan det är en rad
            organisationer, personer och även den parlamentariskt sammansatta
            kommittén som har det slutliga ställningstagandet i sin hand.
          </note>
          <note xml:id="i-f833d343113a8675-0">
            Jag finner inte att det finns skäl till misstro eller till att
            misstänka att det skulle vara fråga om någon form av manipulation
            från Barbro Thorblads sida. Jag vill starkt understryka att kommittén
            har uttalat sitt stora förtroende. Det finns ingenting som tyder
            på att det skulle finnas anledning att ifrågasätta det.
          </note>
          <note xml:id="i-dbb62981567249cb-0">
            Anf. 82 TORSTEN GAVELIN (fp)
          </note>
          <note xml:id="i-f3479767fa73f739-0">
            Fru talman! Jag håller med statsrådet om det.
          </note>
          <note xml:id="i-ee38ce702a41751d-0">
            Problemet är dock att hennes utlåtande över myndigheternas agerande
            får mindre trovärdighet i och med att hon själv sitter i en sådan
            här myndighet som hon har att granska. Det är problemet.
          </note>
          <note xml:id="i-ce9653bdbcca12d1-0">
            Jag tackar för svaret. Vi kommer, som statsrådet sade, att få
            ta ställning till resultaten i sinom tid.
          </note>
          <note xml:id="i-874159bd59c85510-14">
            Överläggningen var härmed avslutad.
          </note>
          <note xml:id="i-685d768a81509c24-0">
            20 § Svar på fråga 1994/95:363 om asyl för vissa assyrier/syrianer
          </note>
          <note xml:id="i-12f3eccd788b4c7f-0">
            Anf. 83 Statsrådet LEIF BLOMBERG (s)
          </note>
          <note xml:id="i-4c129c3e9ece0822-0">
            Fru talman! Ingrid Näslund har frågat mig om jag tänker föreslå
            regeringen att de asylsökande assyrier/syrianer som har nära anhöriga
            i Sverige beviljas uppehållstillstånd här så att de inte tvingas
            gå en mycket otrygg framtid till mötes i Turkiet.
          </note>
          <note xml:id="i-562c13cd75404153-0">
            De assyrier/syrianer som har anhöriga här i landet har redan
            i dag enligt utlänningslagen, självfallet under vissa förutsättningar,
            rätt att få uppehållstillstånd här. Det är inte aktuellt att göra
            några undantag för de som faller utanför de kriterier som ställs
            i utlänningslagen. Den parlamentariska kommitté som utreder flykting-
            och invandringspolitiken har att se över även reglerna för anhöriginvandringen.
            Kommittén skall slutföra sitt arbete till sommaren.
          </note>
          <note xml:id="i-57f00bf5daa62722-0">
            De utlänningar som i sina hemländer riskerar förföljelse är hänvisade
            till att lämna sitt land och söka asyl i något annat land. Asylansökningar
            som görs här i landet prövas självständigt av Statens invandrarverk
            och Utlänningsnämnden. Regeringen kan endast pröva och besluta
            i ärenden som Invandrarverket eller
          </note>
          <note xml:id="i-755b2e6d5caa2d4b-0">
            Utlänningsnämnden finner skäl att överlämna till regeringen för
            prövning. Regeringen får enligt gällande utlänningslag inte fatta
            ett sådant beslut som Ingrid
          </note>
          <note xml:id="i-681978014e9e1ff0-0">
            Näslund efterfrågar.
          </note>
          <note xml:id="i-0551c9e48bbc7740-0">
            Utlänningsnämnden och Invandrarverket inhämtar kontinuerligt
            information, och samråder med
          </note>
          <note xml:id="i-4ae2b8efe01983da-0">
            UNHCR, om det aktuella läget i de länder som deras beslut berör
            och gör därefter bedömningar av hur denna information bör påverka
            beslutsfattandet i enskilda asylärenden. Detta är naturligtvis
            något som även gäller bedömningen av kristna asylsökande från
          </note>
          <note xml:id="i-da130458135b0903-0">
            Turkiet.
          </note>
          <note xml:id="i-24417c257c55fdbf-0">
            Jag vill även tillägga att det alltid är den enskildes skyddsbehov
            som skall vara avgörande för om asyl skall beviljas eller inte.
            Riksdagen har beslutat att uppehållstillstånd av humanitära skäl
            får beviljas när förhållandena i hemlandet är sådana att det vore
            inhumant att tvinga utlänningen att återvända dit, t.ex.
          </note>
          <note xml:id="i-af8af5a14d6f64e3-0">
            när det pågår inbördesstrider i landet. Det man här har avsett
            är situationen i landet som helhet, inte bara i en del av det.
            I den asylpraxis som tillämpas i fråga om
          </note>
          <note xml:id="i-419b2a3ce6c04979-0">
            Turkiet i dag hänvisas de asylsökande från de sydöstra delarna
            av Turkiet, kristna likaväl som kurder, och som inte bedöms riskera
            förföljelse vid ett återsändande, att bosätta sig i andra delar
            av landet. De hänvisas till det s.k. internflyktsalternativet.
            Detta är en praxis som gäller och tillämpas i många av de europeiska
            länderna. Denna praxis är helt i linje med Sveriges ansvar gentemot
            Genèvekonventionen.
          </note>
          <note xml:id="i-36c203c37ac6bdd3-0">
            Anf. 84 INGRID NÄSLUND (kds)
          </note>
          <note xml:id="i-140c1e56e04499c8-0">
            Fru talman! Invandrarminister Leif Blomberg, jag ber att få tacka
            så mycket för svaret på min fråga.
          </note>
          <note xml:id="i-b0ae07c9499c27ec-0">
            Vi vet att assyrier/syrianer som lever i sydöstra
          </note>
          <note xml:id="i-8ae6777b779fadaf-0">
            Turkiet under en lång följd av år har varit utsatta för vad som
            kan benämnas som en verklig etnisk rensning. Tidigare bodde ungefär
            70 000 människor i det området. För mycket länge sedan var det
            förstås ännu fler som bodde där. De har nu fördrivits bl.a. eftersom
            de har kommit i kläm mellan regeringens trupper och assyrierna.
            Det har visat sig att i den delen av landet har regeringens representanter
            varit helt oförmögna att ge dessa människor det skydd de behöver.
            Leif
          </note>
          <note xml:id="i-66973d9597946490-0">
            Blomberg har inte heller angett någon annan uppfattning om den
            saken.
          </note>
          <note xml:id="i-f6e0cc2cd3fc40bc-0">
            Den här situationen i Turkiet har lett till att det till vårt
            land har kommit ett stort antal assyrier/syrianer.
          </note>
          <note xml:id="i-d4fa8d16ec9872a3-0">
            Jag tror att det rör sig om minst 40 000 personer medan andra
            säger att det är fråga om betydligt flera.
          </note>
          <note xml:id="i-d46436fbaba47626-0">
            Den lilla spillra av den här folkgruppen som nu finns kvar i
            sydöstra Turkiet uppgår troligen bara till ett par tusen människor.
            Av dem har kanske 400-500 personer anknytning till Sverige. Det
            är således ytterst få.
          </note>
          <note xml:id="i-11d148d25f94b57d-0">
            En del av de personer som har kommit till Sverige och sökt asyl
            avvisas. I en del av fallen har det enligt vad jag har kunnat
            utröna funnits tungt vägande skäl för att bevilja asyl. Ett exempel
            som nyligen var aktuellt gällde en familj där föräldrarna var
            analfabeter.
          </note>
          <note xml:id="i-3111357483e5f147-0">
            En dotter var mycket kortväxt, så till den grad att det i
          </note>
          <note xml:id="i-8a4a261573748c3f-0">
            Turkiet betraktas som ett absolut handikapp. Hon skulle få mycket
            svårt att klara sig i Turkiet. Denna familj har t.ex. avvisats
            utan att man har tagit hänsyn till dessa skäl.
          </note>
          <note xml:id="i-d7821d99f0094089-0">
            Jag vill fråga om invandrarministern har uppfattningen att man
            i alla dessa fall verkligen har tagit hänsyn hur svårt det är
            att klara sig även i Istanbul.
          </note>
          <note xml:id="i-086a82f2570bc08c-0">
            Anf. 85 Statsrådet LEIF BLOMBERG (s)
          </note>
          <note xml:id="i-cfa2b376f8237061-0">
            Fru talman! För närvarande är bedömningen att det är möjligt
            med internflyktsalternativet i Istanbul.
          </note>
          <note xml:id="i-ef01b68a4e2de707-0">
            Mot bakgrund av vad man i dag kan se av utvecklingen i Turkiet
            vet man inte om den här situationen kommer att förändras på något
            avgörande sätt. I så fall kan möjligheterna stängas för de här
            människorna.
          </note>
          <note xml:id="i-015eac2ba2477783-0">
            Då får vi ett helt nytt läge. Då har våra myndigheter, Invandrarverket
            och Utlänningsnämnden, att ta hänsyn till de nya omständigheterna
            och lägga till dem i underlaget för bedömningen av asylansökningar
            och ta ställning till om avvisningsbeslut skall verkställas eller
            inte. Därom vet vi intet.
          </note>
          <note xml:id="i-a42d905c7735759a-0">
            För närvarande är internflyktsalternativet möjligt, och vi är
            inte ensamma om att tillämpa den principen.
          </note>
          <note xml:id="i-cb3de56620f20993-0">
            Ytterligare ett antal länder i Europa har samma synsätt som vi
            och gör på samma sätt. Vi följer naturligtvis denna fråga mycket
            noggrant. På departementet håller vi just nu på att se över situationen
            i Turkiet, inte minst i de sydöstra delarna, för att göra en uppdatering
            av vår information.
          </note>
          <note xml:id="i-a283e91de8cfd2b8-0">
            Anf. 86 INGRID NÄSLUND (kds)
          </note>
          <note xml:id="i-3761ad95acc7d9e0-0">
            Fru talman! Jag tycker att det är bra att invandrarministern
            säger att man följer den nu aktuella situationen. När jag lämnade
            in min fråga hade de senaste händelserna ännu inte inträffat.
            Det var således inte på den grunden som jag ställde min fråga.
          </note>
          <note xml:id="i-8435aa340632f8c0-0">
            Under den förra regeringens sista dagar i regeringsställning
            skickade man i väg en grupp från UD
          </note>
          <note xml:id="i-0bba7b9861932005-0">
            som undersökte flyktalternativet i Istanbul och Ankara. I den
            undersökningen kom man fram till att det ingalunda var okomplicerat
            att använda dessa båda städer som flyktalternativ.
          </note>
          <note xml:id="i-1de9c1220461aebb-0">
            Det är en sak om det gäller unga välutbildade människor. Men
            i många fall gäller det, vilket jag sade tidigare, analfabeter.
            Det gäller människor som har stora svårigheter att klara sig själva
            om de inte har mycket nära släktingar att få hjälp av. En ung
            gymnasist har t.ex. utvisats på dessa grunder. Jag undrar om invandrarministern
            inte tänker sätta sig in i en del av de enskilda fallen för att
            se vilka konsekvenserna blir för enskilda människor.
          </note>
          <note xml:id="i-8fd36d366371a478-0">
            Anf. 87 Statsrådet LEIF BLOMBERG (s)
          </note>
          <note xml:id="i-6e456a7874b8d152-0">
            Vi litar på att våra myndigheter gör korrekta bedömningar. Jag
            kan känna mycket starkt för människor som blir avvisade från vårt
            land till andra länder där situationen inte är avundsvärd - och
            som vi själva kanske inte heller skulle ha velat återvända till.
            Men det är en sak.
          </note>
          <note xml:id="i-193e755ea80e302b-0">
            Om vi har en reglerad invandring till Sverige -
          </note>
          <note xml:id="i-9417fc1dd6933a20-0">
            vilket är fallet - har riksdagen fattat de beslut som krävs för
            att reglera den. Det innebär att man emellanåt hamnar i situationer
            - det gör även jag när jag som minister skall ta ställning eller
            följa ett fall - då hjärtat säger en sak och den lagtekniska hjärnan
            säger en annan sak. Då hamnar man ibland på fel sida ur hjärtats
            utgångspunkt.
          </note>
          <note xml:id="i-cc61e1c93d6927aa-0">
            Anf. 88 INGRID NÄSLUND (kds)
          </note>
          <note xml:id="i-68926140c59fc1ee-0">
            Fru talman! Det fall som jag här har refererat och i liknande
            fall där det finns starka humanitära skäl -
          </note>
          <note xml:id="i-5d625e1f742d82ce-0">
            och vad som i tidigare skeden har bedömts vara humanitära skäl
            - har människor som har nära anhöriga i Sverige utvisats. De hamnar
            helt ensamma i en miljonstad som Istanbul där de bara har möjlighet
            att med nöd och näppe klara livhanken. Jag anser i alla fall inte
            att det är humant att utvisa människor i den här situationen.
          </note>
          <note xml:id="i-d2dd57a350b03e78-0">
            Anf. 89 Statsrådet LEIF BLOMBERG (s)
          </note>
          <note xml:id="i-a6ee06b6eb0fb0f2-0">
            Fru talman! Om människorna i fråga har tillräckliga skäl för
            att stanna i Sverige - asylskäl eller humanitära skäl - får de
            också stanna. I de fall som
          </note>
          <note xml:id="i-2895e387780e7bc6-0">
            Ingrid Näslund redovisar här har personerna uppenbarligen inte
            haft det. Mot den bakgrunden har de heller inte haft några möjligheter
            att få uppehållstillstånd i Sverige.
          </note>
          <note xml:id="i-874159bd59c85510-15">
            Överläggningen var härmed avslutad.
          </note>
          <note xml:id="i-05b84d35511e984c-0">
            21 § Svar på fråga 1994/95:377 om reglerna för erhållande av
            uppehållstillstånd av humanitära skäl
          </note>
          <note xml:id="i-1a341b7cb3f64a25-0">
            Anf. 90 Statsrådet LEIF BLOMBERG (s)
          </note>
          <note xml:id="i-9bf9006be54b051d-0">
            Fru talman! Ingrid Näslund har frågat mig om reglerna för att
            få uppehållstillstånd av humanitära skäl har skärpts eller nu
            tolkas hårdare.
          </note>
          <note xml:id="i-3f94942b23e5f918-0">
            Inledningsvis vill jag konstatera att det inte skett någon skärpning
            av lagstiftningen när det gäller humanitära skäl.
          </note>
          <note xml:id="i-e7f3c44cc60fd895-0">
            Den nuvarande regeringen har inte heller genom praxisgrundande
            beslut gjort några andra bedömningar än vad som redan tidigare
            gällt t.ex. avseende bosniska kroater, eritreaner, ryska judar
            och assyrier/syrianer från Turkiet och inte heller förändrat den
            s.k. tidspraxisen, som avser barnfamiljer som ansökt om asyl före
            den 1 januari 1993.
          </note>
          <note xml:id="i-25db583a45452d82-0">
            Det är återigen Invandrarverket och Utlänningsnämnden som är
            de rättstillämpande myndigheterna.
          </note>
          <note xml:id="i-4b0caf8199531b01-0">
            Min uppfattning är dock att det inte skett någon skärpning av
            praxis såsom Ingrid Näslund vill göra gällande. När det gäller
            humanitära skäl är det ofta svåra avvägningar som måste göras,
            och jag tror att det förhåller sig på det sättet att det i dessa
            frågor alltid finns människor, eller grupper, som anser sig ha
            blivit orättvist och felaktigt behandlade. Jag har dock fullt
            förtroende för Invandrarverket och Utlänningsnämnden och anser
            att de utför sina uppdrag på ett bra sätt.
          </note>
          <note xml:id="i-f39b70b3c6da9248-0">
            Anf. 91 INGRID NÄSLUND (kds)
          </note>
          <note xml:id="i-1a53e1c7c5fb19f0-0">
            Fru talman! Jag ber att få tacka också för svaret på den här
            frågan. Mina två frågor hänger på sätt och vis ihop.
          </note>
          <note xml:id="i-4efb2b6df1a93995-0">
            Jag konstaterar med tillfredsställelse att det inte finns några
            lagstiftningsändringar när det gäller humanitära skäl. Men när
            det gäller tolkningen vill jag säga att det under en ganska lång
            tid har kommit upprepade signaler från alla de människor som ägnar
            sin fritid åt att hjälpa personer som kommer hit att finna sig
            till rätta i det här landet.
          </note>
          <note xml:id="i-24437bda7432fa4b-0">
            Vi är väldigt beroende av dessa människor. Om det inte finns
            sådana som engagerar sig för att de som får asyl, eller väntar
            på att få det, har det bra i det här landet kommer vi att få mycket
            stora problem. Från dessa människor kommer ständigt signaler om
            att klimatet har hårdnat och att det har blivit svårare att få
            stanna på grund av humanitära skäl. Det är också min uppfattning
            efter att ha följt dessa frågor under en längre tid.
          </note>
          <note xml:id="i-34f91568a64e0716-0">
            Jag har i min fråga nämnt några exempel, bl.a. om assyrier/syrianer,
            som vi redan har talat om. Jag har också nämnt de bosnier som
            har kroatiska pass. De är speciellt aktuella. En stor grupp om
            5 000 personer befarar nu att bli utvisad. I den finns 3 000 barn.
            Vi hörde nyss hur barnen diskuterades i det här sammanhanget.
            Barn som redan har upplevt en mycket osäker situation, som har
            upplevt förhållanden som ingen av oss skulle vilja utsätta våra
            barn för, hotas nu av utvisning. I gruppen finns 1 000 kvinnor.
            1 000 är män;
          </note>
          <note xml:id="i-ca5bbca025fec8d1-0">
            av dem är många desertörer.
          </note>
          <note xml:id="i-60657ebd6efc6fd7-0">
            Tror verkligen invandrarministern att dessa personer nu hänvisas
            till en trygg och säker hemvist när de får åka tillbaka till Kroatien?
          </note>
          <note xml:id="i-82ed8295bab0c2c9-0">
            Anf. 92 Statsrådet LEIF BLOMBERG (s)
          </note>
          <note xml:id="i-6b93b247f5429c7f-0">
            Fru talman! I samband med diskussioner om humanitära skäl för
            att man skall få stanna i Sverige kommer, som nu, frågan om de
            bosnier som är kroatiska medborgare upp. Jag vill understryka
            att dessa personer är kroatiska medborgare.
          </note>
          <note xml:id="i-d675070f30ae7312-0">
            De uttalanden som Kroatiens utrikesminister har gjort har varit
            särskilt aktuella och har ingått som en del av regeringens underlag
            då man för någon dryg månad sedan beslöt att dessa personers skyddsbehov
            kunde anses tillgodosedda i Kroatien, där de är medborgare.
          </note>
          <note xml:id="i-966d8aaf8d73f394-0">
            Brevet från den kroatiske utrikesministern, Granic, kan av skäl
            som har att göra med utrikessekretessen inte lämnas ut i sin helhet.
            Utrikessekretess är bl.a. till för att säkerställa ett fritt och
            förtroendefullt informationsutbyte mellan regeringar, och ett
            sådant utbyte gagnas inte av att handlingarna alltid lämnas ut
            till offentligheten. Det var bakgrunden till att regeringen i
            förra veckan beslöt att inte offentliggöra utrikesministerns brev.
          </note>
          <note xml:id="i-23c7d95ef2b6ec4a-0">
            I själva sakfrågan förhåller det sig emellertid på det sättet
            att den kroatiska regeringen i oktober 1994
          </note>
          <note xml:id="i-9e132766eba8170c-0">
            meddelade att man var medveten om och accepterade den svenska
            regeringens beslut från den 26 maj 1994
          </note>
          <note xml:id="i-02194cba29b11077-0">
            rörande avslag på asylansökningar gjorda av kroatiska medborgare
            med hemvist i Bosnien-Hercegovina.
          </note>
          <note xml:id="i-982ecc3a26dbe30c-0">
            Den kroatiska regeringen önskade i brevet framhålla att alla
            kroatiska medborgare kommer att accepteras och tas om hand oavsett
            var de tidigare har haft sin registrerade hemvist. Det här vill
            jag gärna säga som svar på Ingrid Näslunds fråga om dessa personer
            kan känna sig trygga.
          </note>
          <note xml:id="i-d3a7bc39695f72c6-0">
            Vi har det här brevet. Vi har en rad uttalanden från myndighetspersoner
            och ministrar i den kroatiska regeringen om att de kommer att
            se till att ta hand om sina medborgare och ge dem det skydd som
            de kan kräva som medborgare i Kroatien.
          </note>
          <note xml:id="i-f78f7cc01c6e29a0-0">
            Jag vill slutligen understryka att dessa personer, dessa män,
            inte har deserterat från den kroatiska armén. Om de har deserterat
            har de i så fall gjort det från armén i Bosnien-Hercegovina. Det
            är en annan sak. Dit skall de inte skickas tillbaka.
          </note>
          <note xml:id="i-314ee1cf8b98cb7c-0">
            Anf. 93 INGRID NÄSLUND (kds)
          </note>
          <note xml:id="i-c21220c2b2f3b12a-0">
            Fru talman! Jag måste säga att jag inte alls är lika säker som
            invandrarministern på att dessa personer inte kommer att skickas
            tillbaka. Det finns faktiskt redan exempel på någon familj som
            har utvisats som inte längre befinner sig i Kroatien utan i Bosnien-
          </note>
          <note xml:id="i-d0c5c7267ad30b5e-0">
            Hercegovina. Den har inte självmant gett sig av dit.
          </note>
          <note xml:id="i-2d7968eb663c32b3-0">
            När det gäller desertörerna vill jag säga att armé-
          </note>
          <note xml:id="i-331fc2ba5cce5e41-0">
            erna faktiskt uppträder gränsöverskridande. Så sent som i dag
            har jag fått ett sammandrag av Unprofors rapport om läget i Bosnien
            och Kroatien. I den sägs att den bosnisk-kroatiska armén uppträder
            inne på
          </note>
          <note xml:id="i-340b4766fdba4314-0">
            Kroatiens territorium och att den kroatiska armén uppträder inne
            på Bosniens territorium. De uppträder alltså gränsöverskridande.
            Detta borde enligt min mening innebära att man skulle kunna tillämpa
            krigsvägrarparagrafen i detta avseende. Menar inte invandrarministern
            att det finns en uppenbar risk för att dessa personer kan hamna
            i det militära igen mot sin vilja?
          </note>
          <note xml:id="i-dcb2983e5b75e583-0">
            Anf. 94 Statsrådet LEIF BLOMBERG (s)
          </note>
          <note xml:id="i-062c6734b7ba5246-0">
            Fru talman! Regeringen har tagit ställning i tre enskilda ärenden
            och inte i 5 000 ärenden. Det är viktigt att komma ihåg det. Vi
            har bedömt tre ärenden. De handlade om vuxna och i två fall om
            barn. Vi har inte ansett att dessa personer skulle vara i fara
            i Kroatien.
          </note>
          <note xml:id="i-557fb8f42ca29fe2-0">
            De har sitt skyddsbehov tillgodosett i Kroatien. Det är mycket
            klart dokumenterat i vårt beslut. Det gäller alltså tre ärenden,
            inte fler.
          </note>
          <note xml:id="i-b04a3228d00db2c8-0">
            I ett fall åberopade man att man riskerade att inkallas i armén.
            Vi bedömde inte att det fanns särskilt stora risker för det, varför
            den personen också avvisades från Sverige. Personen i fråga befanns
            inte ha humanitära skäl eller krigsvägrarskäl.
          </note>
          <note xml:id="i-37330359c5b3183d-0">
            Övriga fall i Sverige - som rör ca 5 000 människor - har regeringen
            inte tagit ställning till. De prövas nu vart och ett, individuellt,
            helt i enlighet med
          </note>
          <note xml:id="i-e24a2a050217000e-0">
            FN-konventionen. Det innebär att myndigheterna tar ställning
            i varje fall. I den mån det föreligger krigsvägrarskäl må myndigheterna
            också ge uppehållstillstånd.
          </note>
          <note xml:id="i-6ae6c2f9e6d3d371-0">
            Anf. 95 INGRID NÄSLUND (kds)
          </note>
          <note xml:id="i-8a25b96503a5b3b1-0">
            Fru talman! Jag tycker ingalunda att Leif Blomberg kan svära
            sig fri från ansvaret på detta sätt. De signaler som han och regeringen
            har givit när man avvisade tre familjer följs sedan. Det har faktiskt
            visat sig att bosnier med kroatiska pass får avvisningsbeslut
            på löpande band. Det verkar som om besluten redan är färdigskrivna
            och att det enda man sätter dit är datum för beslutet, som stämplas
            eller skrivs för hand.
          </note>
          <note xml:id="i-25f9746e701ddb85-0">
            I ett fall fattades beslutet den 14 mars. Avvisningen skedde
            den 15 mars kl. 6 på morgonen, då personen hämtades av polisen.
            När ombudet fick avvisningsbeslutet med posten var avvisningen
            redan verkställd. Det blir alltså konsekvensen av att man avvisar
            tre familjer och ger signaler om att Kroatien nu är en lugn och
            trygg plats för de bosnier med kroatiska pass som befinner sig
            i Sverige. Det ansvaret får invandrarministern verkligen ta på
            sig.
          </note>
          <note xml:id="i-c5bdbccbe4ea43a7-0">
            Anf. 96 Statsrådet LEIF BLOMBERG (s)
          </note>
          <note xml:id="i-6593d0dccad2b72b-0">
            Fru talman! Det är en mycket konstlad diskussion som Ingrid Näslund
            drar upp. Det handlar inte om att försöka smita undan. Det handlar
            om att informera
          </note>
          <note xml:id="i-f6fb4e775449ee7e-0">
            Ingrid Näslund om att regeringen faktiskt har fattat beslut i
            tre ärenden.
          </note>
          <note xml:id="i-82ea05a0103a2607-0">
            Det ger sedan praxisvägledning för resten av besluten, men varje
            individ prövas var för sig i enlighet med den lagstiftning som
            vi har. I den mån man finner att det finns humanitära skäl, asylskäl
            eller krigsvägrarskäl kommer personen i fråga att kunna få uppehållstillstånd
            i Sverige.
          </note>
          <note xml:id="i-2f26fd647bb04210-0">
            Det handlar inte om att smita. Det är en sakupplysning, eftersom
            Ingrid Näslund uppenbarligen inte är riktigt klar över hur saker
            och ting går till när det gäller utlänningslagen och dess tillämpning.
          </note>
          <note xml:id="i-80382cf3cdd06090-0">
            För några veckor sedan beslutade vi att skicka ner en delegation
            bestående av departementstjänstemän och tjänstemän från SIV och
            Utlänningsnämnden för att på plats där nere diskutera med kroaterna
            hur mottagandet skall gå till, i vilken takt det kan utföras och
            också följa upp hur de personer tas emot som vi återsänder till
            Kroatien.
          </note>
          <note xml:id="i-fa8a790840c40892-0">
            Den delegationen reser ner i morgon bitti. Sedan får vi se vilka
            rapporter den kommer hem med om några dagar.
          </note>
          <note xml:id="i-7b12b9e3a765038a-0">
            Anf. 97 INGRID NÄSLUND (kds)
          </note>
          <note xml:id="i-617a6ddd3ba5322f-0">
            Fru talman! Jag konstaterar med tillfredsställelse att ni skickar
            ner en delegation som närmare skall undersöka läget.
          </note>
          <note xml:id="i-52749f29a2d091ad-0">
            Det är inte så att jag inte är medveten om hur det går till.
            Det jag sade i sammanhanget var inte att statsrådet försöker att
            smita. Det är fråga om att det går ut signaler, och det får konsekvenser
            för människor som är mycket allvarliga.
          </note>
          <note xml:id="i-dc09ac44cfc76a39-0">
            Jag tänker inte minst på de 3 000 barn som så småningom kan blir
            berörda om detta får rulla på. Jag menar där, precis som en föregående
            talare var inne på, att det betyder oerhört mycket hur dessa barn
            behandlas. Det är barn som tidigare har farit illa.
          </note>
          <note xml:id="i-21fdb41414e76b2d-0">
            Vi står i första ledet när det gäller att tala om barnkonventionen.
            Då går det bra att stå i FN och tala.
          </note>
          <note xml:id="i-1193067590cb926a-0">
            Men hur gör vi sedan när det gäller att ta hand om de flyktingbarn
            som har kommit i vår väg, som har farit illa och som nu kommer
            att ytterligare fara illa? Föräldrarna gråter när de talar om
            sina barn.
          </note>
          <note xml:id="i-9b1753501ee4bedd-0">
            Anf. 98 Statsrådet LEIF BLOMBERG (s)
          </note>
          <note xml:id="i-0880acf92cd64779-0">
            Fru talman! Sverige är det land som sannolikt allra bäst lever
            upp till FN:s barnkonvention. Det är viktigt att vi också vågar
            erkänna det för oss själva. Men vi kan kanske bli bättre. Vi får
            se vad utvärderingen leder till.
          </note>
          <note xml:id="i-8649a70dea7e2f62-0">
            Jag tycker att det är litet oansvarigt att lösligt påstå att
            vi är så förfärligt dåliga på detta när Sverige i all internationell
            jämförelse är bra. Det är väldigt viktigt att komma ihåg att det
            är så.
          </note>
          <note xml:id="i-85914aac8a90bd55-0">
            Vi sätter barnen långt fram i dessa sammanhang och är noga med
            att försöka efterleva konventionen.
          </note>
          <note xml:id="i-8fa5bd1ef9277680-0">
            Det är också mot den bakgrunden som regeringen tyckte det var
            viktigt att tillsätta en kommitté som får titta på frågorna.
          </note>
          <note xml:id="i-dcd24a7dea2cbfc1-0">
            Den kommittén i sin tur utsåg en person som skulle särskilt granska
            just hur vi tillämpar vår lagstiftning och hur den förhåller sig
            till FN:s barnkonvention. Vi får vänta och se på resultatet.
          </note>
          <note xml:id="i-874159bd59c85510-16">
            Överläggningen var härmed avslutad.
          </note>
          <note xml:id="i-2acad43f721fcf1a-0">
            22 § Svar på fråga 1994/95:374 om klimatförändringarna och utvecklingen
            av nya energikällor
          </note>
          <note xml:id="i-1be9196c2e529a83-0">
            Anf. 99 Statsrådet JÖRGEN
          </note>
          <note xml:id="i-f5c5614555096ed1-0">
            ANDERSSON (s)
          </note>
          <note xml:id="i-7d70060ca0332f70-0">
            Fru talman! Lennart Daléus har frågat miljöministern vilka åtgärder
            regeringen avser vidta för att ge energiarbetet den inriktning
            som krävs för hanteringen av problemet med klimatförändringarna.
          </note>
          <note xml:id="i-76b9273835fe137e-0">
            Ansvaret inom regeringen är så fördelat att det är jag som skall
            svara på frågan.
          </note>
          <note xml:id="i-37d4c253bd0e89ac-0">
            Riksdagens energipolitiska beslut år 1991 innefattade som bekant
            fleråriga stödprogram som innebär en kraftfull stimulans till
            omställning och utveckling av energisystemet. Inriktningen på
            dessa program ligger väl i linje med riksdagens beslut år 1993
            om klimatpolitiken.
          </note>
          <note xml:id="i-38047f32dde37e53-0">
            Förra sommaren tillkallades en energikommission med parlamentarisk
            sammansättning för att granska de pågående energipolitiska programmen
            för omställningen och utvecklingen av energisystemet. 1991
          </note>
          <note xml:id="i-9f6bc9c760456c78-0">
            års energipolitiska beslut är en utgångspunkt för kommissionens
            uppdrag.
          </note>
          <note xml:id="i-9fcf647a522e4f61-0">
            Kommissionens överväganden skall göras mot bakgrund av bl.a.
            nödvändigheten att begränsa klimatförändringarna till en för samhället
            och naturen hållbar nivå. En utgångspunkt för kommissionens arbete
            är därvid de åtaganden som Sverige gjort i enlighet med FN:s klimatkonvention.
            Det förutsätts att de åtgärder som kan föreslås kan genomföras
            på ett kostnadseffektivt sätt och att de klimatpolitiska insatserna
            inom energiområdet koncentreras där de är effektivast.
          </note>
          <note xml:id="i-eeb4611661c63092-0">
            Energikommissionen skall redovisa överväganden och förslag om
            bl.a. behovet av förändringar och ytterligare åtgärder i de energipolitiska
            programmen.
          </note>
          <note xml:id="i-2bca45de66287e0e-0">
            Kommissionens slutbetänkande skall redovisas i höst.
          </note>
          <note xml:id="i-19ec36fba6728b5c-0">
            Regeringen avser att, med utgångspunkt i kommissionens förslag,
            arbeta för en överenskommelse om den långsiktiga energipolitiken
            på bredast möjliga politiska grund.
          </note>
          <note xml:id="i-4c2bb124b40591c2-0">
            I övrigt kan upplysas om att Kommunikationskommittén och Skatteväxlingskommitténs
            arbete också kommer att utgöra underlag för regeringens samlade
            prövning.
          </note>
          <note xml:id="i-789c83788df9bd65-0">
            Anf. 100 LENNART DALÉUS (c)
          </note>
          <note xml:id="i-9d3315339a350ea7-0">
            Fru talman! Jag tackar energiministern för svaret.
          </note>
          <note xml:id="i-d1aa978cbb3cbe46-0">
            Skälet till att jag ställde frågan var att jag tyckte att det
            fanns en del tecken i regeringens agerande som ingav litet oro.
            En sådan fråga hade jag här tidigare tillfälle att tidigare i
            dag diskutera med miljöministern, nämligen den eventuella nedläggningen
            av Klimatdelegationen.
          </note>
          <note xml:id="i-5cd1318c0f310b9a-0">
            En annan iakttagelse som har kunnat göras den senaste tiden är
            att de ambitioner som lyser igenom i energiministerns svar inte
            alltid har en efterföljd i det konkreta handlandet. Jag noterar
            nu att energiministern talar om kostnadseffektiva sätt att hantera
            klimatfrågorna.
          </note>
          <note xml:id="i-d8c14c8887b6a081-0">
            I årets budgetförslag ser jag t.ex. att när det gäller åtgärder
            för energieffektiviseringar m.m. i Baltikum och Österuropa, som
            NUTEK genomför som en del av den svenska klimatpolitiken inom
            energiområdet, skär man ner från 87 miljoner per år till 1 000
            kr per år. Det är ett symboliskt belopp, vilket man också anger.
          </note>
          <note xml:id="i-7fb602dfab4db5d5-0">
            Jag tar det som ett exempel. Det finns flera andra ställen där
            jag kan se att regeringen systematiskt och medvetet skär ner insatser
            som är energieffektiva åtgärder för att bekämpa klimatförändringarna.
            Det var en av grunderna till min fråga.
          </note>
          <note xml:id="i-2f5eb58d81a775c0-0">
            Hur ser energiminstern på detta? Kommer
          </note>
          <note xml:id="i-9d1722db0b23ad9a-0">
            NUTEK:s arbete, satsningarna i Östeuropa och de satsningar som
            regeringen kan göra obetaget av den energikommission som arbetar
            att fortsätta? Det står för övrigt i energikommissionen att regeringen
            självklart under resans gång skall kunna komma med förslag och
            beslut till åtgärder som strävar framåt.
          </note>
          <note xml:id="i-39b99ac8fec4e305-0">
            Har jag fått fel bild, energiministern, eller sker det nedskärningar
            som inger oro när det gäller Sveriges sätt att hantera klimatfrågorna?
          </note>
          <note xml:id="i-4cb413c06a817daf-0">
            Anf. 101 Statsrådet JÖRGEN
          </note>
          <note xml:id="i-f5c5614555096ed1-1">
            ANDERSSON (s)
          </note>
          <note xml:id="i-909dad808e609f7a-0">
            Fru talman! De svenska klimatpolitiska insatserna inom energiområdet
            koncentreras till två områden.
          </note>
          <note xml:id="i-c9486b76b41e60d6-0">
            Insatserna är efter regeringsskiftet fortfarande koncentrerade
            till samma områden.
          </note>
          <note xml:id="i-a17ecc4841525e90-0">
            För det första gäller det området för forskning och utveckling
            i Sverige av energieffektiv teknik och teknik för att utnyttja
            förnybara energikällor, som jag nämnde i mitt svar på frågan.
            Det stämmer väl överens med det energipolitiska programmets inriktning
            och riksdagens klimatpolitiska riktlinjer.
          </note>
          <note xml:id="i-f42a6b63772144fb-0">
            För det andra gäller det insatser energieffektiviseringsåtgärder
            och introduktion av förnybara energislag i Baltikum och Östeuropa.
            Vi har satsat stora resurser för att hjälpa till när det gäller
            energieffektiviseringsåtgärder och introduktion av förnybara energislag
            i Baltikum och Östeuropa. Det görs också en del insatser i kommunerna
            för att tillvarata de energipolitiska råvaror som finns i Baltikum.
          </note>
          <note xml:id="i-481377857cfc9456-0">
            Vid statsministerns resa i Baltikum i början av april kommer
            också energiministern att vara med för att göra sig underrättad
            om vilka ytterligare åtgärder som kan komma i fråga när det gäller
            att hjälpa till i
          </note>
          <note xml:id="i-67bfeb06e8e8e4a5-0">
            Baltikum. Jag delar uppfattningen att det är av största vikt.
            Det finns också anledning att nu göra en summering av de åtgärder
            som redan är vidtagna.
          </note>
          <note xml:id="i-d891f5fc6a5e2c3e-0">
            Anf. 102 LENNART DALÉUS (c)
          </note>
          <note xml:id="i-e9e93ddd6f7efe71-0">
            Fru talman! Vi läser uppenbarligen ur litet olika papper. Jag
            läser inte ur någon nu skriven text, utan jag läser ur regeringens
            budgetproposition angående just åtgärder för energieffektiviseringar
            m.m. i bl.a.
          </note>
          <note xml:id="i-6ef18b692922fb5a-0">
            Baltikum och Östeuropa.
          </note>
          <note xml:id="i-80ee97a2fcb2bddc-0">
            Det står att man skall arbeta för energieffektiviteten just för
            att hantera klimatfrågan. Det står också:
          </note>
          <note xml:id="i-fe434338711ce316-0">
            Regeringen anser att man inte bör tillföra ytterligare medel
            under budgetåret 1995/96. Man skär alltså ner från 87 miljoner
            till 1 000 kr.
          </note>
          <note xml:id="i-8660ded8de45635d-0">
            Jag har svårt att tolka de siffrorna på annat sätt än att man
            sänker ambitionen när det gäller resurstilldelning till dessa
            åtgärder i Baltikum. Nu läser jag möjligen oklokt och fel, men
            så är siffrorna.
          </note>
          <note xml:id="i-7158afa1a19e9e5f-0">
            Anf. 103 Statsrådet JÖRGEN
          </note>
          <note xml:id="i-f5c5614555096ed1-2">
            ANDERSSON (s)
          </note>
          <note xml:id="i-9fd345b53993245a-0">
            Fru talman! Vi finner vi det nu angeläget, som jag tidigare sade,
            att göra en utvärdering av de insatser som Sverige har gjort på
            detta området. Mot bakgrund av den utvärderingen avser vi att
            komma tillbaka och se vilka ytterligare åtgärder som kan behövas
            i Baltikum och Östeuropa. Det finns nog anledning att inte bara
            göra svenska insatser utan även andra nordiska och europeiska
            insatser i Baltikum. Vi vill göra denna utvärdering för att få
            klart för oss vilken träffsäkerhet vi behöver när det gäller ytterligare
            åtgärder.
          </note>
          <note xml:id="i-0a0f202d56ebae7c-0">
            Det som står i budgetpropositionen är inte en signal till att
            vi för all framtid skall upphöra med insatser i Baltikum.
          </note>
          <note xml:id="i-c16f085278324491-0">
            Anf. 104 LENNART DALÉUS (c)
          </note>
          <note xml:id="i-1e26f8b611c27aec-0">
            Fru talman! Då förstår jag ännu mindre. Vi har en ganska hög
            nivå när det gäller insatser i Baltikum.
          </note>
          <note xml:id="i-cef485736d23ad6e-0">
            Sedan kommer ett år då regeringen vill pröva om det behövs fler
            insatser. Vips, så sänker man anslaget till
          </note>
          <note xml:id="i-f97b07347a2c0fa9-0">
            1 000 kr. Om man sedan gör den värderingen att det behövs fler
            insatser, skall man då upp på den höga nivån igen? Det är, vad
            jag begriper, ett främmande sätt att bedriva ett kontinuerligt
            energieffektiviseringsprogram i Baltikum. Jag känner inte igen
            hanterandet.
          </note>
          <note xml:id="i-6419aa87552c6f7f-0">
            Jag blir också litet förvånad när jag hör att det skall dras
            ner här. Jag läste en artikel av energiministern häromdagen i
            Svenska Dagbladet. Där talas det om att Sverige möjligen efter
            år 2000 skall minska sina internationella åtaganden på klimatområdet,
            om jag tolkade skrivningen rätt. Det blir ett slags nedskärning
            i våra egna åtaganden och möjligen också en nedskärning av åtagandena
            i Östeuropa. Vad blir det kvar av det starka svenska klimatbekämpningsprogrammet?
          </note>
          <note xml:id="i-abd6e9730c21ec3c-0">
            Anf. 105 Statsrådet JÖRGEN
          </note>
          <note xml:id="i-f5c5614555096ed1-3">
            ANDERSSON (s)
          </note>
          <note xml:id="i-f20b66e7b9b98941-0">
            Fru talman! Detta är inget ovanligt sätt att arbeta.
          </note>
          <note xml:id="i-f80a4a876fbe27d6-0">
            När man har gjort kraftfulla investeringar på olika områden vill
            man göra en utvärdering om investeringarna har haft effekt, för
            att sedan ta ställning till på vilket sätt man skall gå vidare.
            Det är ju ganska viktigt att vi i det statsfinansiella läge som
            det här landet befinner sig i också är noggranna med att se till
            att de insatser vi gör också får effekt.
          </note>
          <note xml:id="i-e89e9d90dbc9670c-0">
            Sedan får vi naturligtvis inte bara uppehålla oss vid frågeställningen
            när det gäller Baltikum. Det är ju också viktigt att vi går vidare
            på det svenska området.
          </note>
          <note xml:id="i-a6403ff1b99df13c-0">
            Där är nu Skatteväxlingskommittén under tillsättande.
          </note>
          <note xml:id="i-6e09d538f1524e0f-0">
            Det fanns direktiv framtagna den 10 mars 1994, men den dåvarande
            regeringen tillsatte aldrig kommittén av någon anledning.
          </note>
          <note xml:id="i-ddf49522f9354e81-0">
            Nu har vi Skatteväxlingskommittén under tillsättande. Vi har
            också sagt att betänkandet skall vara klart den 30 juni 1996.
            Det är av största vikt att vi får i gång den processen även i
            vårt eget land.
          </note>
          <note xml:id="i-1baa814643b15af4-0">
            Anf. 106 LENNART DALÉUS (c)
          </note>
          <note xml:id="i-72c68107a071d2e0-0">
            Fru talman! Jag har respekt för utvärderingar, men det är andan
            och attityden i svaret som oroar mig litet.
          </note>
          <note xml:id="i-a423abf6ab996001-0">
            Under den här dagens debatt har vi hört att delegationer läggs
            ner, det skall göras utvärderingar, man gör en halvhalt, man överväger
            att dra ner de egna svenska internationella åtagandena efter sekelskiftet
            och man skjuter över allt till Energikommissionen. Den skall så
            småningom komma med ett besked som kanske leder till en bred politisk
            överenskommelse.
          </note>
          <note xml:id="i-6544ed1f460f8191-0">
            Fru talman! Jag saknar tempot, engagemanget och de fortsatta
            kraftfulla åtgärderna såväl i Sverige som på andra håll i världen,
            men jag skall inte begära någon ytterligare debatt om detta. Jag
            skulle inte vilja rekommendera att vi gör avkall på de svenska
            åtagandena i internationella sammanhang.
          </note>
          <note xml:id="i-8568c06b378a3b83-0">
            Anf. 107 Statsrådet JÖRGEN
          </note>
          <note xml:id="i-f5c5614555096ed1-4">
            ANDERSSON (s)
          </note>
          <note xml:id="i-400f78b87f8243d1-0">
            Fru talman! Lennart Daléus kan vara förvissad om att engagemanget
            finns. Detta skall inte ses på något annat sätt än att vi vill
            ha största möjliga träffsäkerhet när det gäller de insatser vi
            gör på det här området.
          </note>
          <note xml:id="i-874159bd59c85510-17">
            Överläggningen var härmed avslutad.
          </note>
          <note xml:id="i-99034ef1ee694539-0">
            23 § Svar på fråga 1994/95:376 om kärnkraftsavvecklingen
          </note>
          <note xml:id="i-c88f86015967c9c3-0">
            Anf. 108 Statsrådet JÖRGEN
          </note>
          <note xml:id="i-f5c5614555096ed1-5">
            ANDERSSON (s)
          </note>
          <note xml:id="i-05bbccb97b6c11b3-0">
            Fru talman! Lennart Daléus har frågat mig vilka åtgärder regeringen
            avser att vidta för att leva upp till resultatet av 1980 års folkomröstning
            och det följande riksdagsbeslutet om kärnkraftens avveckling till
            år
          </note>
          <note xml:id="i-fb6281be3c6501f9-0">
            2010.
          </note>
          <note xml:id="i-6e7d7fb4f2b76902-0">
            Som bekant tillkallades förra sommaren en energikommission med
            en parlamentarisk sammansättning för att granska det pågående
            energipolitiska programmen för omställning och utveckling av energisystemet.
            Grunden för kommissionens uppdrag är 1991
          </note>
          <note xml:id="i-7d9fbdb8f0169203-0">
            års energipolitiska överenskommelse mellan Socialdemokraterna,
            Folkpartiet liberalerna och Centerpartiet. Kommissionen skall
            lägga fram förslag om program med tidsangivelse för omställningen.
            En viktig uppgift för kommissionen är att analysera konsekvenserna
            för samhällsekonomin, miljön och energiförsörjningen av en avställning
            av en eller flera kärnkraftsreaktorer under 1990-talet.
          </note>
          <note xml:id="i-9bdff138c8a700de-0">
            Energikommissionens slutbetänkande skall redovisas i höst. Regeringen
            avser att med utgångspunkt i kommissionens förslag arbeta för
            en överenskommelse om den långsiktiga energipolitiken på bredast
            möjliga politiska grund. Enligt regeringens uppfattning bör en
            sådan överenskommelse gälla också frågan om när den första kärnkraftsreaktorn
            skall ställas av.
          </note>
          <note xml:id="i-e81ad721ca97fbc4-0">
            Anf. 109 LENNART DALÉUS (c)
          </note>
          <note xml:id="i-4360114862ede6f3-0">
            Fru talman! Skälet till den här frågan är att det om två dagar
            har gått exakt 15 år sedan vi hade folkomröstningen om kärnkraften
            den 23 mars 1980. Då och då funderar man över vad det är som har
            hänt.
          </note>
          <note xml:id="i-8ba4e66777e50d24-0">
            Nu hänvisar energiministern i svaret, som jag tackar för, till
            Energikommissionen igen. Det låter sig väl göras. Men här saknas
            regeringens egna ambitioner, egna åsikter och egna idéer. Jag
            skall inte lägga mig i det socialdemokratiska arbetet alltför
            mycket, men jag tror att det var den socialdemokratiska partikongressen
            1993 som krävde av den socialdemokratiska partistyrelsen att ta
            fram ett program med tidsangivelser, kort sagt en konkret och
            tydlig avvecklingsplan, om jag förenklar det.
          </note>
          <note xml:id="i-fb19ea5759b19be8-0">
            Det kan knappast vara den som nu har ersatts av
          </note>
          <note xml:id="i-6c86862fdb826f30-0">
            Energikommissionens arbete. Jag föreställde mig att regeringen
            hade en egen åsikt och en egen attityd i flera av sakfrågorna
            att torgföra redan nu för att kunna diskutera med den omvärld
            med vilken man vill ha en bred politisk uppgörelse.
          </note>
          <note xml:id="i-2f1bc2862eb3ead1-0">
            Det gäller bl.a. frågan om avställningen av den första kärnkraftsreaktorn.
            Där erinrar jag mig igen det resonemang Ingvar Carlsson förde
            här i kammaren
          </note>
          <note xml:id="i-26de4f5124297b93-0">
            1980. När resultatet av folkomröstningen var klart och entydigt
            sade han att högst tolv reaktorer får användas under sin tekniskt
            säkra livslängd, dvs. 25 år. Det innebär att den första reaktorn,
            den äldsta, O-ettan måste stängas 1997.
          </note>
          <note xml:id="i-844d15542f45b0aa-0">
            Då återkommer frågorna: Gäller Ingvar Carlssons redovisning från
            1980 fortfarande i våra fortsatta diskussioner? Gäller det för
            regeringen och socialdemokratin att den första reaktorn skall
            stängas 1997?
          </note>
          <note xml:id="i-dc82c23a31c6d922-0">
            Eller är den socialdemokratiska idévärlden överlåten på Energikommissionen?
          </note>
          <note xml:id="i-1c5781d0a676d1e5-0">
            Anf. 110 Statsrådet JÖRGEN
          </note>
          <note xml:id="i-f5c5614555096ed1-6">
            ANDERSSON (s)
          </note>
          <note xml:id="i-693fd918b9f31833-0">
            Fru talman! Det var den regering där Lennart
          </note>
          <note xml:id="i-ebb868b4576c0a4d-0">
            Daléus parti ingick som tillsatte Energikommissionen.
          </note>
          <note xml:id="i-3915e355fd63a7a3-0">
            Ni gjorde det i full överensstämmelse med den dåvarande socialdemokratiska
            oppositionen. Vi var helt överens om att kommissionen skulle tillsättas.
            Vi var också helt överens om direktiven.
          </note>
          <note xml:id="i-25a6e046c6f8a9da-0">
            Låt mig läsa upp ett litet aktstycke ur direktiven:
          </note>
          <note xml:id="i-8322b50e22344f44-0">
            Kommissionen bör utifrån 1991 års energipolitiska riktlinjer
            analysera de samhällsekonomiska, miljöoch energipolitiska konsekvenserna
            av en avställning av en eller flera reaktorer under 90-talet.
          </note>
          <note xml:id="i-df8f4dc23d93d95b-0">
            I energiöverenskommelsen, som Centerpartiet var med och fattade
            beslut om 1991 och som kommissionen skall jobba efter, står det
            bl.a. följande: Omställning av energisystemet måste, vid sidan
            av säkerhetskraven, ske med hänsyn till behovet av elektrisk kraft
            för upprätthållande av sysselsättning och välfärd. När kärnkraftsavvecklingen
            kan inledas och i vilken takt den kan ske avgörs av resultaten
            av hushållningen med el, tillförsel av el från miljöacceptabel
            kraftproduktion och möjligheterna att bibehålla internationellt
            konkurrenskraftiga elpriser.
          </note>
          <note xml:id="i-f9a05eae5787f4e0-0">
            Partierna är ense om dessa utgångspunkter. Då vore det väl felaktigt
            av mig att tid efter annan gå ut och göra uttalanden under pågående
            kommissionsarbete. Men jag har sagt att det självfallet är den
            här regeringens ambition att fullfölja dels de beslut som är fattade
            av folkomröstningen, dels de beslut som är fattade av denna riksdag.
            Men jag tycker att vi samtidigt skall erkänna att vi skall ha
            respekt för dessa arbetsuppgifter.
          </note>
          <note xml:id="i-2cba37796633d7a2-0">
            Det jag säger är inte bara läpparnas bekännelse, utan vi känner
            ett stort ansvar inför den här ambitionen.
          </note>
          <note xml:id="i-6f4182117c854a66-0">
            Anf. 111 LENNART DALÉUS (c)
          </note>
          <note xml:id="i-4be4ee9d4ea8e174-0">
            Fru talman! Det är inte så enkelt. Nu vet vi ju att kraftdirektörer
            och fackledare har störtat ut för att påverka Energikommissionens
            arbete. Det är uppenbart att det statsministern och energiministern
            uttalar som egna attityder och åsikter påverkar Energikommissionens
            arbete. Jag hoppas att det är så.
          </note>
          <note xml:id="i-6ba702f591c5da83-0">
            Jag noterar att statsministern säger att det är en moralisk skyldighet
            att leva upp till folkomröstningsresultatet. Det tycker jag var
            mycket bra och respektabelt. Men det är då man behöver de tydliga
            och säkra svaren.
          </note>
          <note xml:id="i-794e45f53b40e94a-0">
            Jag kan vända på det hela och fråga: Är det inte alldeles säkert
            att Ingvar Carlssons resonemang från
          </note>
          <note xml:id="i-2191fc1fd3d96453-0">
            1980 står sig, innebärande att den första reaktorn stängs 1997
            - är detta inte alldeles säkert i fråga om den socialdemokratiska
            attityden?
          </note>
          <note xml:id="i-824b61f3552361b7-0">
            Anf. 112 Statsrådet JÖRGEN
          </note>
          <note xml:id="i-f5c5614555096ed1-7">
            ANDERSSON (s)
          </note>
          <note xml:id="i-8cc8a1db4fc835ab-0">
            Fru talman! Det är många som försöker påverka
          </note>
          <note xml:id="i-f079ecb9aa0bcd65-0">
            Energikommissionen, som är en av de största utredningsapparaterna
            i regering och riksdag under modern tid. Naturligtvis pågår försök
            att påverka Energikommissionen. Men jag tror att den är så pass
            oväldig att den, med den parlamentariska sammansättning som den
            har, kommer att lägga fram de förslag till åtgärder som den finner
            nödvändiga.
          </note>
          <note xml:id="i-d46af6372907e84e-0">
            För att vi över huvud taget skall ha en möjlighet att klara det
            ambitiösa målet att kärnkraften skall vara avvecklad till 2010,
            som ju är riksdagens beslut och som definitivt är regeringens
            ambition, måste processen självfallet inledas under 90-talet.
          </note>
          <note xml:id="i-21279f0d35ab9bc5-0">
            Anf. 113 LENNART DALÉUS (c)
          </note>
          <note xml:id="i-8800a7fd01d2839f-0">
            Fru talman! Jag har respekt för att energiministern går runt
            här, eller helt enkelt inte ger något svar på frågan om 1997 och
            om referatet till den nuvarande statsministerns resonemang här
            i riksdagen 1980. Jag noterar alltså att energiministern går runt
            frågan och inte lämnar något svar. Det gör mig litet osäker.
          </note>
          <note xml:id="i-f64aa2c4141647bb-0">
            Avslutningsvis efterlyser jag ett engagemang som berättigat och
            legitimt kan påverka energidebatten i dag - ett auktoritativt
            resonemang och en redovisning av var regeringen står i en del
            sakfrågor.
          </note>
          <note xml:id="i-79a10bbdc76e94b9-0">
            Det här med det första avställningsåret är en sakfråga. Man skulle
            också kunna ta frågan om att rejält öka inte bara ansvarsbeloppet
            utan också ansvarstagandet när det gäller reaktorinnehavarna.
            Vidare skulle man kunna tala om behovet av en lagstiftning som
            ett instrument för att möjliggöra den avveckling man vill ha.
          </note>
          <note xml:id="i-42536be746eb58dc-0">
            Jag saknar alltså sådana tydliga signaler för den fortsatta debatt,
            som vi kan hoppas möjligen leder fram till ett stabilt beslut
            på energiområdet.
          </note>
          <note xml:id="i-356341a8648bb211-0">
            Anf. 114 Statsrådet JÖRGEN
          </note>
          <note xml:id="i-f5c5614555096ed1-8">
            ANDERSSON (s)
          </note>
          <note xml:id="i-eb2b805e8fe54878-0">
            Fru talman! Där ser man hur olika vi kan se på detta. Jag tycker
            att jag har varit väldigt tydlig.
          </note>
          <note xml:id="i-874159bd59c85510-18">
            Överläggningen var härmed avslutad.
          </note>
          <note xml:id="i-a71eeed3a8af77af-0">
            24 § Hänvisning av ärenden till utskott
          </note>
          <note xml:id="i-23883f6a0c88f64f-0">
            Föredrogs och hänvisades
          </note>
          <note xml:id="i-1847b5882fbad941-0">
            Propositioner
          </note>
          <note xml:id="i-50a412927a2fb659-0">
            1994/95:155 och 185 till lagutskottet
          </note>
          <note xml:id="i-4b36296c8a2be2b9-0">
            25 § Förnyad bordläggning
          </note>
          <note xml:id="i-39f2e79c8ef8a1c1-0">
            Föredrogs men bordlades åter
          </note>
          <note xml:id="i-3ab72fe5d64c41aa-0">
            Konstitutionsutskottets betänkanden 1994/95:KU26,
          </note>
          <note xml:id="i-0f48c07f2d6e6c49-0">
            KU38 och KU41
          </note>
          <note xml:id="i-2f4d9123dff76ce6-0">
            Justitieutskottets betänkanden 1994/95:JuU11 och
          </note>
          <note xml:id="i-99c6de037fccee56-0">
            JuU12
          </note>
          <note xml:id="i-ff6b83a22c839eac-0">
            Lagutskottets betänkanden 1994/95:LU19 och LU21
          </note>
          <note xml:id="i-4183e071249880bb-0">
            Kulturutskottets betänkande 1994/95:KrU14
          </note>
          <note xml:id="i-548733a189a3cf35-0">
            Utbildningsutskottets betänkanden 1994/95:UbU8 och
          </note>
          <note xml:id="i-96ba0e0612d07bed-0">
            UbU9
          </note>
          <note xml:id="i-6164e27526fb0d04-0">
            Arbetsmarknadsutskottets betänkande 1994/95:AU12
          </note>
          <note xml:id="i-bc9ea0cb2707c405-0">
            Bostadsutskottets betänkande 1994/95:BoU15
          </note>
          <note xml:id="i-f0ca798dec8fd524-0">
            26 § Bordläggning
          </note>
          <note xml:id="i-1bfb31417ed7c131-0">
            Anmäldes och bordlades
          </note>
          <note xml:id="i-1847b5882fbad941-1">
            Propositioner
          </note>
          <note xml:id="i-4e3b5ea3b128ef22-0">
            1994/95:169 Ändrade regler om ersättnings ansvaret för oljeskador
            till sjöss
          </note>
          <note xml:id="i-758475ae20e6b892-0">
            1994/95:196 Sekretess i verksamhet avseende beredskapsförberedelser
            m.m.
          </note>
          <note xml:id="i-d8f0154bd79103e6-0">
            27 § Anmälan om interpellationer
          </note>
          <note xml:id="i-4bf78a6d8d93dc28-0">
            Anmäldes att följande interpellationer framställts
          </note>
          <note xml:id="i-b7f027d5ac07f1a3-0">
            den 17 mars
          </note>
          <note xml:id="i-33cd451f008f9389-0">
            1994/95:82 av Birgitta Hambraeus (c) till finansministern om
            penningpolitik för full sysselsättning
          </note>
          <note xml:id="i-8dd9d1ff537bf238-0">
            1994/95:83 av Birgitta Hambraeus (c) till finansministern om
            internationella valutasystemet
          </note>
          <note xml:id="i-170fe749fe1a4eda-0">
            den 20 mars
          </note>
          <note xml:id="i-f9009dc8a520868e-0">
            1994/95:84 av Birger Schlaug (mp) till jordbruksministern om
            fiskekriget mellan Kanada och vissa EU-
          </note>
          <note xml:id="i-42c1221edb7714f7-0">
            länder
          </note>
          <note xml:id="i-2ef2e11f45a33f0d-0">
            28 § Kammaren åtskildes kl. 16.12.
          </note>
          <note xml:id="i-de8150c126cf9624-1"/>
          <note xml:id="i-303a650e5ef90954-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
