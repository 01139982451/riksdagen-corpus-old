<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--54</head>
          <docDate when="2008-01-01">2008-01-01</docDate>
        </div>
      </front>
      <body>
        <div>
          <note xml:id="i-b272d25ca227c87d-0">
            ﻿
          </note>
          <note xml:id="i-92571be28db02678-0">
            Riksdagens protokoll
          </note>
          <note xml:id="i-b065d0b5d314b846-0">
            2008/09:54
          </note>
          <note xml:id="i-cf9e2dd205efa4c7-0">
            Fredagen den 19 december
          </note>
          <note xml:id="i-a73bf64df45a7429-0">
            Kl. 15:05 - 15:16
          </note>
          <note xml:id="i-1be6079f121a3258-0">
            1 § Hänvisning av ärenden till utskott
          </note>
          <note xml:id="i-4d048f00feb7d337-0">
            Föredrogs och hänvisades
          </note>
          <note xml:id="i-d8ef13e815b95898-0">
            2 § Statsbudget för 2009
          </note>
          <note xml:id="i-bdd40e17c91595c8-0">
            Föredrogs
          </note>
          <note xml:id="i-4911dc8f0271f6a7-0">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note xml:id="i-29763caab13f9c92-0">
            Talmannen konstaterade att ingen talare var anmäld.
          </note>
          <note xml:id="i-60bfb521ccdfdf47-0">
            Beslut
          </note>
          <note xml:id="i-65301ec1799f82d1-0">
            3 § Avslutning
          </note>
          <note xml:id="i-7597bdb065f50496-0">
            Anf. 1 TALMANNEN:
          </note>
          <note xml:id="i-06461f582cb55091-0">
            Ärade ledamöter! Två av våra kolleger har lämnat sitt uppdrag
            under hösten och tre lämnar sitt uppdrag i början av nästa år.
          </note>
          <note xml:id="i-c13011599f59d981-0">
            Ulla Löfgren satt sin första period i riksdagen för Moderaterna
            19941998. Hon valdes sedan in igen 2002. Ulla Löfgren verkade
            i flera utskott, senast som ledamot i trafikutskottet. Hon engagerade
            sig mycket i vägfrågor, särskilt enskilda vägar. Hon värnade om
            det lilla vägnätet i glesbygden. Hon var med en motion om att
            ta bort 50-öringen före sin tid. Nu överväger ju även Riksbanken
            detta.
          </note>
          <note xml:id="i-e885237a8b138354-0">
            Ulla Löfgren har ett hjärta av guld, säger vi kolleger och vänner.
            Hon trappar nu ned i politiken men trappar upp sitt sociala engagemang
            och sitt arbete med hjälpverksamhet, bland annat till förmån för
            barnen i Lettland. Hon är i grunden byggnadsingenjör och har nu
            byggt sig ett nytt hus efter egna ritningar.
          </note>
          <note xml:id="i-054bdc9cbdb8d45a-0">
            Lars Lindén kom in i riksdagen för Kristdemokraterna 2002 och
            satt bland annat i näringsutskottet. Med sin långa bakgrund som
            småföretagare och med mottot att allt borde ha hänt i går drev
            han framför allt frågor om företagandets villkor och regler. En
            hjärtefråga är handel med rättvisemärkta produkter, Fair Trade.
            Han var faktiskt drivande för att riksdagens restaurang skulle
            få fler rättvisemärkta rätter på menyn. Lars Lindén längtade naturligtvis
            tillbaka till livet som småföretagare, och han har nu startat
            en butik med rättvisemärkta produkter i Helsingfors.
          </note>
          <note xml:id="i-b210fce8c9faff72-0">
            Lars-Ivar Ericson valdes in i riksdagen för Centerpartiet 2002.
            Han har som ledamot bland annat i socialutskottet med socialt
            patos arbetat särskilt för att äldre och personer med funktionsnedsättning
            ska få vård och omsorg och känna sig trygga. Lars-Ivar är kanske
            inte den högljudda politikern som står främst på barrikaderna,
            däremot är han ytterst arbetsam, klok, varm och eftertänksam.
            Han är en person som tänker på och värnar om sina medmänniskor.
            Lars-Ivar Ericson ska nu återgå till sitt arbete som präst i Svenska
            kyrkan.
          </note>
          <note xml:id="i-6ffdfa18875a68e6-0">
            Ulf Sjösten valdes in för Moderaterna 2002. Han har engagerat
            sig framför allt i olika rättsfrågor, till exempel arbete mot
            droger, utbildning av fler poliser och situationen för de papperslösa
            immigranterna. Ulf Sjösten har ett starkt rättspatos och står
            stadigt när det blåser. Även infrastrukturfrågor ligger honom
            varmt om hjärtat, inte minst att få klart just riksväg 40 för
            att binda ihop Göteborg och Helsingfors med motorväg via Borås.
            Kanske finns det ett samband med att han, liksom jag, gärna tar
            en tur på motorcykel. Ulf Sjösten är polis och har även arbetat
            för att få en polisskola till Borås. Han har nu börjat som chef
            inom Ekobrottsmyndigheten i Borås.
          </note>
          <note xml:id="i-d38fb6cca4ec72b8-0">
            Sven Gunnar Persson har en lång bakgrund inom rikspolitiken,
            bland annat som den först anställde på Kristdemokraternas kansli
            1991, statssekreterare i Statsrådsberedningens samordningskansli
            19911994 och partisekreterare 19942002, då han kom in i riksdagen.
          </note>
          <note xml:id="i-b6bf26996eef8996-0">
            Sven Gunnar Persson är något av en generalist med brett intresse
            som har sysslat med det mesta inom politiken. Med mottot Barnen
            först har han arbetat för en familjepolitik som ger mer tid för
            barnen. Under sin tid i miljö- och jordbruksutskottet engagerade
            han sig i miljöfrågor, även detta mycket med tanke på kommande
            generationer.
          </note>
          <note xml:id="i-ab73ba7f430aaa2d-0">
            Han har, liksom jag själv, pendlat till Helsingfors i många år.
            Pendlandet får nu sitt slut när han börjar ett spännande arbete
            som rektor för Oskarshamns folkhögskola.
          </note>
          <note xml:id="i-185c5e7e8882debc-0">
            Jag vill å riksdagens vägnar tacka er för era arbetsinsatser
            i demokratins tjänst.
          </note>
          <note xml:id="i-d00843f16e5f8f26-0">
            Vi lämnar nu alla en arbetsfylld höst bakom oss, och jag hoppas
            att kammarens ärade ledamöter över helgerna inte enbart får möjlighet
            att diskutera finanskris, bilindustri och Lissabonfördrag utan
            också får en och annan ledig stund med andra samtalsämnen.
          </note>
          <note xml:id="i-deb6f9adc832dfcb-0">
            Finanskrisen och de extra propositionerna och motionerna till
            följd av denna har inneburit extra arbete för många i huset och
            en extra belastning för kammaren. Det har även varit extra snabba
            behandlingar som har ställt stora krav på att maskineriet och
            samarbetet mellan partierna ska fungera, vilket det också har
            gjort.
          </note>
          <note xml:id="i-1ad6dc5916f4fa30-0">
            Vad gäller debatterna i kammaren har jag en känsla av att det
            finns en mycket stark trend mot kortare anföranden och väsentligt
            mer repliktid. Vi har fått en mycket debattglad kammare, vilket
            jag personligen är glad för.
          </note>
          <note xml:id="i-e2c90b7c73fc1cbd-0">
            Jag har sedan jag tillträdde som talman även betonat vikten av
            insyn och öppenhet i riksdagsarbetet. Det var naturligtvis därför
            glädjande att Öppet hus, som vi hade i slutet av november, lockade
            ca 4 000 besökare i alla åldrar. Jag kan försäkra att talarstolarna
            var fulla av människor under den dagen. Öppet hus kan genomföras
            tack vare ett fint samarbete mellan ledamöter, partikanslier och
            förvaltning. Jag vill passa på att tacka alla som ställde upp
            och bidrog till en mycket lyckad dag i riksdagen och för alla
            dess besökare.
          </note>
          <note xml:id="i-c8ad36c8fbf56754-0">
            Riksdagen beslutade den 20 november att godkänna Lissabonfördraget.
            243 ledamöter röstade ja, och 39 röstade nej. Nu återstår Tjeckien,
            som troligen kommer att ratificera i början av nästa år, och Irland,
            där det nu finns en så kallad vägkarta för den fortsatta processen
            med ambitionen att ratificera före utgången av 2009.
          </note>
          <note xml:id="i-6e08fb14190a563c-0">
            Förberedelserna inför det svenska ordförandeskapet i EU har fortsatt
            under hösten, och det kommer att bli relativt intensivt under
            våren. Vi förbereder ett flertal parlamentariska konferenser på
            teman kopplade till ordförandeskapets prioriteringar, som vi är
            ense om, exempelvis miljö, klimatförändringar samt Östersjön.
            Det största arrangemang som riksdagen kommer att stå värd för
            är Cosacmötet i oktober, dit vi väntar runt 300 deltagare.
          </note>
          <note xml:id="i-f1239518544d88ae-0">
            Riksdagens miljöarbete går vidare. Under hösten har de interna
            miljörevisorerna intervjuat anställda i förvaltningen, och cheferna
            har genomfört miljöronder. Syftet har varit att se om förvaltningen
            uppfyller kraven i miljöledningssystemet och identifiera områden
            som behöver förbättras. Med resultaten från dessa som underlag
            går arbetet vidare med sikte på att en ISO-certifiering ska kunna
            ske under 2009.
          </note>
          <note xml:id="i-be6d839c03cf1f3b-0">
            Ni har säkert märkt, ärade ledamöter, att det på Helgonät under
            Talarlistor numera går att se de första preliminära talarlistorna
            för varje kommande vecka. Jag betonar att de är preliminära; de
            är gjorda för att förbättra våra möjligheter att planera vår arbetsvecka.
          </note>
          <note xml:id="i-1b87a7ada3d1e4f1-0">
            Jag vill avsluta med den stora och glädjande nyheten att riksdagens
            nya kaffekoppar äntligen har anlänt till kammaren. Det är, som
            ni märker, en djärvt grå färg som är avsedd för kammaren. Men
            det finns ett stort köpförråd med blå dekor för dem som absolut
            vill dricka ur dem hemma. Jag noterar, till min stora tillfredsställelse,
            att kaffekopparna är av testorlek för oss kaffemissbrukare. Vi
            har även startat processen för att minska kaffeköerna utanför
            kammaren, och vi tror oss ha passerat den stora barriären, riksdagsarkitekten,
            för en andra, snabbare kaffemaskin utöver delikatessmaskinen.
          </note>
          <note xml:id="i-485d5ef5518b3b0f-0">
            Till sist vill jag tacka ledamöterna för det gångna året.
          </note>
          <note xml:id="i-1f85b0e977bc2dd0-0">
            Jag vill också tacka gruppledarna och övriga ledamöter i riksdagsstyrelsen
            som engagerat och konstruktivt tagit sig an de många problem som
            måste lösas i god anda för att vi ska kunna nå fram. Samarbetet
            bygger på att vi gemensamt och trots ibland väldigt olika uppfattningar
            strävar efter lösningar som är bra för riksdagen som helhet och
            som institution.
          </note>
          <note xml:id="i-b74617ae91c14465-0">
            Jag vill även rikta ett särskilt tack till kammarens personal
            och förvaltningen i övrigt med riksdagsdirektören i spetsen för
            ett gott stöd under det gångna året. Tack för ert idoga arbete
            med att riksdagen som institution kan fungera på bästa sätt och
            för era ansträngningar att underlätta för oss ledamöter i det
            dagliga arbetet!
          </note>
          <note xml:id="i-79a2ecf66767cfd1-0">
            Med detta vill jag önska kammaren god jul och gott nytt år.
          </note>
          <note xml:id="i-28c85caf855e2656-0">
            4 § Kammaren åtskildes kl. 15.16.
          </note>
          <note xml:id="i-a9d273cd8910d483-0">
            Förhandlingarna leddes av talmannen.
          </note>
          <note xml:id="i-4ed4957b5956a521-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
