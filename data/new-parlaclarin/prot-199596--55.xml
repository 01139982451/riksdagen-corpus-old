<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--55</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-8800b553ba3501c4-0">
            Det justerade protokollet beräknas utkomma om 3 veckor
          </note>
          <note xml:id="i-19e7afd0db85867d-0"/>
          <note xml:id="i-f7e6b0a9c919b239-0">
            _______________________________________________________________________
          </note>
          <note xml:id="i-19e7afd0db85867d-1"/>
          <note xml:id="i-1f478b7d4a85dd4b-0">
            1 § Utrikespolitisk debatt
          </note>
          <note xml:id="i-9be992331956c290-0">
            Allmän utrikespolitik
          </note>
          <note xml:id="i-ad608b2f137fedea-0">
            Anf. 1 Utrikesminister LENA HJELM-
          </note>
          <note xml:id="i-5f5bcd12baeffb96-0">
            WALLÉN (s)
          </note>
          <note xml:id="i-601417d2ab2d3364-0">
            Herr talman! Sveriges internationella engagemang utgår från solidaritet
            och humanism. Vi har ett ansvar och en möjlighet att vara med
            och påverka vår omvärld. Men det handlar också om vad som är bra
            för
          </note>
          <note xml:id="i-20c1c98264194efe-0">
            Sverige. Vi är alla ömsesidigt beroende av varandra och kan i
            längden bara utvecklas i samverkan med omvärlden.
          </note>
          <note xml:id="i-bd9f9abfb56d207b-0">
            Världshandeln har under århundraden sammanlänkat människor och
            länder i ömsesidigt beroende.
          </note>
          <note xml:id="i-f22f8417e07e8f26-0">
            De senaste decenniernas snabba utveckling av informationsteknik,
            finansiella transaktioner, miljöproblem och befolkningsökning
            har emellertid gett en ny innebörd åt begreppet globalisering.
          </note>
          <note xml:id="i-dc5a63975bebdcf8-0">
            Vi kan avläsa globaliseringens effekter genom ett antal motstridiga
            drag i den internationella miljön som ger anledning till såväl
            hopp som oro:
          </note>
          <note xml:id="i-a81bbca16e0bd639-0">
            ?Å ena sidan gör demokratin viktiga framsteg genom att fler människor
            får rätten att rösta. Å andra sidan har utrymmet för det nationella
            politiska agerandet minskat. Balansen mellan politik och ekonomi
            har förändrats.
          </note>
          <note xml:id="i-c40e010148b124dc-0">
            ?Å ena sidan minskade världens militärutgifter med en femtedel
            under 1990-talets första år, och krig mellan stater har blivit
            ovanliga. Å andra sidan ökar antalet väpnade interna konflikter.
            Konflikter handlar i dag mindre om att länder står mot varandra
            och mer om spänningar inom samhällen.
          </note>
          <note xml:id="i-11b649ee70c429af-0">
            ?Å ena sidan har spädbarnsdödligheten minskat och medellivslängden
            ökat. Å andra sidan ökar de sociala klyftorna både inom och mellan
            länder. En femtedel av världens befolkning lever i dag i absolut
            fattigdom. Av dessa är 70 % kvinnor.
          </note>
          <note xml:id="i-a1587b68014d06ed-0">
            ?Å ena sidan ökar intresset och möjligheterna för politiskt samarbete
            och integration. Å andra sidan tilltar splittringstendenser och
            fenomen som främlingsfientlighet. Människors benägenhet att definiera
            sig själva i motsats till andra är en växande farsot i både fattiga
            och rika länder.
          </note>
          <note xml:id="i-e41e8f6f0adbedf1-0">
            Globaliseringen förändrar i grunden förutsättningarna för det
            politiska arbetet. För att möta denna utmaning måste vi stärka
            och utveckla det internationella samarbetet. Vi behöver göra fler
            områden åtkomliga för politiska beslut för att avvärja växande
            orättvisor och de långsiktiga hoten mot demokratin och miljön.
            Men också för att hantera akuta problem som flyktingströmmar,
            fundamentalism och rasism.
          </note>
          <note xml:id="i-21e05ac01d9087c5-0">
            Vi måste ta vara på möjligheterna till samarbete.
          </note>
          <note xml:id="i-b87cf838ff3adb7d-0">
            För regeringen är det två organ som intar en särställning.
          </note>
          <note xml:id="i-1e4a2b423a6a92fb-0">
            ?FN - därför att de stora hoten mot människors säkerhet och framtid
            är globala och måste hanteras gemensamt.
          </note>
          <note xml:id="i-ce9230713925657c-0">
            ?EU - därför att unionen genom bredden och djupet i samarbetet
            ger unika möjligheter till varaktig, gemensam säkerhet på vår
            kontinent.
          </note>
          <note xml:id="i-f8a2c659e879977d-0">
            Herr talman! FN-samarbetet har i 50 år varit en hörnsten i svensk
            utrikespolitik. Sveriges kandidatur till FN:s säkerhetsråd är
            ett uttryck för vårt orubbliga engagemang för FN-tanken och ett
            effektivt globalt multilateralt samarbete. Regeringen ger kandidaturen
            högsta prioritet.
          </note>
          <note xml:id="i-16e817b9547f24db-0">
            Som medlem av säkerhetsrådet vill vi arbeta för att stärka förtroendet
            för organisationen och vitalisera dess arbete, att bidra till
            en öppnare dialog mellan säkerhetsrådet och övriga medlemmar och
            ge röst åt de många små och medelstora länderna i FN.
          </note>
          <note xml:id="i-82ef42d8dc313287-0">
            I säkerhetsrådet kan vi mer direkt än i dag verka för ett globalt
            politiskt ledarskap som tar ansvar för att
          </note>
          <note xml:id="i-3eddab2ac825c001-0">
            FN får den roll för internationell fred och säkerhet som krävs
            i vår värld. Det innebär ett FN som har kraft och resurser:
          </note>
          <note xml:id="i-635a39958f89d405-0">
            ?till tidigt agerande i stället för sen reaktion i konflikter,
          </note>
          <note xml:id="i-4abec8524e1552b7-0">
            ?till kamp mot konfliktorsaker i stället för symptombekämpning,
          </note>
          <note xml:id="i-7b51743b53131973-0">
            ?till förebyggande insatser för fredlig konfliktlösning, i stället
            för fredsbevarande insatser när det inte längre finns någon fred
            att bevara,
          </note>
          <note xml:id="i-af2303bd1767b8c6-0">
            ?till sammansatta fredsbevarande aktioner som också rymmer politiska
            och humanitära insatser.
          </note>
          <note xml:id="i-0eec95d8f1d28804-0">
            FN befinner sig i allvarliga och akuta svårigheter.
          </note>
          <note xml:id="i-45b53ef479bdaca4-0">
            Huvuddelen av den kritik vi riktar mot FN skall egentligen riktas
            mot de 185 medlemsstaterna, och i synnerhet mot stormakterna.
            Som ständiga medlemmar av säkerhetsrådet har de ett särskilt ansvar
            för internationell fred och säkerhet. FN kan aldrig bli starkare
            än det mandat och de resurser som medlemmarna är beredda att ge.
            Inte minst måste alla medlemsländerna i tid och fullt ut betala
            sina avgifter till
          </note>
          <note xml:id="i-8e9cf449d1953052-0">
            FN. Annars riskerar FN att gå mot finansiell kollaps.
          </note>
          <note xml:id="i-a970e745e35b7dc1-0">
            Men FN är också i behov av genomgripande reformer. För ett år
            sedan presenterade den av statsminister Ingvar Carlsson och Sir
            Shridath Ramphal ledda Kommissionen för globalt samarbete sin
            rapport
          </note>
          <note xml:id="i-37f1c4fac4172d1a-0">
            Vårt globala grannskap. Regeringen delar kommissionens grundläggande
            analys av den globala utvecklingen och reformbehoven.
          </note>
          <note xml:id="i-535e340c825d2225-0">
            Regeringen ställer sig bakom huvuddragen i rapporten och avser
            följa upp en rad av kommissionens konkreta idéer och förslag,
            exempelvis:
          </note>
          <note xml:id="i-7b9c5f5ba6860137-0">
            utvidgning av säkerhetsrådet, där vi skulle välkomna
          </note>
          <note xml:id="i-f6c72b405068e0a3-0">
            Tyskland och Japan tillsammans med ett land från vardera Asien,
            Afrika och Latinamerika som permanenta medlemmar,
          </note>
          <note xml:id="i-619eff346eb8d2e6-0">
            ?att stärka FN:s finanser, också med hjälp av internationella
            avgifter,
          </note>
          <note xml:id="i-ddbd8013f9db2513-0">
            ?att det inom FN-systemet utvecklas en möjlighet att demokratiskt
            hantera den internationella ekonomin,
          </note>
          <note xml:id="i-3e1bc6878274fcba-0">
            ?att stärka FN:s förmåga till konfliktförebyggande arbete och
            icke-militär konfliktlösning samt att snabbare sätta in styrkor
            i fredsbevarande operationer.
          </note>
          <note xml:id="i-0d9ad40351a6157d-0">
            Efter det kalla kriget är nedrustningsarbetet av central betydelse
            för framväxten av en fungerande säkerhetsordning. Därför verkar
            vi för att intensifiera nedrustningssträvandena.
          </note>
          <note xml:id="i-d6358896d4bc11fe-0">
            Regeringen kräver att alla kärnvapenstater snarast vidtar ytterligare
            åtgärder för kärnvapennedrustning.
          </note>
          <note xml:id="i-21b1b871f9da6825-0">
            Det krävs en tidtabell för fortsatta sådana åtgärder. En överenskommelse
            om att totalt avskaffa kärnvapnen borde kunna nås inom 10-15 år,
            förutsatt att den politiska viljan finns.
          </note>
          <note xml:id="i-05b5579df46e5ff6-0">
            Det närmaste, mycket viktiga delmålet under 1996
          </note>
          <note xml:id="i-4c3648e0e8dedf42-0">
            är en överenskommelse om ett fullständigt kärnvapenprovstopp.
            Det är också nödvändigt att snarast få till stånd ett förbud mot
            framställning av uran och plutonium för vapenändamål.
          </note>
          <note xml:id="i-2c7919c6281ff511-0">
            I ett sextiotal länder finns närmare 100 miljoner minor utspridda.
            De sprider dagligen skador och död, främst bland oskyldiga civila,
            inte minst barn. Regeringen verkar för ett internationellt totalförbud
            mot truppminor. Sverige har fått förtroendet att som ordförande
            leda översynen av 1980 års konvention om särskilt inhumana vapen.
            Regeringen ger betydande bidrag till minröjning och stödjer utvecklingen
            av effektivare metoder och teknik för minröjning.
          </note>
          <note xml:id="i-89b90a59bc5c8187-0">
            Herr talman! Afrika är den kontinent med vilken
          </note>
          <note xml:id="i-235c8a5cd5f5d5fb-0">
            Sverige har sitt mest omfattande utvecklingssamarbete. Demokratiska
            reformer får nu allt större genomslag. Afrikas del av världshandeln
            har minskat till ungefär 1 % , och kontinenten marginaliseras
            alltmer i världsekonomin. Skuldbördan är ohållbar. Befolkningen
            växer nu snabbare än ekonomin. Regeringen inleder i år en större
            genomlysning av förändringarna i syfte att förnya svenskt och
            internationellt samarbete med Afrika.
          </note>
          <note xml:id="i-b7d38710e187ae32-0">
            Europas kontakter med Asien och Latinamerika måste intensifieras.
            Ett toppmöte mellan EU och asiatiska länder äger rum i Bangkok
            i mars och kommer att ge impulser till ett djupare samarbete.
            Demokratins frammarsch i Latinamerika är imponerande.
          </note>
          <note xml:id="i-cc9b3d618718aa50-0">
            Europa har en viktig uppgift att på alla sätt befästa dessa landvinningar.
          </note>
          <note xml:id="i-00b260356f1227d0-0">
            I årtionden har Sverige fört en aktiv Mellanösternpolitik. Med
            EU:s Medelhavskonferens i Barcelona och den nu pågående fredsprocessen
            i Mellanöstern öppnas nya möjligheter för ett fortsatt och fördjupat
            svenskt engagemang - politiskt, ekonomiskt och kulturellt. Medelhavskonferensen
            är ett exempel på att
          </note>
          <note xml:id="i-e694ff95395d49bd-0">
            EU-medlemskapet givit Sverige en ny plattform för samarbete också
            med resten av världen.
          </note>
          <note xml:id="i-c8e1863eda742189-0">
            En frihandelsvänlig politik mot omvärlden kan tillsammans med
            en generös biståndspolitik bidra till att minska de ekonomiska
            och sociala klyftorna i världen. Det är inte bara uttryck för
            en förnuftig handelspolitik och solidaritet. Det är också framåtblickande
            säkerhetspolitik. Det är viktigt att frigörelsen av handeln inom
            världshandelsorganisationen, WTO, fortsätter och att det multilaterala
            regelverket vidareutvecklas.
          </note>
          <note xml:id="i-7cf622afd56cf884-0">
            Riksdagen beslutade 1995 att resurserna för internationellt utvecklingssamarbete
            bibehålls nominellt oförändrade till och med budgetåret 1998.
            Regeringens ambition är att Sverige åter skall uppnå målet om
          </note>
          <note xml:id="i-5f407455c6d328d5-0">
            1 % av bruttonationalinkomsten till svenskt utvecklingssamarbete
            när de finansiella förutsättningarna föreligger. Endast Norge,
            Danmark, Nederländerna och Sverige uppfyller FN:s rekommendation
            om
          </note>
          <note xml:id="i-7db64e8bfbe38b5e-0">
            0,7 % av BNI i bistånd. Regeringen verkar för att alla industrialiserade
            länder som ett första steg skall uppnå detta mål.
          </note>
          <note xml:id="i-0c105b400d623111-0">
            En viktig utrikespolitisk uppgift som Sverige tar på stort allvar
            är att värna de mänskliga rättigheterna varhelst de hotas. Ett
            ökande antal av våra och EU:s biståndsprogram är ägnade detta
            viktiga arbete. I
          </note>
          <note xml:id="i-54878a38e9c05e1c-0">
            globaliseringens spår blir behovet att stärka folkrätten och
            rättsstatens principer om demokrati, tolerans och pluralism än
            större.
          </note>
          <note xml:id="i-d171dbc446ababc2-0">
            Sverige kommer i sommar att vara värd för världskongressen mot
            kommersiell sexuell exploatering av barn. Tillsammans med FN:s
            barnfond och enskilda organisationer vill vi bekämpa utnyttjandet
            av barn genom att anta en handlingsplan för bättre efterlevnad
            av FN:s barnkonvention.
          </note>
          <note xml:id="i-0c51b7296a44d89f-0">
            Herr talman! Det kalla kriget har vi nu bakom oss.
          </note>
          <note xml:id="i-1bdeebc9d5c516f3-0">
            Då var vår säkerhetspolitik präglad av att Europa var delat.
            I spänningen mellan supermakterna fanns då ett begränsat utrymme
            för samarbete. I dag har utrymmet för samarbete ökat dramatiskt.
          </note>
          <note xml:id="i-ed40a2740f822433-0">
            Vi står mitt i ansträngningarna för att skapa ett nytt och enat
            Europa, där integration och samarbete fördjupas så att krig på
            vår kontinent blir otänkbara.
          </note>
          <note xml:id="i-865d00c0d4f0affc-0">
            Den oberoende kommissionen för nedrustningsoch säkerhetsfrågor
            som i början av 1980-talet leddes av Olof Palme lanserade begreppet
            gemensam säkerhet. Kommissionen menade att säkerhet uppnås genom
            samarbete snarare än genom avskräckning. I
          </note>
          <note xml:id="i-c4dfe8a917082ab1-0">
            dagens Europa, befriat från kalla krigets låsningar, finns förutsättningar
            för att successivt förverkliga och utveckla detta sätt att se
            på säkerhet.
          </note>
          <note xml:id="i-059b9c80db01f8eb-0">
            Motorn i detta arbete är Europeiska Unionen och utvidgningen
            av samarbetet österut. Den tysk-franska visionen om fred och välstånd
            genom samarbete, som formade Europaintegrationen, motsvaras i
            dag av en dröm i Öst- och Centraleuropa om fred och välstånd genom
            medlemskap i EU. En positiv ekonomisk utveckling i dessa länder
            innebär också nya möjligheter för människor och näringsliv i de
            nuvarande medlemsländerna.
          </note>
          <note xml:id="i-1f4798b75a8d178e-0">
            Regeringen vill göra de närmaste åren till en kraftsamling inom
            EU-samarbetet för att kunna välkomna nya medlemmar. Vad gäller
            EU:s östutvidgning har regeringen tidigt poängterat vikten av
            en likvärdig behandling av samtliga kandidatländer. Ett viktigt
            steg i rätt riktning var de principer som antogs vid
          </note>
          <note xml:id="i-a57c74e219f3043b-0">
            Europeiska rådet i Madrid.
          </note>
          <note xml:id="i-213905f3ca407432-0">
            Varje kandidatland måste självfallet meritera sig för medlemskap.
            Regeringen anser att förhandlingsprocessen skall inledas samtidigt
            med alla länder.
          </note>
          <note xml:id="i-a45ad3937aa08c75-0">
            Därefter får varje lands framgång i förhållande till medlemskapets
            krav bli utslagsgivande. Här krävs en fortsatt pådrivande och
            stödjande svensk roll i förhållande till kommissionen, medlemsstaterna
            och kandidatländerna. Låt oss komma ihåg att innebörden av samarbete
            och solidaritet är att dela bördor för att tillsammans nå gemensamma
            fördelar, ekonomiskt och politiskt.
          </note>
          <note xml:id="i-224ff5b8e3ac2cd5-0">
            Utvidgningen ställer krav på omfattande reformer inom EU. Detta
            förutsätter en anpassning av unionens arbetssätt så att handlingsförmåga
            och beslutskraft inte försvagas. EU måste vara i stånd att driva
            en verkningsfull politik med ett större antal medlemmar.
          </note>
          <note xml:id="i-d577c92fb7e56f29-0">
            Detta ställer nya krav på unionens institutioner, men också på
            interna reformer på viktiga områden, t.ex. i jordbruks- och strukturpolitiken.
          </note>
          <note xml:id="i-eeb3f471d695095f-0">
            Sverige har varit medlem av EU i ett år. Vi har nått viktiga
            ekonomiska fördelar men också en möjlighet att påverka utformningen
            av EU-samarbetet i sin helhet. Sverige har det gångna året varit
            pådrivande i flera viktiga frågor. Sysselsättning, jämställdhet,
            miljö, fred, demokrati, frihandel och öppenhet är de områden som
            regeringen har prioriterat.
          </note>
          <note xml:id="i-c39881b806022d1b-0">
            I mars i år inleds EU:s regeringskonferens som skall se över
            Maastricht-fördaget och anpassa EU till en ny tid och nya utmaningar.
          </note>
          <note xml:id="i-adacf091bc987846-0">
            Från svensk sida har vi två huvudmål vid denna konferens. För
            det första förväntar vi oss att den banar väg för östutvidgningen.
            Vi förväntar oss för det andra att konferensen leder till en fördjupning
            av samarbetet och till konkreta resultat för våra prioriterade
            frågor. Endast om samarbetet ger resultat i de för människor avgörande
            frågorna kan EU få den förankring hos medborgarna som i dag brister.
          </note>
          <note xml:id="i-0e1a4a250ca07708-0">
            EU måste utvecklas i harmoni med sin omvärld.
          </note>
          <note xml:id="i-da5cab594d4a11de-0">
            Det är få som politiskt förespråkar ett Europa som ängsligt sluter
            sig gentemot omvärlden. Risken för en negativ utveckling ligger
            snarare i frånvaro av medveten politik och frånvaro av politiska
            visioner. Det är i politisk vilsenhet som det kortsiktiga egenintresset
            lättare kan göra sig gällande.
          </note>
          <note xml:id="i-f5e7161ada69f172-0">
            Försvarsalliansen NATO växte fram i det tudelade
          </note>
          <note xml:id="i-1660142e494951ef-0">
            Europa, men får successivt ökad inriktning på säkerhetspolitisk
            dialog och samarbete med de stater som tidigare stod utanför samarbetet.
            Partnerskap för fred, i vilket Sverige deltar, är ett uttryck
            för detta. Det
          </note>
          <note xml:id="i-c85a761a22adaf61-0">
            NATO vi ser leda fredsstyrkan IFOR i Bosnien i dag är inte detsamma
            som före det kalla krigets slut.
          </note>
          <note xml:id="i-af9af729ce45ab50-0">
            Flertalet tidigare medlemmar i Warszawapakten strävar i sökandet
            efter en ny säkerhetsidentitet efter
          </note>
          <note xml:id="i-2f2330053c71b373-0">
            NATO-medlemskap. I Ryssland höjs röster mot detta.
          </note>
          <note xml:id="i-770bc1e0da0b2dda-0">
            Diskussionen om NATO:s utvidgning befinner sig i gränslandet
            mellan det gamla och nya sättet att se på säkerheten i Europa.
          </note>
          <note xml:id="i-f8e9590cb88e581f-0">
            Varje land måste självt göra sitt säkerhetspolitiska val. För
            svensk del är det avgörande att det inte skapas nya skiljelinjer
            i Europa. Förändringar i säkerhetsstrukturen skall leda mot målet:
            en alleuropeisk säkerhetsgemenskap.
          </note>
          <note xml:id="i-1f992cd70034c9ab-0">
            Västalliansen NATO är det främsta uttrycket för
          </note>
          <note xml:id="i-491e1f43ded3791d-0">
            USA:s aktiva deltagande i det europeiska säkerhetssamarbetet.
            En utveckling i inåtblickande riktning i
          </note>
          <note xml:id="i-6b30884c94e93da1-0">
            USA, med ett minskat engagemang för Europa, skulle försvåra byggandet
            av en ny säkerhetsordning.
          </note>
          <note xml:id="i-4f47e148d64acece-0">
            Herr talman! När freden nu äntligen kommit till forna Jugoslavien
            är detta framför allt slutet på ett outsägligt lidande för miljoner
            människor. Men fortfarande återstår många problem och vi måste
            vara beredda på bakslag.
          </note>
          <note xml:id="i-e74380d79be35645-0">
            Det krävs nu ett enormt arbete för att återupprätta det civila
            samhället. Människor får då äntligen chansen att återvända, bygga
            på nytt och försonas. Det internationella samarbetet i forna Jugoslavien
            är också en illustration till de nya säkerhetspolitiska villkoren
            där USA och europeiska länder, däribland Ryssland, samarbetar.
          </note>
          <note xml:id="i-890ba42d2c6daa8c-0">
            Daytonavtalet har i huvudsak fungerat väl i den första fasen.
            Konflikten har kylts ned, parterna har separerats. Det är glädjande
            att den nordiska brigaden spelar en viktig roll i detta. Den mycket
            komplicerade civila delen av fredsprocessen har också inletts,
            där människor skall föras samman i en försonings- och läkningsprocess.
            Denna måste stödjas med samma energi som de militära insatserna.
            Carl Bildt har regeringens aktiva stöd som samordnare för detta
            viktiga arbete.
          </note>
          <note xml:id="i-27e6c2d39c81934c-0">
            Flyktingar får nu hjälp att återvända. Fria och demokratiska
            val förbereds, infrastruktur återskapas. Vi kommer inte att spara
            någon möda för att skapa klarhet om försvunna, om massgravar och
            om misstänkta krigsförbrytelser. Allt detta är avgörande för att
            försoningsprocessen inuti varje människa skall kunna fullföljas.
            Annars riskerar hela befolkningsgrupper att stigmatiseras. Bosnien
            måste bestå som en fri, mångkulturell och oberoende stat.
          </note>
          <note xml:id="i-9b55d3c049a4e48b-0">
            Balkan är en del av Europa. Sverige och Norden har tagit och
            tar fortsättningsvis en god del av ansvaret, både med trupp och
            för att skapa de grundläggande förutsättningarna för ett civilt
            samhälle och en bestående fred. Härvidlag måste de politiska ledarna
            i
          </note>
          <note xml:id="i-fdb6dbafd621afc6-0">
            Balkans länder i handling visa respekt för de normer och värderingar
            som övriga Europa står för.
          </note>
          <note xml:id="i-fa6db9129e4e0be2-0">
            De bittra erfarenheterna av konflikten i f.d. Jugoslavien är
            att Europa och världen måste bli bättre på att förhindra konflikter
            och humanitära nödsituationer
          </note>
          <note xml:id="i-d244eb7206c1dd4c-0">
            - och när de ändå inträffar kunna agera snabbt.
          </note>
          <note xml:id="i-8bd795e2766cc791-0">
            För att hantera framtida kriser måste vi utveckla samarbetet
            inom en rad forum. EU:s gemensammaoch säkerhetspolitik har en
            allt större betydelse. Västeuropeiska unionen har satt det fredsfrämjande
            arbetet i fokus. Samarbetet inom Partnerskap för fred och inom
            Organisationen för säkerhet och samarbete i
          </note>
          <note xml:id="i-68545d0418846dfa-0">
            Europa, OSSE, har unik bredd. OSSE spelar en nydanande roll på
            det konfliktförebyggande och konflikthanterande området och arbetar
            på grundval av ett brett säkerhetstänkande. Vi måste också på
            ett mer konkret sätt kunna bidra till trygga, demokratiska rättssamhällen.
            Här kan EU, Europarådet och OSSE
          </note>
          <note xml:id="i-e9d83b6d8fc30ee4-0">
            göra viktiga insatser.
          </note>
          <note xml:id="i-b270adfc8fd228ae-0">
            Det europeiska säkerhetsbygget förutsätter nedrustning och rustningskontroll.
            Avtalet om konventionella rustningar i Europa, CFE, som förhandlats
            fram inom OSSE mellan tidigare Warszawapakten och
          </note>
          <note xml:id="i-c3afbd934fda1507-0">
            NATO, är av stor betydelse för säkerhet och stabilitet i hela
            Europa. Regeringen kräver att avtalet efterlevs och verkar för
            att ytterligare rustningskontrollförhandlingar skall komma till
            stånd, där också Sverige bör vara en deltagande part.
          </note>
          <note xml:id="i-e1c183a61e111e14-0">
            Herr talman! De baltiska länderna intar en central plats i vår
            säkerhetspolitik, också i ett vidare europeiskt perspektiv. I
            den första fasen efter de baltiska ländernas självständighet inriktades
            våra ansträngningar på att bistå deras strävan att befästa suveräniteten
            och de demokratiska institutionerna. Att stabilt förankra dessa
            länder i den europeiska demokratiska gemenskapen, där de hör hemma,
            står för närvarande i fokus för vårt samarbete.
          </note>
          <note xml:id="i-052b6bd4661faad3-0">
            EU är därvidlag den centrala byggstenen. EU-
          </note>
          <note xml:id="i-26f0a6c83446fa09-0">
            medlemskapet beror främst på de baltiska ländernas egna ansträngningar,
            men Sverige kan ge viktiga bidrag. Som granne, vän och EU-medlem
            kan vi hjälpa till med nödvändig anpassning och förberedelser
            för EU-inträdet. Parallellt med detta är den svenska politiken
            inriktad på att inlemma de baltiska länderna i ett nära samarbete
            tillsammans med övriga Östersjöstater.
          </note>
          <note xml:id="i-dad13e2fb3a8057d-0">
            Vi kommer att fullfölja våra strävanden att även på andra sätt
            stärka de baltiska ländernas välstånd och integration. Men detta
            är en uppgift som är för stor för enbart Sverige eller de nordiska
            länderna. Det krävs ett uthålligt europeiskt och amerikanskt engagemang
            för de baltiska länderna.
          </note>
          <note xml:id="i-97f363aa308e7726-0">
            Den fortsatta utvecklingen i Ryssland är av stor betydelse inte
            bara för Sverige utan för Europa och det internationella samfundet
            som helhet. Inom loppet av ett fåtal år har två på varandra följande
            parlament valts på demokratisk väg. Detta får i sig betraktas
            som avsevärda framsteg. Ryssland befinner sig nu samtidigt i en
            fas där reformpolitiken ifrågasätts från olika håll. Det är oundvikligt
            att den ryska omvandlingen kommer att ta lång tid.
          </note>
          <note xml:id="i-17e0700cacb0cc10-0">
            Regeringen utgår ifrån att rörelseriktningen i
          </note>
          <note xml:id="i-2748849f178b1ff3-0">
            Ryssland mot fortsatta reformer och nära samarbete med de europeiska
            samarbetsstrukturerna består. Den svenska politiken i förhållande
            till Ryssland är konsekvent. Vi eftersträvar ett fördjupat samarbete
            såväl regionalt, i Östersjöområdet och Barentsområdet, som i bredare
            internationella sammanhang. Samtidigt ställer vi samma krav på
            Ryssland som på övriga europeiska demokratiska länder. Rysslands
            krigföring i Tjetjenien är oacceptabel. Denna kritik kommer vi
            att föra fram till dess att en politisk lösning på konflikten
            uppnåtts.
          </note>
          <note xml:id="i-cf5f1a75665d4efd-0">
            Östersjörådet, i vilket Sverige för närvarande är ordförande,
            är ett viktigt redskap för det breda regionala samarbete som Sverige
            eftersträvar i syfte att:
          </note>
          <note xml:id="i-ecbab87d2fb4e6ef-0">
            stärka möjligheterna till gemensam säkerhet,
          </note>
          <note xml:id="i-a123eb58817cf68c-0">
            främja demokratiseringsprocessen i Ryssland,
          </note>
          <note xml:id="i-b280a26a3f20e3e2-0">
            stödja de baltiska staternas och Polens närmande till EU,
          </note>
          <note xml:id="i-4209916f88c28810-0">
            bidra till ekonomisk utveckling i området och
          </note>
          <note xml:id="i-90d80ab7639e1c66-0">
            uppmuntra mellanfolkliga kontakter i regionen.
          </note>
          <note xml:id="i-20afacb870ea0f39-0">
            För att ge samarbetet ytterligare politisk energi har statsministern
            inbjudit samarbetsländernas tio regeringschefer samt EU-kommissionens
            president och ordförandelandets regeringschef till en konferens
            i
          </note>
          <note xml:id="i-5d74e543f8f9db0f-0">
            Visby den 3-4 maj i år.
          </note>
          <note xml:id="i-3b6eeccf3bf85e7c-0">
            Barentsrådet, där Sverige i höst övertar ordförandeskapet, rör
            ett strategiskt betydelsefullt område och är viktigt för Rysslands
            närmande till det europeiska samarbetet.
          </note>
          <note xml:id="i-9a0f438c4806497f-0">
            Det nordiska samarbetet är unikt i sin bredd och folkliga förankring
            och en modell för regional samverkan. Genom att Sverige och Finland
            i likhet med
          </note>
          <note xml:id="i-998a9c99b4227260-0">
            Danmark blivit EU-medlemmar har formerna för, men inte betydelsen
            av, det nordiska samarbetet ändrats.
          </note>
          <note xml:id="i-40f33e64b3fc64fd-0">
            Herr talman! Målen för Sveriges säkerhetspolitik består, men
            medlen måste utvecklas utifrån förändringar i vår omvärld. Sveriges
            militära alliansfrihet, syftande till att vårt land skall kunna
            vara neutralt i händelse av krig i vårt närområde, består.
          </note>
          <note xml:id="i-f309d081579adc1a-0">
            I rapporten Vårt globala grannskap konstateras att militärt våld
            i ett modernt säkerhetstänkande är legitimt endast under två förutsättningar:
            som försvar av det egna territoriet eller under FN:s mandat. Detta
            sätt att se på den militära dimensionen av säkerhet stämmer helt
            med traditionell svensk politik.
          </note>
          <note xml:id="i-c1b81cf67f3eb1f6-0">
            Vi fortsätter att själva ha ansvaret för försvaret av vårt territorium.
            Däremot har både behovet av och möjligheterna till samverkan på
            bred bas i fråga om förebyggande diplomati, krishantering och
            fredsbevarande ökat kraftigt. För oss är det uppgifterna och problemen
            som står i centrum. Det är på marken, i konkret samarbete för
            att lösa gemensamma problem, som den djupare samhörigheten uppstår.
            Sverige deltar aktivt och konstruktivt i detta, såväl i Europa
            som i andra delar av världen. Det är en central uppgift för vår
            säkerhetspolitik.
          </note>
          <note xml:id="i-2d857aafaf2217e2-0">
            FN har det övergripande ansvaret för internationell fred och
            säkerhet. Om varje kontinent endast tar ansvar för sitt ökar den
            gemensamma osäkerheten. Det behövs ett solidariskt deltagande
            i fredsfrämjande operationer.
          </note>
          <note xml:id="i-bd8724303d338e7e-0">
            Herr talman! Gränsen mellan utrikes- och inrikespolitik blir
            mindre skarp i en globaliserad miljö. Vi människor är i dag sammanflätade
            och ömsesidigt beroende av varandra inom nationer och över nationsgränserna.
            Det räcker inte med en politik för den avgränsade världen - för
            familjen, nationen eller kontinenten. Vi måste på alla nivåer
            forma politiken utifrån ett globalt perspektiv. Därför blir utrikespolitikens
            uppgift i växande grad att tydliggöra sambandet och bygga den
            politiska och demokratiska bryggan mellan det lokala och det globala.
          </note>
          <note xml:id="i-ce48aa40e9a050a7-0">
            (Applåder)
          </note>
          <note xml:id="i-cb4509f87373a548-0">
            Anf. 2 GÖRAN LENNMARKER (m)
          </note>
          <note xml:id="i-f5fe8b15ecc8f93a-0">
            Herr talman! Den europeiska unionen spelar en avgörande roll
            för frihet, fred och välstånd i hela
          </note>
          <note xml:id="i-f9de9aee5f339370-0">
            Europa. Det europeiska integrationsarbetet har skapat den hittills
            mest framgångsrika perioden i Europas historia.
          </note>
          <note xml:id="i-0d3e6841169d2eab-0">
            Vi kan för ett ögonblick fundera på hur Europa skulle ha sett
            ut om EU inte funnits - om det inte funnits något omfattande förpliktande
            samarbete mellan de europeiska länderna. Förmodligen hade situationen
            liknat den som rådde under mellankrigstiden. Då fanns det välmenande,
            men svaga, samarbetsinstitutioner. Dessa räckte inte för att förhindra
            den nationella egoismen. När det uppstod ekonomiska svårigheter
            och när arbetslösheten ökade sökte man sig till trångsynt nationella
            lösningar. Tullarna höjdes, utländska varor utestängdes, arbetslösheten
            ökade och tullarna höjdes ytterligare. Strävan efter nationell
            självförsörjning ledde till ekonomiskt och socialt kaos. Diktatur,
            förtryck och krig följde.
          </note>
          <note xml:id="i-1015aaf29ec952c6-0">
            Detta är historia, men det vore naivt att tro att inte dessa
            faror hotar också i framtiden. Jag säger detta särskilt till de
            partier och personer som förespråkar att man inte skall fortsätta
            det europeiska integrationsarbetet. I dagens tidningar ser vi
            kartor över olika massgravar på Balkan, som ju faktiskt ligger
            i Europa. De är inte från medeltiden eller från 1940-talet, utan
            från
          </note>
          <note xml:id="i-8780fadf7963681b-0">
            1990-talet. Somliga av dessa massgravar är mindre än ett år gamla.
            Därför behövs en ständig och kraftfull uppslutning kring det europeiska
            integrationsarbetet.
          </note>
          <note xml:id="i-a2afcd9220f136b2-0">
            Samtidigt riskerar EU:s framgångar att bli dess svaghet. Friheten,
            freden och välståndet tas för givna, och eftersom EU så framgångsrikt
            levererat just detta i Västeuropa framstår det som trivialt. Europa
            skulle bli en mycket mörk och kall världsdel om vi inte hade ett
            fast organiserat och förpliktande europeiskt samarbete.
          </note>
          <note xml:id="i-dcea74ef772d1715-0">
            När Richard Holbrooke, USA:s biträdande utrikesminister, anklagar
            Europa och framför allt EU för bristande förmåga att handla i
            akuta krislägen har han delvis rätt. Det är just därför vi måste
            se till att den gemensamma utrikes- och säkerhetspolitiken blir
            kraftfullare. Detta för att tidigt kunna ingripa vid spänningar,
            kriser och konflikter.
          </note>
          <note xml:id="i-dd5ce124084a0744-0">
            Nu handlar det om att bygga upp en i verklig mening gemensam
            utrikes- och säkerhetspolitik. Vi måste se till att Europas förbannelse
            - den ständiga splittringen och striderna - upphör. Vi måste se
            till att länderna tillsammans kan formulera en stark politik för
            att minska spänningar, för att förebygga konflikter, för att stoppa
            och hindra kriser i fall de uppstår.
          </note>
          <note xml:id="i-f6d5461db7e77669-0">
            Detta är faktiskt den absolut viktigaste uppgiften i det arbete
            som nu förestår i regeringskonferensen.
          </note>
          <note xml:id="i-8e3d2167eb7c7986-0">
            Vi Moderater har länge argumenterat för att EU
          </note>
          <note xml:id="i-928b612f94437a6a-0">
            måste bygga upp en kraftfull analysenhet. Detta synsätt verkar
            nu accepteras. Det är också viktigt att få en mer effektiv beslutsordning.
            Pudelns kärna i detta avseende är en svår avvägning mellan att
            verkligen skapa en effektiv utrikes- och särkerhetspolitik och
            samtidigt hitta en ordning så att ett medlemslands vitala nationella
            säkerhetsintressen inte träds för när.
          </note>
          <note xml:id="i-db98fe2d5116570c-0">
            Detta är inte lätt. Det kommer att bli en svår uppgift.
          </note>
          <note xml:id="i-b1205e54a21c028e-0">
            Det viktiga nu är att Sverige konstruktivt tillsammans med övriga
            medlemsländer deltar i just detta viktiga arbete. Det går inte
            att omöjliggöra detta genom att kräva enhet tvärs över hela linjen.
            Dessutom bör EU
          </note>
          <note xml:id="i-cc0c1398347a56e6-0">
            få möjlighet att utföra de s.k. Petersbergsuppgifterna, men därom
            råder nog ganska stor enighet.
          </note>
          <note xml:id="i-70fefd50bbdcdf4e-0">
            Herr talman! Om krishanteringen är svag i EU har man däremot
            en genomtänkt och långsiktig idé om hur friheten och freden skall
            stärkas i Europa och
          </note>
          <note xml:id="i-55156819afb0ad34-0">
            Medelhavsområdet. Vi har de tio länderna från Estland i norr
            till Bulgarien i söder, samt Malta och Cypern, som har ett medlemskapsperspektiv.
            Länderna öster om dessa erbjuds samarbets- och partnerskapsavtal.
            Det gäller främst Ukraina och Ryssland, men också andra i det
            forna Sovjetunionen.
          </note>
          <note xml:id="i-4a552ee6055d6cc9-0">
            Turkiet har just ingått en tullunion med EU. Gentemot kris- och
            krigsländerna på västra Balkan har EU under
          </note>
          <note xml:id="i-2c2d58f73feab59c-0">
            Carl Bildts ledning ett stort ansvar för att främja friheten
            och freden genom att underlätta försoning och bygga det civila
            samhällets struktur.
          </note>
          <note xml:id="i-a9323fa72d4dab69-0">
            EU har en samlad strategi för att bygga upp samarbetet i Medelhavsområdet.
            Politiskt samarbete, miljö- och rättssäkerhet ingår, liksom strävan
            att bygga ett frihandelsområde till år 2010. Detta är exempel
            på den sammanhållna strategin för att främja frihet, fred och
            stabilitet i hela Europa och i Medelhavsområdet. Häri ligger EU:s
            styrka. Dess svaghet ligger kanske i den oförmåga att hantera
            mer akuta kriser och konflikter som ibland visats.
          </note>
          <note xml:id="i-de391efc3ef7955b-0">
            Herr talman! Det finns nu en historisk möjlighet att hela Europa.
            Att hela det djupa sår som så länge skilde frihetens och välståndets
            västra del från förtryckets och fattigdomens östra. Vår generations
            europeiska politiker måste visa samma framsynthet som de som inledde
            den europeiska integrationen efter andra världskrigets slut.
          </note>
          <note xml:id="i-81c91090110365dc-0">
            De nya demokratierna i Central- och Östeuropa skall inte komma
            med på nåder, som något slags generositet från medlemsstaternas
            sida. EU är hela Europas projekt - inte bara ett projekt för ett
            antal länder i västra Europa. Redan i Romfördraget slogs det fast
            att EU skulle lägga grunden till en allt fastare sammanslutning
            mellan de europeiska folken. I Romfördraget uppmananas de övriga
            europeiska folken som bekänner sig till samma ideal att ansluta
            sig till dessa strävanden.
          </note>
          <note xml:id="i-f6b293b3e311b2ec-0">
            Denna utgångspunkt är viktig. Många i öst är rädda för att Västeuropa
            skall svika - att vi för vår bekvämlighets skull skall vända ryggen
            åt de olyckliga folk som så länge lidit under förtryck och socialism.
          </note>
          <note xml:id="i-6fabf3980bac9039-0">
            När detta är sagt måste det samtidigt betonas att det hänger
            på ansökarländerna själva att snabbt förbereda sig. För att komma
            med som medlem måste man vara en demokratisk rättsstat där individers
            och minoriteters rättigheter respekteras. Vi skall komma ihåg
            att varje ny medlemsstat delar beslutsrätt med de befintliga.
            De skall faktiskt vara med om att fatta beslut som skall gälla
            också här i Sverige. Länderna måste också klart och målmedvetet
            vara på väg mot en marknadsekonomi på den inre marknadens villkor.
          </note>
          <note xml:id="i-0a2bfdd011aab4d5-0">
            De tolv ansökarländerna måste bli medlemmar på sina egna meriter.
            Detta är särskilt viktigt att understryka. Det handlar inte om
            ett geopolitiskt betraktelsesätt, där man tar fram kartan och
            tittar på distansen till Bryssel eller närheten till unionsgränsen
            och låter det vara avgörande. De tolv skall få medlemskap på sina
            egna meriter.
          </note>
          <note xml:id="i-48ee4c63f88690f2-0">
            De länder som först uppfyller kraven bör enligt moderat uppfattning
            kunna bli medlemmar redan år
          </note>
          <note xml:id="i-f435b15f73175dda-0">
            2000. Det är en tidshorisont som uppfattas som snäv och kanske
            orealistisk. Jag vill då erinra om att många
          </note>
          <note xml:id="i-f9c3b8e81a784cb9-0">
            EU-experter i Bryssel och annorstädes så sent som strax före
            jul 1993, dvs. knappt ett år före inträdet, ansåg att tidpunkten
            för Sveriges medlemskap, den 1
          </note>
          <note xml:id="i-e802e10b95a5a33a-0">
            januari 1995, var helt orealistisk. Om det finns en bestämd politisk
            vilja, och om landet uppfyller rimliga krav är det alls ingen
            omöjlighet att ha medlemskap per den 1 januari år 2000.
          </note>
          <note xml:id="i-5be7f2d83e9ab0e1-0">
            I debatten kommer nu problemen att sättas i centrum. Det är på
            sitt sätt naturligt. Vi vet själva att under ansökningstid och
            förhandlingsskede kommer just problemen i fokus. Det som man lätt
            klarar av står möjligtvis i tidningarna en dag, medan problemen
            ligger kvar i rubriker och i spekulationer.
          </note>
          <note xml:id="i-09cdc88bbf195ae4-0">
            Det talas ofta om de kostnader för EU som östutvidgningen skall
            föra med sig. Det är nog sant att det kan uppstå kostnader, särskilt
            om jordbruks- och regionalpolitiken inte reformeras. Samtidigt
            är det viktigt att komma ihåg att östutvidgningen ger stora vinster.
            Det är bra att få in länder som har vitala och snabbväxande ekonomier.
            Polen t.ex. har med dess tillväxt varit Europas mest snabbväxande
            land under flera år. Många av länderna har en tillväxt på 4-6
            %
          </note>
          <note xml:id="i-fb779c89d9a0ee42-0">
            årligen. Enligt Östekonomiska institutet här i Stockholm är Sverige
            det land bland de västeuropeiska länderna som för egen del har
            mest att vinna på en östutvidgning. Det stimulerar och befrämjar
            nämligen vår egen ekonomi.
          </note>
          <note xml:id="i-fd86043c9c27b784-0">
            Man kan göra kalkyler och räkna på det här sättet.
          </note>
          <note xml:id="i-0927702b80685ddc-0">
            Det centrala är dock någonting annat - nämligen vad alternativet
            är till en östutvidgning. Vad är alternativet om den stora klyftan
            består? Kostnaden för detta är naturligtvis lidande, kriser, konflikter
            och krig. Dessa kostnader är naturligtvis omätbara såväl i mänskligt
            lidande som i kronor och ören. Vi kan ju bara erinra oss det enorma
            pris som folken i f.d. Jugoslavien har betalat. Detta har även
            påverkat Sverige, som ligger i andra ändan av den europeiska kontinenten.
          </note>
          <note xml:id="i-6b50e3c02c1dd369-0">
            Herr talman! En av regeringen Bildts viktigaste prioriteringar
            var stödet till Estland, Lettland och
          </note>
          <note xml:id="i-c49984bb3f2c6153-0">
            Litauen. Under Sveriges medlemskapsförhandlingar krävde vi att
            frihandeln med dessa länder skulle utsträckas till hela EU. Så
            skedde också, och redan inom ett halvår från tidpunkten för vårt
            eget medlemskap slöts Europaavtal med Estland, Lettland och
          </note>
          <note xml:id="i-d891b6cad5e952a3-0">
            Litauen.
          </note>
          <note xml:id="i-1d4d623b81b09149-0">
            Utan överdrift kan man påstå att regeringen Bildt mycket verksamt
            bidrog till att bildligt talat flytta de baltiska länderna från
            f.d. Sovjetunionen till Centraleuropa - en av svensk utrikespolitiks
            viktigaste bedrifter.
          </note>
          <note xml:id="i-023d51695245055c-0">
            I dag är fyra av Östersjöns nio strandstater medlemmar i EU.
            Estland, Lettland, Litauen och Polen har Europaavtal och bör samtliga
            kunna bli medlemmar inom 4-8 år. Med den nionde strandstaten Ryssland
            finns ett interimsavtal i väntan på det partnerskaps- och samarbetsavtal
            som skall träda i kraft så småningom.
          </note>
          <note xml:id="i-f91507960f2daef3-0">
            Östersjön har i århundraden varit i fokus för konflikter och
            krig, ofta med Sverige inblandat. Det senaste halvseklet har Östersjön
            varit delad. Taggtråden har bildligt talat gått öster om Gotland.
            Denna Östersjö kan nu blomma upp till ett frihetens och fredens
            hav där mänskliga kontakter knyts, där handeln blomstrar och där
            gränserna vittrar bort.
          </note>
          <note xml:id="i-7d6e1a5828c77266-0">
            Sverige spelade en viktig roll i samband med de ryska truppernas
            uttåg ur Estland och Lettland. Många menar att den västliga politiken
            i denna fråga under detta viktiga skede de facto leddes från Stockholm.
          </note>
          <note xml:id="i-7f8d74e2e118368a-0">
            Sverige har inte minst mot bakgrund av vår historiska skuld ett
            särskilt ansvar att stå upp för de baltiska ländernas självständighet
            och frihet. Den rösten får inte tystna. Tyvärr är det nu angelägnare
            än någonsin att den svenska regimen står upp och talar ut. Det
            gäller i Bryssel.
          </note>
          <note xml:id="i-ba27471b99a793cd-0">
            I Tallinn, Riga och Vilnius skall vårt engagemang höras och kännas.
            Men än viktigare är att det hörs och känns också i Moskva. Vårt
            kraftfulla agerande det senaste åren har väckt respekt också där.
            Tydligheten har inte varit en nackdel utan en fördel därför att
            principer och engagemang alltid gör intryck.
          </note>
          <note xml:id="i-0369cbf76c8ebc06-0">
            Jag vill uppmana utrikesministern och regeringen att fullfölja
            denna höga profil. Sveriges röst får inte tystna.
          </note>
          <note xml:id="i-5716b8a0d6966f1e-0">
            Herr talman! Den europeiska unionen är kärnan i den civila säkerhetens
            Europa. Den är viktig, och blir allt viktigare. Men den civila
            säkerheten måste vila på den militära säkerhetens hårda kärna.
            Ett land som inte är tryggt i sin existens får svårt att bygga
            friheten och välståndet. Det är svårt att vara öppen, generös
            och framtidsinriktad om hoten känns påträngande.
          </note>
          <note xml:id="i-9024f386df10192d-0">
            Den militära säkerhetens huvudfråga handlar om att bygga säkerheten,
            helst med ett demokratiskt och fredligt Ryssland eller i värsta
            fall mot ett revanschistiskt. I båda fallen krävs under överskådlig
            tid USA:s närvaro och starka engagemang i Europa.
          </note>
          <note xml:id="i-2084b18d314a3eda-0">
            Den militära säkerheten i Europa är vidare än EU.
          </note>
          <note xml:id="i-98ce2bdf161d690a-0">
            Den har ett transatlantiskt fundament. Föreställningen att den
            europeiska unionen skulle bygga den militära säkerheten under
            de närmaste åren är helt enkelt inte realistisk.
          </note>
          <note xml:id="i-b2d35edd76d255d3-0">
            NATO är Västeuropas militära säkerhetsordning.
          </note>
          <note xml:id="i-c754d731375ac418-0">
            Samarbetet byggs raskt ut. Genom PFF, Partnerskap för fred, har
            NATO samarbete med alla länder i Europa med undantag av något
            enstaka. PFF växer fram som ett embryo till en möjlig europeisk
            säkerhetsordning. Även OSSE, Organisationen för säkerhet och samarbete
            i Europa, har viktiga uppgifter i den europeiska säkerheten.
          </note>
          <note xml:id="i-4e431f72872bb383-0">
            NATO har valt strategin Membership and Partnership - medlemskap
            för Centraleuropa och partnerskap för Ryssland. Det handlar om
            en svår balansgång. Länderna öster om EU och väster om Ryssland
            känner en stigande nervositet i takt med att retoriken i
          </note>
          <note xml:id="i-de52aedf2c44f37d-0">
            Moskva hårdnar. Medlemskap i NATO ses som garanten för den nyvunna
            friheten och den nationella självständigheten.
          </note>
          <note xml:id="i-edf3a22f7184a0e7-0">
            För NATO finns den moraliska skyldigheten att inte vända dessa
            länder ryggen. I Central- och Östeuropa är misstänksamheten stor.
            Man minns München och Jaltas prisgivande av Östeuropa.
          </note>
          <note xml:id="i-6398ebd449a30774-0">
            Även om NATO är en strikt försvarsallians vars garantier enbart
            gäller vid angrepp inses lätt att Ryssland inte får ges känslan
            av att vara inringat och utsatt för hot. Därför gäller det att
            partnerskapet byggs.
          </note>
          <note xml:id="i-c6de3d4c05405078-0">
            Under dessa förutsättningar kommer det NATO
          </note>
          <note xml:id="i-25446fbd3709f2af-0">
            som utvidgas att kunna bidra till att öka den politiska stabiliteten
            i Europa. Det är också en fördel för Sverige.
          </note>
          <note xml:id="i-67aff9595c0fd67c-0">
            Från svensk sida är det viktigt att betona att medlemskap i NATO
            är en fråga för organisationens medlemsstater och ansökarlandet.
            Varje stat har rätt att själv besluta om sin säkerhetspolitik.
          </note>
          <note xml:id="i-a90966076d5fc6f8-0">
            Det behöver byggas en europeisk freds- och säkerhetsordning.
            Men för att kunna bevara freden måste en sådan kunna garantera
            säkerheten för små länder som saknar resurser att med egna medel
            försvara sitt nationella oberoende. En freds- och säkerhetsordning
            måste därmed ha kraft att lösa sina uppgifter. Den måste också
            bygga på andra principer än vad som var fallet under det kalla
            kriget.
          </note>
          <note xml:id="i-ab83eb414e7c90ee-0">
            Det handlar inte om en fred hur som helst, utan om frihetens
            fred. Det lugn och den stabilitet som
          </note>
          <note xml:id="i-54cbf2d7b1a8ac1b-0">
            KGB och Gulag skänkte får aldrig accepteras. En gemensam säkerhet
            på dessa gamla premisser måste bestämt avvisas.
          </note>
          <note xml:id="i-1d48022b781b2dda-0">
            Sverige kan inte dra sig undan detta arbete. Som riksdagen uttalat
            är det viktigt att Sverige främjar framväxten av en europeisk
            freds- och säkerhetsordning.
          </note>
          <note xml:id="i-f935ac979f351968-0">
            Herr talman! Utvecklingen i Ryssland inger oro.
          </note>
          <note xml:id="i-e4d13a1d6ed21f16-0">
            De rödbruna krafternas frammarsch och deras ofta skrämmande retorik
            skapar oro inte bara i grannländerna och i väst utan kanske än
            mer i Ryssland självt.
          </note>
          <note xml:id="i-f11002e22f7686f6-0">
            Demokraterna i Ryssland är mycket bekymrade inte bara för de
            ekonomiska reformerna utan även för att demokratins fortbestånd
            och den fredliga utvecklingen kan sättas i fråga.
          </note>
          <note xml:id="i-f5b6e4c34b798416-0">
            Det finns de som ser Tjetjenienkriget som ett slags förövning
            inför vad som kan komma att ske i det s.k.
          </note>
          <note xml:id="i-3fc1406f30af1104-0">
            nära utlandet.
          </note>
          <note xml:id="i-6bfbc0ec6c371e99-0">
            Presidentvalets slutomgång i juni kan mycket väl bli en uppgörelse
            inom det rödbruna blocket - kommunistledaren Zjuganov mot fascistledaren
            Zjirinovskij.
          </note>
          <note xml:id="i-e6103b4dc8f911ab-0">
            I det läget gäller det att vara tydlig från svensk och europeisk
            sida. Det gäller att markera det självklara stödet både för ett
            demokratiskt och fredligt Ryssland och för det ryska folkets strävan
            att bygga välståndet.
          </note>
          <note xml:id="i-cbcca731702587f6-0">
            Handel och bistånd är viktiga för detta. Men samtidigt måste
            varje försök till hot eller orättfärdig påverkan mot grannländerna
            fördömas. Våldsam retorik, hot om inmarsch och repressalier befrämjar
            oro och instabilitet.
          </note>
          <note xml:id="i-514f5e5dc0f6b9db-0">
            Detta gäller inom parentes även Kina och dess relation till den
            demokratiska delen av Kina.
          </note>
          <note xml:id="i-19f4f66ba4938cb6-0">
            Mot bakgrund av denna händelseutveckling vore det nu klokt om
            regeringen valde att fullfölja det försvarsbeslut som fattades
            1992. Det fattades när det kalla kriget var slut och när den säkerhetspolitiska
            situationen snarare såg ljusare ut än i dag.
          </note>
          <note xml:id="i-55f78247ea72121e-0">
            Finland och Norge har liksom Sverige hittills valt att hålla
            uppe satsningarna på försvaret. Den säkerhetspolitiska situationen
            här i nordliga Europa har inte på samma sätt som i Centraleuropa
            givit en gynnsammare säkerhetspolitisk situation.
          </note>
          <note xml:id="i-765941f28a1543f9-0">
            I detta läge, när utvecklingen är osäker, är det klokt att fullfölja
            den linje som inleddes till följd av detta beslut.
          </note>
          <note xml:id="i-64e205738f750498-0">
            Herr talman! Jag har valt att betona några punkter.
          </note>
          <note xml:id="i-7510446dcc7c7483-0">
            Andra moderater kommer senare under debatten att ta upp de punkter
            som jag inte har haft tid att beröra här.
          </note>
          <note xml:id="i-803552c60e636408-0">
            Anf. 3 HELENA NILSSON (c)
          </note>
          <note xml:id="i-34640419e2b56f71-0">
            Herr talman! När riksdagen för knappt ett år sedan samlades till
            utrikespolitisk debatt dominerade tre teman. Det blodiga kriget
            i Bosnien, Sverige som nybliven EU-medlem och striden om uttolkningen
            av vår säkerhetspolitiska doktrin. Denna träta fick för övrigt
            Centerpartiet att kräva partiledaröverläggningar om säkerhetspolitiken
            - ett krav som regeringen efterföljde. Som ljudkuliss till dispyten
            om vår säkerhetspolitiska doktrin återfanns också kavitationsljud
            från ubåt blandat med ljud från simmande mink.
          </note>
          <note xml:id="i-1253e43631a9d027-0">
            När riksdagen i dag åter samlas till utrikespolitisk debatt har
            mycket förändrats. Överenskommelsen om fred, Daytonavtalet, har
            skapat de nödvändiga förutsättningarna för fred i ett krigshärjat
            Bosnien-
          </note>
          <note xml:id="i-255cb89f60ba088c-0">
            Hercegovina. Implementeringsstyrkan IFOR och världssamfundets
            insatser för uppbyggnad av det civila samhället är handfasta exempel
            på att omvärlden bryr sig om de utsatta människorna. Vårt lands
            medborgare har anledning att känna stolthet över de insatser som
            Sverige bidragit med för att skapa fred i det forna Jugoslavien.
            Vi har ställt trupp till FN:s och
          </note>
          <note xml:id="i-fccfee05c58c639b-0">
            NATO:s förfogande i Bosnien-Hercegovina, i Makedonien och Kroatien.
            Soldaterna och de förband som tjänstgjort där har rönt stor uppskattning
            inom FN, bland kollegor från NATO-förbanden och från en hårt prövad
            civilbefolkning. Det är en uppskattning som vi här i Sveriges
            Riksdag fullt ut delar.
          </note>
          <note xml:id="i-f4cd49e81ea0d545-0">
            Men jag vill också påminna om av vi bidrar på annat sätt. Sverige
            har gett över en miljard kronor i humanitär hjälp. Därutöver har
            vi gett stöd till demokrati- och försoningsinsatser och till återuppbyggnad.
          </note>
          <note xml:id="i-8668fae3d2cc07d1-0">
            Närmare 80 000 flyktingar från det f.d. Jugoslavien har fått
            en trygg fristad i Sverige.
          </note>
          <note xml:id="i-aa3d88794f59fe85-0">
            Fred byggs sakta och tålmodigt upp. Vi kommer att få räkna med
            bakslag. Även om de olika parterna i konflikten - och då särskilt
            de ledande företrädarna -
          </note>
          <note xml:id="i-088d7068d7ee8e29-0">
            uppriktigt söker fredens väg framstår det som orealistiskt att
            sätta en ettårsgräns för omvärldens engagemang. Världssamfundet
            måste ha tålamod. Svårartade cancersvulster kräver en uthållig
            behandling. Vi måste betänka att hatets ständigt växande svulst
            måste ersättas av tilltrons och respektens friskhet. Dödsfiender
            skall kunna leva som goda grannar. Att bygga upp tar oändligt
            mycket längre tid än att rasera.
          </note>
          <note xml:id="i-55589bfa73ead152-0">
            Herr talman! Sverige bör efter ett år som EU-
          </note>
          <note xml:id="i-32d11dbe8f2a0f94-0">
            medlem känna stolthet och tillförsikt. Genom EU-
          </note>
          <note xml:id="i-0e7cafc4211c5d57-0">
            medlemskapet har vårt land tillsammans med fjorton andra länder
            tagit på sig den stora utmaningen att lyfta samarbetet upp till
            en alleuropeisk nivå. Det kräver en utvidgning av samarbetet till
            i princip dubbelt så många länder som i dag. Estland, Lettland,
            Litauen,
          </note>
          <note xml:id="i-072bdf2251867597-0">
            Polen, Tjeckien, Slovakien, Ungern, Slovenien, Rumänien, Bulgarien,
            Cypern och Malta eftersträvar samtliga aktivt ett EU-medlemskap.
          </note>
          <note xml:id="i-7182523acac4ddd4-0">
            Dessutom bygger EU kontinuerligt vidare på samarbetsvägen med
            Ryssland, Norge, Island och inte minst med de andra länderna runt
            Medelhavet. Det finns få saker som gör mig personligen mer upprörd
            än antydningar om att EU är en rikemansklubb med taggtrådsgränser
            mot omvärlden.
          </note>
          <note xml:id="i-aeaa3070dc0e6081-0">
            Visserligen finns mer att önska vad gäller handelsliberalisering
            och sänkta tullar, men EU är trots allt motorn för samarbete i
            Europa och ytterst viktigt för vårt samarbete med resten av världen.
          </note>
          <note xml:id="i-23b354e2e6887268-0">
            Jag anser att EU-medlemskapet har blivit ett lyft och en framgång
            för Sverige. På det positiva kontot vill jag placera samarbetet
            inom den gemensamma utrikes- och säkerhetspolitiken. Det är mycket
            tack vare EU:s brobyggaransträngningar över Medelhavet och Östersjön
            som Sveriges säkerhetspolitiska läge förbättrats. Ett intensivt
            samarbete skapar nämligen positiva beroenden.
          </note>
          <note xml:id="i-565fd1648cbb0176-0">
            Samarbets- och handelsavtalet mellan EU och
          </note>
          <note xml:id="i-7f5981dc300cd9bd-0">
            Ryssland är en del av en större strategi för att långsiktigt
            knyta Ryssland till den europeiska gemenskapen. När Centerpartiet
            beslutade att förespråka ett svenskt EU-medlemskap var det med
            utgångspunkten att samarbete är bättre än isolering. Vi valde
            EU för fredens, säkerhetens, miljöns och jobbens skull -
          </note>
          <note xml:id="i-1512a2f8ae6c6247-0">
            billigare mat var däremot inget vägande skäl. Det som uppenbarligen
            - historiskt och i framtiden - är bra för resten av Europa är
            värdefullt och nödvändigt också för Sverige.
          </note>
          <note xml:id="i-57fc1e83c762d320-0">
            Det finns dock ett smolk i bägaren. EU har ingått en tullunion
            med Turkiet. I Turkiet sitter många fängslade för sina åsikters
            skull, däribland fyra parlamentariker. Jag vill att utrikesministern
            med några ord i något av de kommande anförandena berör vad Sverige
            inom EU kommer att göra för att ställa krav på mänskliga rättigheter
            i Turkiet.
          </note>
          <note xml:id="i-2df839b4d0db1851-0">
            Herr talman! Det finns en föreställning om att vi i
          </note>
          <note xml:id="i-e6aa601222e0062d-0">
            Sverige inte tillåter oss att diskutera säkerhetspolitik öppet
            och oförväget. Det beslut om etapp 1 av försvarsbeslutet som riksdagen
            fattade den 6 december föregicks av en mycket frisk och frejdig
            debatt. När realbehandlingen sedan började i det sammansatta utrikes-
            och försvarsutskottet gick det att åstadkomma en samsyn kring
            vad som främjar säkerheten för vårt land och dess innevånare.
            De som sökt avfärda vår militära alliansfrihet som förlegad har
            inte vunnit någon som helst framgång. Militär alliansfrihet är
            även framgent det förhållningssätt som bäst tillgodoser svenska
            säkerhetspolitiska intressen.
          </note>
          <note xml:id="i-23bfbdfe8979acc5-0">
            Vårens arbete i den återupplivade Försvarsberedningen kommer
            av naturliga skäl framför allt att präglas av utvecklingen i Ryssland.
            Genuin osäkerhet råder om fullföljandet av det s.k. CFE-avtalet
            och huruvida den ryska Duman över huvud taget kommer att godkänna
            Start 2-avtalet. I uppladdningen inför det ryska presidentvalet
            i juni har frostigheten i tonfallet otvivelaktigt ökat. Det välkända
            fenomenet att driva inrikes utrikespolitik är gångbart även i
            Ryssland.
          </note>
          <note xml:id="i-3cb695e6ea7c1411-0">
            Det finns anledning att känna viss oro inför den stapplande reformpolitiken.
            Vi kanske underskattade de problem som en omvandling av det ryska
            samhället innebär. Jag delar trots allt utrikesministerns bedömning
            att rörelseriktningen består.
          </note>
          <note xml:id="i-b9a211955c288f34-0">
            Sveriges agerande kräver, som utrikesministern också påpekar,
            konsekvens i agerandet. Det skall inte råda något tvivel om att
            Sverige kräver och förväntar sig att Ryssland följer ingångna
            avtal. Vi accepterar inte de metoder som regimen valt för att
            söka kväsa konflikten i Tjetjenien eller hur man hanterade gisslansituationen
            i Pervomajskoje.
          </note>
          <note xml:id="i-c23c69c1b01afe38-0">
            Samtidigt finns det behov av att avmystifiera vårt grannland
            Ryssland. Centerpartiet delar regeringens strävan till fördjupat
            samarbete med Ryssland - bilateralt, runt Östersjön, i Barentsregionen
            och inte minst inom ramen för EU-samarbetet. Sverige måste fortsatt
            ha en framträdande roll i EU:s arbete med att utveckla en gemensam
            säkerhetsskapande politik för Östersjöområdet och i Barentsregionen.
          </note>
          <note xml:id="i-975ed61be31a080b-0">
            Från Centerpartiets sida vill vi också särskilt betona det förtroendeskapande
            samarbetet mellan kommuner, regioner, folkrörelser och föreningar
            i Sverige och Ryssland. Barentssamarbetet är uppbyggt på detta
            sätt. Med anledning av att Sverige i höst övertar ordförandeskapet
            för Barentsrådet vill jag fråga utrikesministern: På vilket sätt
            avser regeringen att stödja det svenska ordförandeskapet i Barentsrådet?
          </note>
          <note xml:id="i-6cdbf4238b808c44-0">
            Herr talman! Centerpartiet anser att ett säkerhetspolitiskt samarbete
            med en alleuropeisk karaktär är avgörande för Europas framtid.
            Det långsiktiga målet är gemensam säkerhet byggd på en europeisk
            fredsordning. Tvivelsutan finns det i den europeiska säkerhetsarkitekturen
            flera byggstenar för ett säkrare
          </note>
          <note xml:id="i-a3c2ccf4079b10f1-0">
            Europa.
          </note>
          <note xml:id="i-ddc179083ba435a8-0">
            Politiskt är EU den oomtvistade motorn. Utvidgningen av EU österut
            är en utmaning större än någon annan - mångdubbelt viktigare än
            EMU:s tredje steg.
          </note>
          <note xml:id="i-f16ff8c1be537e78-0">
            Europarådet - nyligen förstärkt med Ryssland - har stor moralisk
            betydelse som skyddsnät för Europas medborgare. Organisationen
            för säkerhet och samarbete i Europa, OSSE, har som utrikesministern
            framhåller ett betydande säkerhetspolitiskt värde.
          </note>
          <note xml:id="i-2227190b8f2ba865-0">
            På det militära området önskar Centerpartiet se ett fortsatt
            förtroendefullt samarbete inom ramen för
          </note>
          <note xml:id="i-11364fb46c297f9d-0">
            Partnerskap för fred. Grundläggande för en vision om gemensam
            säkerhet måste vara att i det korta perspektivet förhindra en
            ny permanent delning av Europa.
          </note>
          <note xml:id="i-b2949c6f1b90433e-0">
            I likhet med många andra EU-länder håller Sverige på att omdefiniera
            sin syn på begreppet säkerhet.
          </note>
          <note xml:id="i-78b8f5e77c738808-0">
            Ett vidgat säkerhetsbegrepp omfattar exempelvis gränsöverskridande
            hot som storskaliga miljöolyckor, haverier eller störning av infrastruktur,
            omfattande flyktingströmmar m.m.
          </note>
          <note xml:id="i-f7159a53464ed563-0">
            I vår globala värld råder gemensam utsatthet.
          </note>
          <note xml:id="i-ce9d485cfd41858b-0">
            Samarbete för att minska dessa problem är också en del av gemensam
            säkerhet. Slutligen är internationell samverkan i humanitära insatser,
            krishantering och fredsfrämjande aktioner kanske den mest näraliggande
            komponenten för gemensam säkerhet. IFOR-
          </note>
          <note xml:id="i-62960a330c654e4a-0">
            styrkan i Bosnien är ett exempel på att det går.
          </note>
          <note xml:id="i-3876c71c88654227-0">
            Centerpartiet vill se OSSE i rollen som koordinator och ansvarig
            för fredsfrämjande insatser. OSSE är det enda europeiska forum
            där USA och Ryssland naturligt möts. Jag ser däremot inga hinder
            för att
          </note>
          <note xml:id="i-c8a1fe26a72d4097-0">
            EU:s medlemsländer förbereder och tränar för ett gemensamt agerande
            i sådana uppdrag på samma sätt som Sverige samverkar i nordiska
            enheter i det forna
          </note>
          <note xml:id="i-6fc97992725b4a31-0">
            Jugoslavien.
          </note>
          <note xml:id="i-48896e8293b9c25a-0">
            Centerpartiet eftersträvar en klarare uppdelning i det europeiska
            samarbetet mellan fredsfrämjande uppgifter och militära säkerhetsgarantier.
            Det talar för att banden inte bör stärkas generellt mellan EU
            och
          </note>
          <note xml:id="i-f414e5eae107f222-0">
            VEU som ett resultat av regeringskonferensen som snart skall
            påbörjas.
          </note>
          <note xml:id="i-5224fe3e87936804-0">
            Centerpartiet anser att två villkor måste vara uppfyllda för
            att Sverige skall kunna acceptera att EU, snarare än VEU, utvecklar
            förmågan att delta i fredsfrämjande och humanitära uppgifter i
            enlighet med
          </note>
          <note xml:id="i-211b5af869025a63-0">
            VEU:s Petersbergsdeklaration. För det första skall gemensamma
            fredsfrämjande styrkor inom EU enbart kunna agera på mandat av
            FN eller OSSE. För det andra skall valet att delta göras med nationella
            beslut i varje enskilt fall.
          </note>
          <note xml:id="i-6621ebb5ca8f17ae-0">
            NATO är och bör i det korta perspektivet vara den enda organisation
            som förmår ge ömsesidiga säkerhetsgarantier. Det isolerade europeiska
            spåret genom
          </note>
          <note xml:id="i-2baa3954fd94a77c-0">
            VEU eller EU är ett uppenbart stickspår. EU har alltjämt ett
            säkerhetspolitiskt intresse av Förenta staternas närvaro och delaktighet
            i den europeiska utvecklingen. Det gäller såväl i samarbetet inom
            OSSE som inom NATO.
          </note>
          <note xml:id="i-e28094427c2e36b2-0">
            Vad gäller NATO:s framtid finns för Sveriges del inte något intresse
            av vare sig medlemskap eller att
          </note>
          <note xml:id="i-95e9a2698613059c-0">
            NATO:s europeiska medlemsländer ställs utan stöd från USA. En
            utvidgning av NATO skall ske på ett sätt som främjar den gemensamma
            säkerheten.
          </note>
          <note xml:id="i-0858de6170f11bca-0">
            Herr Talman! Det globala samarbetet står inför andra utmaningar
            av närmast oöverskådliga mått.
          </note>
          <note xml:id="i-360607701247ba80-0">
            Miljöproblemen framstår alltmer som en global fråga med kraft
            att på sikt hota mänsklighetens existensmöjligheter.
          </note>
          <note xml:id="i-5b7f8efa4b732fe7-0">
            När World Watch Institute häromdagen här i
          </note>
          <note xml:id="i-96506d3f82a85f59-0">
            Stockholm presenterade sin rapport om tillståndet i världen gavs
            många exempel på hur vi människor är i färd med att flytta naturgrundlagarna
            mot de yttersta gränserna för vad vår biosfär tål. Försurningsproblem,
            klimatgaser, brist på rent vatten och en accelererande jordförstöring
            hotar själva grundvalarna för människors försörjning. Världens
            befolkning växer med 88
          </note>
          <note xml:id="i-a0e8aaafc9c9851b-0">
            miljoner människor årligen. Trösklarna överskrids för vad jordens
            ekosystem uthålligt förmår producera.
          </note>
          <note xml:id="i-992475a04ef9098c-0">
            Lester R. Brown från World Watch Institute konstaterar att livsmedelskrisen
            knackar på dörren.
          </note>
          <note xml:id="i-262e952bf7018e0b-0">
            Enkla fakta belyser försörjningsproblemen. Sedan
          </note>
          <note xml:id="i-500f2fc60199e5fd-0">
            1950-talet har jordens befolkning fördubblats, behovet av spannmål
            och kött har blivit tre gånger så stort och efterfrågan på fisk
            och skaldjur har ökat fyra gånger.
          </note>
          <note xml:id="i-fdf645b72a571ba1-0">
            För de skogliga resurserna gäller att efterfrågan på virke fördubblats,
            på ved tredubblats och på papper sexdubblats - allt detta jämfört
            med förhållandena på
          </note>
          <note xml:id="i-1b6ed576017178fa-0">
            1950-talet.
          </note>
          <note xml:id="i-464a502bcc81b43e-0">
            Detta skall jämföras med tillgångarna på åkermark, fiskevatten
            och skogsarealer. Avskogningen fortsätter i Sydostasien, Afrika
            och Sydamerika på grund av att efterfrågan är mycket större än
            den uthålliga avkastningen. Spannmålsförråden minskar, och jordbruksarealerna
            fortsätter att minska.
          </note>
          <note xml:id="i-2513bf94770a3300-0">
            Lester R. Brown konstaterar att fångsterna nu minskar i 13 av
            världens 15 viktigaste fiskevatten.
          </note>
          <note xml:id="i-20d5032c1e55e949-0">
            Antalet fiskekrig är nu årligen fler än de sammantaget var under
            1800-talet.
          </note>
          <note xml:id="i-fd31cad1e0573dd9-0">
            Det är uppenbart för var och en att krig om resurserna inte är
            en väg att lösa våra allvarliga globala problem. De kan inte heller
            lösas av enskilda länder var för sig, utan vi behöver ett kraftfullt
            världsomfattande samarbete. Jag är därför förvånad över att utrikesministern
            i dag inte har med de globala försörjningsproblemen i sin deklaration.
            I visionerna om framtiden för FN saknas nästan detta perspektiv.
            Vi håller kanske på att förlora det goda renommé vi erhöll i samband
            med Riokonferensen.
          </note>
          <note xml:id="i-e2ffc5f745bf755f-0">
            Vi i Centerpartiet är uppriktigt bekymrade. Den nuvarande regeringen
            var med vid stafettväxlingen men verkar nu ha tappat både stafettpinnen
            och orienteringen. Jag vill därför fråga utrikesministern: Saknar
            regeringen idéer till åtgärder för miljöarbetet inom
          </note>
          <note xml:id="i-1e03c49a516d3d17-0">
            FN? Var finns det globala engagemanget för hållbar utveckling?
          </note>
          <note xml:id="i-8147d6d490c407a5-0">
            Det är en låg prioritering av miljöfrågorna i FN-
          </note>
          <note xml:id="i-1a260612deb60454-0">
            systemet. Det säkerhetsråd som finns i dag klarar inte av att
            hantera dessa frågor. Ett råd för hållbar utveckling skulle ge
            världssamfundet förbättrade möjligheter att hantera de globala
            miljömässiga hoten mot mänskligheten. Det är ingen hemlighet att
            Centerpartiet anser att FN skall inrätta ett sådant råd för hållbar
            utveckling. Vi anser också att vi har fått fler argument genom
            World Watch Institutes rapport, som visar att tillståndet är mycket
            allvarligt när det gäller den globala situationen.
          </note>
          <note xml:id="i-a0c3787f20912264-0">
            Anf. 4 KARL-GÖRAN BIÖRSMARK (fp)
          </note>
          <note xml:id="i-23ab96ee1d9b83a9-0">
            Herr talman! När regeringens deklaration förr i tiden högtidligen
            lästes upp av kungen, i det s.k. trontalet, löd ofta öppningsraderna:
            "Sveriges förhållande till främmande makter är gott." Så skulle
            mycket väl även årets deklaration ha kunnat inledas. Vi bor i
            ett fredligt och tryggt land. Krig och ofred finns på andra håll
            i vår värld, inte runt våra gränser.
          </note>
          <note xml:id="i-40bd394492ce700a-0">
            När jag i söndags tog en skön promenad i det strålande vintervädret
            i min vackra hemstad Norrköping passerade jag Albrektssalen, en
            samlingssal som för bara någon vecka sedan troligtvis var helt
            okänd för er som bor utanför Norrköping. Men det är den inte längre.
            För drygt en vecka sedan vrålade 700
          </note>
          <note xml:id="i-009aa10d6dcfb66e-0">
            skinheads och andra nazister och fascister slagord just i Albrektssalen.
            Mellan väggarna ekade "arisk stat -
          </note>
          <note xml:id="i-09b08008ffa4b1a7-0">
            judehat" och "Sieg Heil, Sieg Heil". Albrektssalen i
          </note>
          <note xml:id="i-e443f528db885e66-0">
            Norrköping blev över en natt känd, och det i ett sammanhang som
            väcker avsky.
          </note>
          <note xml:id="i-908d1279b09cb709-0">
            180 poliser var inkallade för att se till att nazistmötet kunde
            hållas och att allt gick lugnt till väga.
          </note>
          <note xml:id="i-af7625d7b784de21-0">
            Många har haft synpunkter på polisens agerande.
          </note>
          <note xml:id="i-120ee1e8225563f3-0">
            Eventuellt tänkte några, som via sin TV såg nazisthälsningarna,
            hakkorsflaggorna och hörde slagorden, på Ulf Lundells berömda
            sång som börjar med orden:
          </note>
          <note xml:id="i-f7a31083f503256a-0">
            "Du kanske säger Norrköping, det är en jävla stad."
          </note>
          <note xml:id="i-88a7bc2ee8f70dd8-0">
            Förknippa för all del inte Norrköping som stad med vad som hände
            denna lördagskväll i Albrektssalen, utan minns hellre fortsättningen
            på Ulf Lundells text, där han i nästa rad sjunger: "Då har du
            aldrig gått på stadens Södra Promenad." Det är en hyllningssång
            till en fin stad, som under en februarilördag chockades av skränande
            nazister med hakkorsflaggor i händerna.
          </note>
          <note xml:id="i-e482f2902aadb2f2-0">
            Det är nästan ofattbart att vi i svenska städer år
          </note>
          <note xml:id="i-7584d67d86f41486-0">
            1996 får uppleva nazistmöten av detta slag. Vi får inte rycka
            på axlarna och invagga oss i tron att det bara är fråga om en
            liten, vilsen extremgrupp som njuter av att provocera. Nej - vi
            måste reagera starkt.
          </note>
          <note xml:id="i-7c7911233fc9aad8-0">
            Sverige anses av internationella bedömare vara det land i Västeuropa,
            vid sidan av Tyskland, där nazister är mest aktiva. Det är här,
            inom våra gränser, som nazister från olika länder planerar och
            genomför sina nazistmöten. Detta måste stoppas i tid, annars kan
            det växa och så småningom bli okontrollerbart. Vi har sett och
            upplevt det förr.
          </note>
          <note xml:id="i-4255ca5a2e7b3410-0">
            Jag vill därför fråga utrikesministern vilka åtgärder regeringen
            ämnar vidta för att förhindra sådant som hände i Norrköping så
            att vi slipper få uppleva något dylikt igen. Finns det några planer
            eller några tankar?
          </note>
          <note xml:id="i-21c5ec73c43a8303-0">
            Innan jag tog den där söndagspromenaden hade jag hunnit läsa
            morgontidningarna. Där fanns några rubriker som jag vill citera.
          </note>
          <note xml:id="i-7b419b8306c22756-0">
            "IRA-bomb bröt vapenvilan." Det hela illustrerades med en bild
            av förödelsen som bomben åstadkommit i Docklands i östra London.
          </note>
          <note xml:id="i-f9b35099d60ecbc4-0">
            "Flyktingläger i Zaire stängs." Vi ser samma rubrik i dagens
            tidning.
          </note>
          <note xml:id="i-6a111c0b820d504e-0">
            "Vänsterfolk dödade i Turkiet."
          </note>
          <note xml:id="i-80b97135e0d6db94-0">
            "Bosnienserber bryter med Nato."
          </note>
          <note xml:id="i-f51d55f8edea337f-0">
            I dagens tidning kan vi läsa bl.a. följande rubriker:
          </note>
          <note xml:id="i-84072176120527f9-0">
            "FN nära bankrutt. Budgeten måste bantas efter budgetunderskott
            på tre miljarder."
          </note>
          <note xml:id="i-00bd67de48c7f0c7-0">
            "Höjd beredskap på Taiwan."
          </note>
          <note xml:id="i-a5a68c72fb375644-0">
            Jag skall återkomma till dessa två rubriker litet senare.
          </note>
          <note xml:id="i-b6ba5ef489c91117-0">
            Som sagt var, bor vi i ett lugnt hörn av vår värld.
          </note>
          <note xml:id="i-17736ca9e84f363a-0">
            Men vad framtiden har i sitt sköte vet vi inte; det kan vi enbart
            spekulera över och förhoppningsvis dra de rätta slutsatserna samt
            försöka genomföra det vi tror kan föra oss in mot en fredlig utveckling.
            Ty utan fred blir det ingen utveckling. Vi känner alla förtvivlan
            och maktlöshet när vi via rubriker och TV-skärmar tar del av krig
            och förintelse, tortyr och flyktingströmmar, hunger och svält.
            Men känslan av maktlöshet får inte förlama oss. Alla goda krafter
            måste samverka för en bättre framtid; en bättre värld för kommande
            generationer.
          </note>
          <note xml:id="i-03c35e8c70e8f604-0">
            Herr talman! Politiken är ofta alltför kortsiktig.
          </note>
          <note xml:id="i-fa33492b46488ef2-0">
            Det är nu vi planerar för den värld våra barn och barnbarn skall
            växa upp i och framleva sina liv i. Vi som hunnit bli mor- och
            farföräldrar stannar kanske på ett speciellt sätt upp inför detta
            perspektiv.
          </note>
          <note xml:id="i-f630f79722c4c6aa-0">
            Som exempel tar jag mitt eget barnbarn Alexander. Om han blir
            lika gammal som jag är i dag har tiden runnit i väg till år 2050.
            Då har jordens befolkning för länge sedan fördubblats, med den
            takt i befolkningsökningen vi har i dag. Då skall dubbelt så många
            kunna äta sig mätta - något som vår värld inte klarar av i dag,
            med dagens befolkningssiffra.
          </note>
          <note xml:id="i-9eb63005583e6892-0">
            Och blir Alexander lika gammal som min mor skall han skriva årtalet
            2080 när han kvitterar ut sin pension. År 2080 skall han förhoppningsvis
            kunna leva i en fredlig värld, andas frisk luft, äta sig mätt
            och bada i rent Östersjövatten. Det är detta tidsperspektiv vi
            skall ha när vi nu planerar inför framtiden.
          </note>
          <note xml:id="i-4a0064f4fe1eeb4f-0">
            År 2080 kan tyckas vara ett långt perspektiv, men vi sätter upp
            dagordningen nu.
          </note>
          <note xml:id="i-1beadfbc6466bcfc-0">
            Det är därför det är så oroväckande att det internationella solidaritetsarbetet
            får allt svårare att hävda sig. FN brottas med ekonomiska svårigheter
            på grund av dålig betalningsmoral bland sina medlemmar, där
          </note>
          <note xml:id="i-f64d390ff2cbe89f-0">
            USA står i skamvrån med alla sina stora skulder till
          </note>
          <note xml:id="i-49d5be0e5482f5df-0">
            FN.
          </note>
          <note xml:id="i-af87d898be62b567-0">
            Och här hemma i Sverige har regeringen frusit biståndsbudgeten
            fram till 1998. Det innebär, att för varje år som går sjunker
            biståndets andel av BNP. I
          </note>
          <note xml:id="i-dcd07c574293b6e3-0">
            dag ligger det på ca 0,87 %, dvs. långt från det enprocentsmål
            utrikesministern talat om här i dag. Och värre blir det fram till
            1998. Kanske även Sverige då får svårigheter att nå upp till de
            0,7 % som är FN:s krav på sina medlemmar.
          </note>
          <note xml:id="i-e232137600e73738-0">
            Jag vill därför fråga utrikesministern: Är det inte dags att
            ändra på detta nu och redan i den budget som läggs i september
            vända trenden och låta ord bli handling? Då skulle krystade deklarationer
            om enprocentsmål inte låta så tomma. I stället skulle solidariteten
            och trovärdigheten öka.
          </note>
          <note xml:id="i-9050174c545c70b5-0">
            Herr talman! Jag gav tidigare exempel på tidningsrubriker som
            visar hur människan misslyckas med att leva i fred och harmoni.
            Är då bilden så mörk som rubrikerna basunerar ut?
          </note>
          <note xml:id="i-3c3ef4fa6d9adcc8-0">
            Nej, det finns naturligtvis hoppingivande tecken också. Ett sådant
            är det pågående EU-arbetet och
          </note>
          <note xml:id="i-b68676617a80c65f-0">
            EU:s utvidgningsmöjligheter för att åstadkomma mer av samarbete
            och mindre av konfrontation. Och även här är det viktigt att vi
            ser de möjligheter som erbjuds insatta i ett längre historiskt
            perspektiv.
          </note>
          <note xml:id="i-d0ab68e4efdc5b7d-0">
            För inte alltför många hundra år sedan utkämpade östgötar, västgötar,
            smålänningar och dalkarlar blodiga krig och bataljer med varandra,
            ända tills de fann att det var ett dåligt sätt att lösa gemensamma
            tvister och problem. Bättre var att tala med varandra. Så småningom
            blev Sverige ett land. Men krigen fortsatte, nu med våra nordiska
            grannländer, ända tills vi fann att det var bättre att bryta ner
            gränserna mellan våra länder för att kunna resa fritt utan pass,
            studera och arbeta hos varandra och umgås och lära av varandra.
            Utbyte skapade, och skapar i dag, förståelse och respekt.
          </note>
          <note xml:id="i-103ef94e44d7f8e9-0">
            Nu har vi gått vidare in i Europa. Vi bryter ner gränserna och
            skapar kontakt på olika plan - ekonomiskt, politiskt och kulturellt
            - allt i akt och mening att öka kontakterna och säkra en fredlig
            utveckling. Vi går vidare med utvidgning av EU öster och söder
            ut.
          </note>
          <note xml:id="i-80b297bda415604b-0">
            Baltikums länder liksom länder i Öst- och Centraleuropa vill
            in i gemenskapen.
          </note>
          <note xml:id="i-bef2aa4698ad64ee-0">
            Det är i detta historiska perspektiv vi skall se utvecklingen,
            och det är vi som lever nu som har den historiska uppgiften att
            gå vidare i detta fredsarbete.
          </note>
          <note xml:id="i-ad9664e9bf401250-0">
            Det har förvånat mig länge, och det förvånar mig i dag också,
            att det finns partier som Vänsterpartiet och
          </note>
          <note xml:id="i-87cd30eb49d2cc8c-0">
            Miljöpartiet som inte fullt ut och helhjärtat vill gå in i detta
            arbete utan i stället är motsträvare.
          </note>
          <note xml:id="i-8848ecd20e35616c-0">
            Herr talman! "Regeringen vill göra de närmaste åren till en kraftsamling
            inom EU-samarbetet för att kunna välkomna nya medlemmar." Så formulerade
            sig utrikesministern i deklarationen. Det är bra att ministern
            så tydligt markerar denna ambition. Jag noterar också med tillfredsställelse
            utrikesministerns öppenhet vad gäller begreppet "vår gemensamma
            säkerhet". Jag citerar: "Diskussionen om NATO:s utvidgning befinner
            sig i gränslandet mellan det gamla och det nya sättet att se på
            säkerhet i Europa".
          </note>
          <note xml:id="i-9e98517a0f95c7bb-0">
            Ja, så formulerar sig ministern i dag. Men för mindre än ett
            år sedan var det omöjligt att få gehör för att denna diskussion
            skulle kunna få föras i Försvarsberedningen. Och i dag leder NATO
            fredsstyrkan
          </note>
          <note xml:id="i-3931f2581ab3e0c7-0">
            IFOR i Bosnien, där vi också har svensk medverkan.
          </note>
          <note xml:id="i-7703dec7b6b19d43-0">
            Förändringen har gått fort, och regeringen har snabbt anpassat
            sig i efterhand. Varför detta tövande? Varför denna senfärdighet?
          </note>
          <note xml:id="i-1c7fe583e5c17bf8-0">
            Herr talman! Demokratin är det enda styrelseskick som ger utrymme
            för den mänskliga skaparkraft som är nödvändig om den fattiga
            världen skall kunna utvecklas. Det är den enda samhällsordning
            som skänker människan värdighet. I ett land som präglas av politisk
            frihet frigörs kraft för sociala förändringar och ekonomisk utveckling.
            Demokratin är det enda styrelseskick som ger möjlighet att lösa
            konflikter med fredliga medel.
          </note>
          <note xml:id="i-918af19c0b00635e-0">
            Hade det funnits demokratiska traditioner i Rwanda och Burundi
            skulle miljoner människor sluppit fly och slaktas. Det var i bägge
            fallen en oförmåga hos landets elit att acceptera demokratins
            yttersta konsekvens - risken att förlora makten - som ledde till
            det fruktansvärda blodbad som ägde rum i Rwanda och som fortfarande
            utgör ett påtagligt hot i Burundi i dag.
          </note>
          <note xml:id="i-be97a759e87400b9-0">
            Hade demokrati och mänskliga rättigheter fått prägla länder som
            Iran, Irak, Kina, Kuba, Nordkorea osv. - listan kan göras mycket
            lång - skulle människor från dessa länder inte befinna sig på
            flykt från sina hem. Ca 50 miljoner människor är i dag på flykt
            inom eller utom sina länder därför att deras länder inte är demokratiska
            och inte respekterar mänskliga rättigheter. Bl.a. just därför
            är demokratiarbetet vår tids största utmaning.
          </note>
          <note xml:id="i-562d2aa82343770b-0">
            Kina är ett land där demokratin ännu inte fått någon chans och
            ett land från vilket vi får ständiga rapporter om brott mot mänskliga
            rättigheter. Många av oss har på våra näthinnor de förskräckliga
            bilderna från barnhemmen. Samtidigt ämnar Taiwan gå till val nu
            den 23 mars för att i demokratiska val välja sin president. Kina
            hotar i dag med vapenskrammel, och vi har fått en mycket osäker
            situation därför att demokratiska val skall hållas i Taiwan. Det
            är en helt absurd situation, kan man tycka.
          </note>
          <note xml:id="i-870d4369fa922ecd-0">
            Jag skulle vilja avsluta med en fråga på det temat till utrikesministern.
            Det skulle vara intressant att höra svaret. På vilket sätt tänker
            regeringen markera Sveriges stöd för den demokrati som nu etableras
            i
          </note>
          <note xml:id="i-2e1611d48fdfd3e5-0">
            Taiwan?
          </note>
          <note xml:id="i-7712d45c59427493-0">
            Anf. 5 EVA ZETTERBERG (v)
          </note>
          <note xml:id="i-618ae98f49de7dea-0">
            Herr talman! Fru utrikesminister och ärade åhörare och tittare!
            När riksdagen i dag debatterar den svenska utrikespolitiken är
            det ingen lätt uppgift.
          </note>
          <note xml:id="i-e23b9d7933b46fd8-0">
            Världen är så stor, så stor. Ju mer man ser av världen och ju
            mer kunskaper och erfarenhet man får, desto mer komplicerade blir
            sambanden och desto svårare är det att se de enkla lösningarna.
          </note>
          <note xml:id="i-74c502b49798006c-0">
            När vi i dag diskuterar utrikespolitiken kan vi välja att gå
            tillbaka och granska vad som har skett under det senaste året
            för att i backspegeln kunna bedöma framsteg och bakslag vad gäller
            demokrati, ekonomisk utveckling och rättvisa. Men vi kan också
            välja att se framåt och se vad vi kan göra med våra begränsade
            resurser. Jag tror att vi måste göra både-och.
          </note>
          <note xml:id="i-35071402ff62dca4-0">
            När vi för ett år sedan diskuterade utrikespolitiken här i kammaren
            var världsläget i många avseenden betydligt dystrare än i dag.
          </note>
          <note xml:id="i-f9a80164bcaa4059-0">
            Kriget i f.d. Jugoslavien är i någon mån avslutat.
          </note>
          <note xml:id="i-8a6ec23078249108-0">
            Vi har ett fredsavtal och en vilja, om än bräcklig, till försoning
            och utveckling i f.d. Jugoslavien.
          </note>
          <note xml:id="i-3436e1d8de025128-0">
            Vi har nyligen haft demokratiska val i Palestina och installation
            av president Arafat. Valen bedöms av många som en stor framgång
            för demokratin i Palestina och i Mellanöstern, men också för alla
            fredsälskande folk.
          </note>
          <note xml:id="i-3bd67a054f8459b2-0">
            Vi har valet i Algeriet, som många misstänkte var på väg mot
            katastrof och blodbad, men som ändå kunde genomföras, och en demokratiskt
            vald president har nu tillträtt.
          </note>
          <note xml:id="i-5e2a869a8c766de9-0">
            Vi har ett mindre uppmärksammat val i Guatemala, som kanske inte
            var lika spektakulärt. Guatemala är ett av världens fattigaste
            länder. Majoriteten av landets befolkning består av fattiga småbrukande
            indianer, indigenas, som förtryckts under århundraden. Förhoppningsvis
            är den svartaste epoken i landets historia nu passerad, och en
            demokratisk utveckling har påbörjats.
          </note>
          <note xml:id="i-48f48de80f803381-0">
            IDEA, Institutet för demokrati och valövervakning, har nu kommit
            i gång med 15 medlemsländer.
          </note>
          <note xml:id="i-38496071b112bcc3-0">
            Det kommer sannolikt också att kunna spela en mycket positiv
            roll när det gäller att stärka demokratiska institutioner och
            bidra till att länder som saknar demokratisk tradition kan bygga
            upp detta.
          </note>
          <note xml:id="i-2f9a57c693daf952-0">
            Vi har, inte att förglömma, sett slutet på Frankrikes kärnvapenprov.
          </note>
          <note xml:id="i-28f3bf3d92196a15-0">
            Vi har Sydafrika som stabiliseras som demokrati.
          </note>
          <note xml:id="i-403a003c1cdd1269-0">
            Men vi har en tendens att skönmåla och vilja visa upp de positiva
            exemplen. Vi vet att våldet fortsätter i
          </note>
          <note xml:id="i-d1abd6a3620f97b1-0">
            Sydafrika. Vi vet att bosnienserberna inte accepterat delar av
            fredsöverenskommelsen.
          </note>
          <note xml:id="i-52540f3e0531b670-0">
            Jag tror att vi behöver ha dessa positiva exempel, som visar
            att det faktiskt är möjligt att berg förflyttas.
          </note>
          <note xml:id="i-eb2dfd409c415fc7-0">
            Men det är farligt att blunda och inte vilja se problemen.
          </note>
          <note xml:id="i-35cb5dfb3d7edf80-0">
            Utrikesministern har i sitt anförande inledningsvis pekat på
            hur motsägelsefull utvecklingen i världen är:
          </note>
          <note xml:id="i-7f9b425d5664cc04-0">
            demokratins framsteg och minskade militärbudgetar å ena sidan,
            de ökade väpnade konflikterna och sociala klyftorna å andra sidan.
          </note>
          <note xml:id="i-7da683aa0bf19235-0">
            Jag vill inledningsvis peka på det motsägelsefulla i svensk utrikespolitik.
            Sverige har ett dubbelt ansikte.
          </note>
          <note xml:id="i-a69fb9ea2de910f3-0">
            Å ena sidan är vi mycket aktiva i internationell nedrustning
            och har fortfarande ett gott anseende i fattiga länder, men vi
            har å andra sidan den svenska vapenexporten, vi har en försvarsminister
            som far omkring som en handelsresande i korta varor. Jag undrar:
            Är det detta som är Svriges bidrag till konfliktförebyggande insatser?
            Nu försöker vi sälja JAS-plan till
          </note>
          <note xml:id="i-3e2415ae504c7b85-0">
            Ungern. Är det just ett högteknologiskt flygvapen som
          </note>
          <note xml:id="i-bf7b91429a2fd6e0-0">
            Ungern behöver i dag? Vi har följdleveranser till
          </note>
          <note xml:id="i-cb2cd60c6ebda7e4-0">
            Indonesien av vapenmaterial. Vi har en flyktingpolitik som går
            ut på att ta så litet ansvar som möjligt och en minister som snarare
            är en avvisningsminister. Vi har de upprepade kränkningarna av
            Barnkonventionen. Vi har ett invandarverk som inte ens vill ta
            emot de kvotflyktingar som man fått pengar för.
          </note>
          <note xml:id="i-06ec1ebf81c19d98-0">
            Utrikesministern tar upp den viktiga uppgift som värnandet av
            mänskliga rättigheter utgör. Men värdet av ett åtagande blir inte
            särskilt stort när regeringen inte vill konkretisera det mer än
            vad utrikesministern sade i sitt anförande. Dessutom vet vi att
            intresset för mänskliga rättigheter i en hel del konkreta fall
            får stå tillbaka för viktiga handelsintressen. Vi har exemplet
            med Turkiet, som andra varit inne på. Man har nu accepterat tullunionen
            mellan Turkiet och EU, trots att det är allvarliga och upprepade
            kränkningar av mänskliga rättigheter i Turkiet. Exempelvis befinner
            sig Leyla Zana fortfarande i fängelse, liksom många andra parlamentariker.
            Ett annat exempel är Ryssland, som accepterats i Europarådet trots
            att skälet till att ansökan avslogs förra året var Tjetjenienkriget.
            I dag har den konflikten trappats upp.
          </note>
          <note xml:id="i-9d8bff22d84cbc54-0">
            Vad gäller demokrati måste man se både till det formella och
            till det konkreta innehållet. Formell demokrati kan utgöra steg
            på vägen, men det är otillräckligt. I de öst- och centraleuropeiska
            länderna, som nu har sluppit kommunismens diktatur, gör kampen
            för överlevnad, mot maffia och för en bra miljö i dag att värdet
            av demokratiska reformer inte är särsklit högt för många invånare.
          </note>
          <note xml:id="i-432cd97984c06dbc-0">
            Situationen är liknande i en rad andra länder som
          </note>
          <note xml:id="i-f29ca6016f5614f9-0">
            Peru, Colombia, Pakistan, Kina, Indonesien, Iran -
          </note>
          <note xml:id="i-291402d887ec2793-0">
            listan kan göras lång. Vi kan nämna de olösta konflikter i världen
            som består sedan många år - Östtimor,
          </note>
          <note xml:id="i-2fff4f3c22298d67-0">
            Västra Sahara, Cypern, Kashmir, Sri Lanka osv. Mer om detta och
            om kränkningar av de mänskliga rättigheterna och vad som kan göras
            kommer senare i Björn
          </note>
          <note xml:id="i-725dfcd18df98885-0">
            Samuelsons inlägg.
          </note>
          <note xml:id="i-efcdc5de47f35c3a-0">
            Jag måste passa på att fråga vad regeringen gör aktivt i dessa
            frågor. I Norge har man haft förhandlingar med regeringen och
            gerillan i Guatemala. Nu ser det ut att man kommer fram till ett
            fredsfördrag.
          </note>
          <note xml:id="i-61d74ae8b0d0d9de-0">
            Man är också mycket aktiv vad gäller kontakter med
          </note>
          <note xml:id="i-6b4a983b1f144720-0">
            Colombia. Utifrån lyckade förhandlingar i Mellanöstern har Norge
            vid upprepade tillfällen ombetts att ta nya medlaruppdrag. Många
            norska kamrater tycker att de inte klarar av att göra mer. Varför
            har inte Sverige en mer aktiv roll här?
          </note>
          <note xml:id="i-e51174db30702ebb-0">
            Herr talman! Sverige har en hedrande historia av arbete för internationell
            nedrustning. Vi kan vara stolta över att våra föräldrars generation,
            framför allt kvinnorna, såg till att Sverige aldrig skaffade kärnvapen
            när frågan var aktuell under 1950- och 1960-talet.
          </note>
          <note xml:id="i-0a73d6db1f7ef795-0">
            De svenska protesterna mot Kinas och Frankrikes kärnvapenprov
            under den senaste tiden har varit omfattande. Men det räcker inte
            med att tala om, som regeringen gör, att det borde kunna nås en
            överenskommelse om att totalt avskaffa kärnvapen inom 10-
          </note>
          <note xml:id="i-03898d38db5df3dd-0">
            15 år. Sverige måste ställa krav på att det görs och att det
            görs nu. Sverige måste också agera direkt gentemot kärnvapenstaterna
            i Europa - England, Frankrike och Israel där ju utrikesministern
            nyligen var på besök.
          </note>
          <note xml:id="i-72d0d02c107b9b42-0">
            Det finns inslag i regeringens arbete som överraskar. Vid ett
            seminarium i måndags vid Olof Palme-
          </note>
          <note xml:id="i-28914de41a223c4a-0">
            Centrum tog utrikesministern upp frågan om en kärnvapenfri zon
            i Norden och menade att den var föråldrad. Hur då föråldrad? Visst
            är det möjligt att fortfarande driva både detta krav i vårt närområde
            och kravet på provstoppsavtal, som är lika väsentligt.
          </note>
          <note xml:id="i-2f9c934d9c52c3ac-0">
            Utrikesmninistern talar om Sveriges insatser för ett internationellt
            totalförbud mot antipersonella minor. Sverige ger betydande bidrag
            till minröjning.
          </note>
          <note xml:id="i-145124933d6c0849-0">
            Men inte ett ord nämner hon om de svenska minor som fortfarande
            finns kvar inom svenska försvaret. Vi vet att Försvarsdepartementet
            har att utreda frågan. Vi har upprepade gånger frågat när den
            utredningen kommer. I den här frågan måste ändå försvarsministern
            och utrikesministern ha en gemensam hållning.
          </note>
          <note xml:id="i-d28ad979d60d980a-0">
            För vår trovärdighets skull måste den hållningen vara att omedelbart
            avskaffa svenska minor i det svenska försvaret.
          </note>
          <note xml:id="i-fb91dde4f1cf43f1-0">
            Utrikesministern talar om legitimiteten och behovet av militär
            säkerhet. Under århundraden tycks världen ha styrts utifrån det
            klassiska romerska uttrycket: Si vis pacem para bellum, dvs. att
            om du vill ha fred förbered för krig. Men jag tror att det är
            dags att i stället gå efter mottot: Om du vill ha fred förbered
            för fred.
          </note>
          <note xml:id="i-1ad9a020471290ed-0">
            Herr talman! Utrikesministern tar upp frågan om
          </note>
          <note xml:id="i-41226e0290b0df8a-0">
            NATO:s positiva betydelse och hur NATO ser ut i dag. När det
            gäller säkerhetspolitiken och NATO
          </note>
          <note xml:id="i-b4d373506ec7bb00-0">
            håller regeringen uppenbarligen frågan om ett svenskt medlemskap
            öppen. Ingvar Carlsson uttalade vid konferensen Folk och Försvar
            i Sälen att man inte visste något om framtiden. Nej, det gör ju
            ingen, men det blir väldigt märkliga signaler från regeringen
            när man talar om att den frågan kan vara öppen om åttatio år.
            Där tycker jag att det är angeläget att understryka det svenska
            folkets inställning till NATO. Den är väldigt entydig och finns
            redovisad i bl.a en debattartikel i Dagens Nyheter i går. En överväldigande
            del av svenska folket vill inte att vi blir medlemmar i
          </note>
          <note xml:id="i-dde5caf7ba0062cf-0">
            NATO och vill att Sverige förblir neutralt och alliansfritt.
          </note>
          <note xml:id="i-b2113227f5a132b7-0">
            Herr talman! Frågan om Europa och Europeiska unionen är av central
            betydelse. Utrikesministern hävdar att motorn i arbetet för den
            gemensamma säkerheten är Europeiska unionen och utvidgningen österut.
            Vänsterpartiet har accepterat folkomröstningsresultatet och ett
            svenskt medlemskap i EU. Vi är inställda på att på alla sätt bidra
            till att göra EU mer demokratiskt och mer öppet, på att satsa
            på det mellanstatliga samarbetet, öka jämställdheten på en rad
            områden. Det är inte så som Karl-Göran Biörsmark var inne på,
            att vi saboterar arbetet inom EU. Men vi kräver också i demokratins
            namn att en utträdespragraf utarbetas inom EU. Vi hävdar att eventuella
            beslut om att delta som medlem i VEU eller EMU
          </note>
          <note xml:id="i-d93db61bdbf5f327-0">
            måste föregås av folkomröstningar. Vi skall inte ha en stor EU-debatt
            i dag, den återkommer vi till i mars då vi skall definiera svenska
            ställningstaganden inför regeringskonferensen. Johan Lönnroth
            kommer in på
          </note>
          <note xml:id="i-ebde485675c3bc3a-0">
            EU- och handelsfrågor senare i debatten.
          </note>
          <note xml:id="i-f57fce407763758f-0">
            Jag vill för Vänsterpartiets del ändå försäkra att vi visst kan
            se fördelar med en gemensam säkerhet och med en utvidgad europeisk
            union. Men vi menar att bara de länder som uppfyller demokratiska
            krav skall kunna bli medlemmar. Jag måste understryka en sak:
          </note>
          <note xml:id="i-1ee40823c5266657-0">
            Utrikesministern talar väldigt positivt om EU-
          </note>
          <note xml:id="i-ef23d612c92a2946-0">
            medlemskapet. Men varifrån kommer övertron på och övervärderingen
            av EU, med instämmande i och ett ytterligare höjande av kören
            av Göran Lennmarker,
          </note>
          <note xml:id="i-fc16c1cdcd1f596f-0">
            Helena Nilsson och Karl-Göran Biörsmark? Alla säger att östutvidgningen
            är den viktigaste frågan framöver, men det går faktiskt inte ihop
            med projektet med en monetär union. Jag tror att det inför regeringskonferensen
            vore väldigt betydelsefullt om regeringen klargjorde att det inte
            är aktuellt med ett svenskt medlemskap i en eventuell monetär
            union.
          </note>
          <note xml:id="i-856a534ceb72d85a-0">
            Vi är helt överens om att satsningen på återuppbyggnad i f.d.
            Jugoslavien är angelägen. Det måste också understrykas att det
            är ett långsiktigt engagemang och att en eventuellt förlängd medverkan
            i
          </note>
          <note xml:id="i-5ebc62fe93029ae7-0">
            IFOR måste vara möjlig från svensk sida. Jag tycker också att
            Sverige måste agera för att upphävandet av vapenembargot, som
            enligt turordningen kan bli aktuellt inom kort, inte blir möjligt.
            Det vore önskvärt.
          </note>
          <note xml:id="i-5f604f8095f7aa11-0">
            Östersjösamarbetet och det nordiska samarbetet är andra viktiga
            frågor. De frågorna kommer Maggi
          </note>
          <note xml:id="i-fa4b30af97ed3288-0">
            Mikaelsson att ta upp.
          </note>
          <note xml:id="i-b73672209d24abbb-0">
            FN-frågorna, som utrikesministern var inne på, kommer jag att
            ta upp i mitt andra anförande senare.
          </note>
          <note xml:id="i-3a65d820a0b71f80-0">
            Vad så gäller biståndet vill jag säga att regeringen har föreslagit
            och riksdagen har beslutat genomföra en frysning. Lena Hjelm-Wallén
            upprepar att biståndet skall återgå till en enprocentsnivå när
            så är möjligt.
          </note>
          <note xml:id="i-672cc6aa3d7c29ec-0">
            Ja, vi har hört det ett flertal gånger. Det som förvånar mig
            är att Göran Persson inför den socialdemokratiska partikongressen
            i vår har gått ut och talat om hur det skall bli möjligt att höja
            arbetslöshetsförsäkringen. Vi skall kunna höja sjukförsäkring
            osv. till
          </note>
          <note xml:id="i-8357a310df6048ab-0">
            80 %. Men var har vi enprocentsmålet? Vi har inte hört ett ord
            om det. Det har inte givits några löften till partikongressen.
            Detta borde väl ändå vara möjligt?
          </note>
          <note xml:id="i-7474d6590803d6bb-0">
            Så, herr talman, till frågan om utvecklingen i södra Afrika.
            Det är framför allt där vi måste satsa vårt bistånd - på den fattigaste
            kontinenten.
          </note>
          <note xml:id="i-6735a00fc8f03d0f-0">
            Jag tror också att det är viktigt att diskutera fattigdomsaspekterna
            inom biståndet. Har världen blivit mer rättvis? Har fattigdomen
            ökat eller minskat?
          </note>
          <note xml:id="i-1e0cb9955f547f42-0">
            Det finns en utmärkt och mycket pedagogisk skrift av Stefan de
            Wylder om detta som bl.a. lyfter fram det faktum att man bara
            behöver gå till en undersökning av elvaåriga barn i Sverige för
            att inse att dessa barn har helt klart för sig att skulden inte
            ligger på de fattiga själva utan att problemet har strukturella
            orsaker: analfabetism, sjukdomar och utsugning.
          </note>
          <note xml:id="i-5fbd64e160f7ca42-0">
            Herr talman! Andra lyssnare! Utrikesministern börjar och slutar
            sitt anförande med kraven på globalt perspektiv. Jag instämmer
            i detta. De globala hoten i form av kärnvapen, miljöfaror och
            flyktingströmmar kräver ett globalt svar med en global strategi.
          </note>
          <note xml:id="i-13bb1108bc94b394-0">
            Elisabet Gerle, som är en ansedd teolog och fredsforskare - inte
            helt okänd i andra frågor - har skrivit en doktorsavhandling om
            behovet av en global etik.
          </note>
          <note xml:id="i-ec598a0c4060e454-0">
            Världen är stor. Världen är motsägelsefull. Världen är komplicerad.
            Därför krävs en sådan global etik. Den måste utformas utifrån
            uppfattningen om alla människors lika värde. Sveriges internationella
            engagemang för fred, frihet och rättvisa måste hänga ihop med
            hur vi faktiskt agerar i praktiken vad gäller handelshinder, asylpolitik
            eller vapenexport. Den svenska utrikesoch säkerhetspolitiken får
            inte bestå av en generös vapenexport, osolidarisk biståndspolitik
            och restriktiv flyktingpolitik. Den svenska utrikespolitiken måste
            bestå - det är vad Vänsterpartiet och större delen av svenska
            folket också vill - av en restriktiv vapenexport, solidarisk biståndspolitik
            och generös flyktingpolitik.
          </note>
          <note xml:id="i-ce48aa40e9a050a7-1">
            (Applåder)
          </note>
          <note xml:id="i-27c7925b4b6ac88b-0">
            Anf. 6 BODIL FRANCKE
          </note>
          <note xml:id="i-e43003935dc21106-0">
            OHLSSON (mp)
          </note>
          <note xml:id="i-ae8e959c1bef5abd-0">
            Herr talman! Det finns mycket i utrikesministerns tal som man
            gärna instämmer i. Inledningen om att
          </note>
          <note xml:id="i-6cb1b751bad24e3e-0">
            Sveriges internationella engagemang utgår från solidaritet och
            humanism är en härlig programförklaring.
          </note>
          <note xml:id="i-f0254859977ccdf3-0">
            Däremot har vi som bekant andra åsikter vad gäller
          </note>
          <note xml:id="i-88282bedab68d256-0">
            EU och de ekonomiska fördelar EU givit oss under året, liksom
            våra möjligheter att påverka och förändra. Vi tror inte heller
            att man måste vara medlem i unionen för att ha ett gott och givande
            samarbete med andra länder. Men vi skall snart ha en EU-debatt
            här i kammaren, så jag går inte in på det här och nu.
          </note>
          <note xml:id="i-adbf644bafc965ba-0">
            Jag går i stället över till Miljöpartiets fempunktsprogram om
            internationell solidaritet.
          </note>
          <note xml:id="i-19f0e7a994e6deac-0">
            På en enda jord med begränsade resurser är vi alla beroende av
            varandra. Ansvaret för tillståndet i världen är gemensamt. Vi
            anser att jordens människor skall tillgodose sina grundläggande
            mänskliga behov
          </note>
          <note xml:id="i-8231b9ea6eb73f29-0">
            - både de materiella och icke-materiella - att människors tillit
            till egna initiativ, egen förmåga och egna resurser skall vara
            drivkraften för samhällsutvecklingen, att jordens länder skall
            få möjlighet att styra sin utveckling på demokratiskt sätt och
            utifrån sina egna behov, villkor och förutsättningar, att nuvarande
            obalans i människors tillgång till jordens resurser skall jämnas
            ut både inom och mellan länder samt att all utveckling skall utgå
            från jordens livsbetingelser och utformas så att den är miljömässigt
            och socialt hållbar.
          </note>
          <note xml:id="i-0070ed91cd02994b-0">
            Vi menar också att FN är den organisation som kan ta in allt
            detta inom sitt verksamhetsfält. När föregångaren till FN bildades
            - Nationernas förbund -
          </note>
          <note xml:id="i-96f96801796a56b7-0">
            gällde det fred. Det blev ett slags kollektiv säkerhetsinstitution
            där möten och samarbeten på alla områden skulle stärka förtroendet
            medlemmar emellan så att krig blev en omöjlighet. Tanken var också
            att de pengar man använt till upprustning skulle användas till
            andra ändamål, allt för att minska spänning och misstro länderna
            emellan.
          </note>
          <note xml:id="i-27b27af62f4f8032-0">
            Verkligheten blev en annan. När andra världskriget bröt ut upplöstes
            NF. Men drömmen om en världsfred försvann inte. Samma idéer om
            fred och samarbete fortsatte in i en ny organisation - FN - som
            startade sin verksamhet efter krigsslutet 1946.
          </note>
          <note xml:id="i-46bdba20a763a908-0">
            Nu har FN stora ekonomiska problem. Vi har sett rubrikerna i
            tidningarna: Konkurs hotar skuldsatt FN.
          </note>
          <note xml:id="i-bd93ecae6ea09b21-0">
            FN:s medlemsstater som inte betalat sin avgift är skyldiga 4
            miljarder kronor tillsammans, och det är halva FN:s verksamhetsbudget.
            Det är inte konstigt att
          </note>
          <note xml:id="i-f9cfd6fa1807922c-0">
            FN inte klarar av alla sina uppgifter.
          </note>
          <note xml:id="i-f965b6184aafa30e-0">
            FN fyllde femtio år i höstas och behöver förändras och reformeras.
            Reformeringen av FN:s säkerhetsråd är en av de viktigaste frågorna
            i reorganisationen. Det gäller medlemmarnas antal. Hur många medlemmar
            skall de femton medlemmar som nu finns utökas med? Skall fler
            länder än de fem som har det nu ha vetorätt? Är det inte dags
            att ta bort den helt, eller i alla fall inskränka den som ett
            första steg på vägen?
          </note>
          <note xml:id="i-dfa002d77b5eeb0a-0">
            Utrikesministern nämnde ingenting om detta. Jag undrar hur utrikesministern
            ställer sig till vetot. Vad tänker Sverige göra för att få en
            ändring? Är det demokratiskt att ett par medlemmar i en förening
            har vetorätt?
          </note>
          <note xml:id="i-b7a352219818a75c-0">
            FN fick själv inte ihop en fungerande fredsbevarande styrka i
            f.d. Jugoslavien. FN var för svagt.
          </note>
          <note xml:id="i-54b8b8f3fc64e634-0">
            Medlemmarna ställde inte upp i den omfattning som behövdes. Det
            är en förklaring. En annan är att Europa inte var starkt nog.
          </note>
          <note xml:id="i-c7997159d0b0ec11-0">
            Det finns en amerikansk författare som heter George Weigel. Han
            är chef för Centrum för etik och samhällspolitik i Washington
            och en känd politisk kommentator. En av hans böcker finns här
            på riksdagsbiblioteket. Den handlar om ryska revolutionen -
          </note>
          <note xml:id="i-27992fc316769408-0">
            den sista revolutionen 1989.
          </note>
          <note xml:id="i-85829e6e332f1e62-0">
            Jag har fäst mig vid ett yttrande av honom. Jag läste det i en
            tidskrift. Han säger: Europa har förlorat sin moraliska ryggrad.
            Han säger vidare: Det krävdes två förödande världskrig och ett
            kallt krig för att rädda den europeiska demokratin. I alla fallen
            segrade frihetens styrkor bara tack vare USA:s aktiva intervention.
          </note>
          <note xml:id="i-6dd518d0d5aaa920-0">
            Jag vill inte gärna tro att det krävs två världskrig för att
            rädda demokratin vare sig i Europa eller i någon annan världsdel.
            Ett starkt och enigt multinationellt förbund som är på sin vakt,
            som är lyhört för de tidiga varningssignalerna och som inte väntar
            med att ingripa har möjligheter att lyckas.
          </note>
          <note xml:id="i-8a98cf96f684a59e-0">
            Men Weigels ord tål att tänka på när vi undrar över stabiliteten
            i demokratiprocessen hos grannarna på andra sidan Östersjön -
            de som nyligen gått igenom ett stort och genomgripande systemskifte.
            Det behövs tid för dem, och stöd av alla slag i utbildning, kunskapsuppbyggnad,
            forskning, förvaltning, omsorg osv. Allt bidrar direkt eller indirekt
            till ett lands stabilitet när stora förändringar pågår i samhället.
          </note>
          <note xml:id="i-dc937500b949758f-0">
            Samarbetet mellan Polen, de baltiska länderna,
          </note>
          <note xml:id="i-b58cd3c03f4637f3-0">
            Ryssland och Sverige i Östersjöprogrammet handlar om att stoppa
            och åtgärda de svåra föroreningarna från industrier, jordbruk
            och avlopp. Det praktiska samarbetet får i förlängningen också
            säkerhetspolitisk betydelse.
          </note>
          <note xml:id="i-37c8306c10ae8ec4-0">
            I regeringens skrivelse med anledning av FN:s femtioårsjubileum
            står det: Bara en stark global organisation som FN kan också möta
            det hot mot människors välfärd som överskrider nationalstaternas
            eller regionernas gränser.
          </note>
          <note xml:id="i-5efa787c3db77776-0">
            Sedan Sovjetunionen upplösts och de baltiska länderna blivit
            självständiga har också den militära hotbilden från öst ändrat
            karaktär. De senaste årens utveckling medför att vi i dag måste
            teckna en bredare bild av tänkbara risker, hot och påfrestningar
            som kan drabba samhället även i fred, säger regeringen i propositionen
            om totalförsvar i förnyelse.
          </note>
          <note xml:id="i-94cd84786ecc929d-0">
            Den nya hotbilden är kopplad till fattigdomsproblematiken, till
            den alltför snabba folkökningen, naturresurser som stagnerar eller
            minskar och den ständigt ökande förstöringen av natur och miljö.
          </note>
          <note xml:id="i-d3369b81356b7254-0">
            Enligt Världsbanken är dricksvatten den naturresurs som kommer
            att orsaka flest konflikter länder emellan i framtiden. Den befolkning
            jorden bär i dag kan vid sekelskiftet i det närmaste ha fördubblats.
          </note>
          <note xml:id="i-f1352e34f22952f6-0">
            Precis som i dag är de primära livsbetingelserna för oss färskt
            vatten och ren luft.
          </note>
          <note xml:id="i-03202db6e2b7f2d7-0">
            Vi måste få stopp på de föroreningar som hotar vårt färskvatten
            och luften vi andas. 90 % av jordens avlopp går direkt ut i floderna,
            som i sin tur leds till sjöar och innanhav. De gränsöverskridande
            föroreningar som inga vapen och arméer i världen kan stoppa kan
            man i samarbete länderna emellan, i fredlig samexistens, få bukt
            med.
          </note>
          <note xml:id="i-2d570d299fcc2de1-0">
            Grunden för svensk utrikespolitik är
          </note>
          <note xml:id="i-fbea442390257b27-0">
            "internationellt samarbete för fred, demokrati och välstånd".
            Enligt Miljöpartiet omfattar fred också en aktiv nedrustning.
            Demokrati följs av respekt för mänskliga rättigheter, och till
            välstånd hör att den obalans som finns i människors tillgång till
            jordens resurser skall jämnas ut.
          </note>
          <note xml:id="i-8363a3f0f4579a8b-0">
            Men den ekonomiska tillväxten i ett land får inte uppnås till
            priset av en snabb miljöförstöring. Riokonventionen talar om hållbar
            utveckling som grunden till välstånd. Gränserna för vår utveckling
            sätts av naturen, så att inte avkastningen från de förnyelsebara
            naturresurserna, från åkrar, hav och skogar, äventyras av kortsiktiga
            ekonomiska vinstintressen.
          </note>
          <note xml:id="i-099d9c4541cf9011-0">
            I-världens konsumtionsmönster är också ett hot mot de livsuppehållande
            systemen. Ju större ekonomiskt välstånd, ju större konsumtion,
            desto mer avfall och sopor som inte kan tas upp i naturens kretslopp.
          </note>
          <note xml:id="i-75d5b48a4f1caaf9-0">
            Även den fattiga världen sliter på naturresurserna i ett överutnyttjande
            av åkrar och vattendrag samt en avverkning av skog som man inte
            har de ekonomiska möjligheterna att sköta och förnya.
          </note>
          <note xml:id="i-e9ac33e877399061-0">
            Bistånd för hållbar utveckling är en viktig del i svensk utrikespolitik.
            Utan miljötänkande och miljöhänsyn får vi ingen långsiktighet
            i det svenska utvecklingssamarbetet. Principerna för hållbar utveckling,
            som ingår i Riodeklarationen, är försiktighetsprincipen, principen
            om att förorenaren betalar och principen om användningen av miljökonsekvensbedömningar.
          </note>
          <note xml:id="i-87f61fed0b224776-0">
            De här tre principerna nämns ofta tillsammans. Ett nödvändigt
            tillägg är socialkonsekvensbedömningar, som bör göras samtidigt
            med en miljökonsekvensutredning. I det praktiska livet hänger
            de ofta tätt tillsammans. Detta är viktigt att ha med i det internationella
            agerandet.
          </note>
          <note xml:id="i-5409cdb2a7434055-0">
            Trots alla vackra ord om hänsyn och om nödvändigheten av miljövänliga
            produkter kommer ofta miljökraven i andra hand och hänsyn till
            s.k. handelshinder i första rummet.
          </note>
          <note xml:id="i-7da5cc296383e8e3-0">
            I Sverige har vi gjort beräkningar av vårt lands miljöskuld.
            Miljöskuld betyder den summa som det skulle kosta att reparera
            kända miljöskador och återställa skadad natur i sitt ursprungliga
            skick. I Sverige uppskattas den summan till 7 miljarder om året.
            Att bedöma ett lands miljöskuld samtidigt som man bedömer tillväxten
            ger en idé om tillväxtens kvalitet. Är det en ekonomisk tillväxt
            som står i samklang med en hållbar utveckling eller en tillväxt
            som bara får miljöskulden att öka? Världens nya industriländer
            behöver den kunskapen från oss i-länder. Här har länderna i
          </note>
          <note xml:id="i-adf83d27615773c3-0">
            FN ett stort ansvar.
          </note>
          <note xml:id="i-259f7463eba24f3f-0">
            Miljöpartiet anser att det svenska målet, att 1 % av bruttonationalinkomsten
            anslås till internationellt utvecklingssamarbete, är ett ständigt
            mål att arbeta för. Vi hoppas att det är med i nästa budget.
          </note>
          <note xml:id="i-b4491dfaa512a936-0">
            En hållbar utveckling handlar inte bara om ekonomi och miljö.
            Den handlar också om ett lands sociala, kulturella och demokratiska
            betingelser. Jämsides med den nya säkerhetspolitiska hotbilden
            får biståndet också en ny och annorlunda betydelse. Det blir ett
            konfliktförebyggande instrument, på sikt fredsskapande. Det blir
            ett utrikespolitiskt instrument för att minska de sociala klyftorna
            och fattigdomen och skapa stabila stater och samhällen.
          </note>
          <note xml:id="i-b8c4ca44a230b262-0">
            I detta anförande instämde Ewa Larsson, Eva
          </note>
          <note xml:id="i-7090add8828fd7e1-0">
            Goës, Per Lager, Gudrun Lindvall, Ronny Korsberg,
          </note>
          <note xml:id="i-fed19d5c2737a2f5-0">
            Ragnhild Pohanka och Gunnar Goude (alla mp).
          </note>
          <note xml:id="i-386cd402474d06c1-0">
            Anf. 7 INGRID NÄSLUND (kds)
          </note>
          <note xml:id="i-f23e21669ed11d08-0">
            Herr talman! Det internationella samfundet har under de senaste
            tio åren varit mycket starkt och präglats av något som skulle
            kunna kallas för konstant föränderlighet. Detta har satt stor
            press på såväl de internationella som de nationella politiska
            och ekonomiska systemen. Under det senaste decenniet har såväl
            Sveriges närbelägna omvärld som de mer geografiskt avlägsna världsdelarna
            varit skådeplatsen för en mycket dynamisk utveckling, vilket ställer
            stora krav på vår och andra staters anpassningsförmåga.
          </note>
          <note xml:id="i-cc26df86d6e3969f-0">
            Ur internationellt ekonomiskt perspektiv har de olika marknadernas
            internationalisering och liberalisering kraftigt tilltagit och
            därmed bidragit till ökad tillväxt och ökat välstånd. De under
            1986 påbörjade
          </note>
          <note xml:id="i-c9d05c3abd738970-0">
            GATT-förhandlingarna avslutades 1994 med sammanlagt goda resultat
            och skapandet av en ny fast organisation för internationell frihandel,
            WTO.
          </note>
          <note xml:id="i-c0b6c76bbcf6da04-0">
            Det råder en försiktig optimism beträffande utvecklingen i Öst-
            och Centraleuropa, medan den ekonomiska situationen i Ryssland
            förblir osäker. Asien, och i synnerhet Sydostasien, präglas av
            relativt stark tillväxt. Afrikas utsatta läge består, medan Latinamerika
            präglas av viss optimism. De europeiska länderna har trots växande
            ekonomier inte förmått bryta trenden med stigande arbetslöshet
            under de senaste 20
          </note>
          <note xml:id="i-377fc12d700f3982-0">
            åren.
          </note>
          <note xml:id="i-ca981630465ded50-0">
            Herr talman! Ur internationellt politiskt perspektiv segrade
            frihetens och demokratins ideal över totalitarismen och kommandoekonomin
            när Sovjetunionen och östblocket föll ihop till förmån för ett
            system av självständiga och fria stater i Europas östra delar.
          </note>
          <note xml:id="i-66b2edc50b7e44fb-0">
            Samtidigt ökade den säkerhetspolitiska instabiliteten och osäkerheten.
            Kriget i f.d. Jugoslavien är det mest påtagliga exemplet på detta.
            Det sätter stor press på
          </note>
          <note xml:id="i-cce5912cbfce16d5-0">
            Europas politiskt stabila institutioner, EU, NATO och
          </note>
          <note xml:id="i-8fdf562dfed99e63-0">
            OSSE, att ta ett större internationellt ansvar.
          </note>
          <note xml:id="i-02d7c745b3a91cb6-0">
            Ur globalt perspektiv har Rysslands makt försvagats och Kinas
            position stärkts. USA förblir den enda globala supermakten. Ur
            Europaperspektiv har EU i två omgångar drivit på fördjupning och
            utvidgning.
          </note>
          <note xml:id="i-b076b030718c0956-0">
            1986 såg tillkomsten av enhetsakten och medlemskap för Portugal
            och Spanien. 1992 förhandlades EU-
          </note>
          <note xml:id="i-207bf1bcb6e4dc85-0">
            fördraget fram, och 1995 blev Sverige, Finland och
          </note>
          <note xml:id="i-c2298b3fe296b973-0">
            Österrike medlemmar.
          </note>
          <note xml:id="i-e09223ea3b6eeba1-0">
            De tio år som förflutit mellan 1986 och 1996 är emellertid inte
            unika. Mycket talar för att den samhällsekonomiska utrikespolitiska
            utvecklingstakten inte avtar. Mot denna bakgrund måste Sveriges
            utrikespolitik ha beredskap att hantera både en europeisk och
            en global dagordning. Redan nu vet vi att morgondagens europeiska
            dagordning kommer att styras av att ett tiotal länder från Baltikum
            samt Öst- och
          </note>
          <note xml:id="i-778ecced406a0c95-0">
            Centraleuropa hyser stora förhoppningar på medlemskap i Europeiska
            unionen, att Rysslands utveckling präglas av fortsatt osäkerhet
            och att södra Medelhavsområdet domineras av en explosiv kombination
            av demografiska problem och osäker välståndsutveckling.
          </note>
          <note xml:id="i-8f644ba79b899f82-0">
            Den globala dagordningen kommer med största sannolikhet och stor
            nödvändighet att ta upp FN:s omstrukturering, riskerna för fler
            inomstatliga etniska konflikter, befolkningsfrågan och den tillhörande
            försörjningsfrågan, globala miljöproblem och internationell brottslighet.
            En fråga som under de senaste åren har fått alltför litet uppmärksamhet
            är solidariteten med utvecklingsländerna. Den måste nu åter föras
            högre upp på dagordningen. En fråga som däremot inte kommer på
            någon officiell dagordning, men som är väl så viktig, är de framtida
            konsekvenserna av tyngdförflyttningar inom den globala maktbalansen.
            I
          </note>
          <note xml:id="i-947d8137147a4bd3-0">
            detta avseende är det viktigast att närmare följa konsekvenserna
            av Rysslands försvagning och Kinas tilltagande styrka.
          </note>
          <note xml:id="i-e6ce565e35f088bf-0">
            För att möta den nya tidens krav måste världens stater mer än
            någonsin vara beredda på ett globalt samarbete över nationsgränserna
            och mellan kontinenterna. Talet om ett fördjupat internationellt
            samarbete får inte stanna vid slitna honnörsord. Förväntningar
            på det internationella freds- och säkerhetsinstitutionerna, där
            FN intar en central roll, att generera utrikespolitisk stabilitet,
            gränsöverskridande lösningar på politiska problem och ekonomiskt
            välstånd är med rätta högt ställda. Det förutsätter att dessa
            organisationer får mer resurser och att beslutsmekanismerna effektiviseras.
            Världens stater får därför vara bredda på att i än större utsträckning
            acceptera att den nationella suveräniteten som begrepp inte längre
            tolkas bokstavligt.
          </note>
          <note xml:id="i-80a5c1d46c715e76-0">
            I en värld som karakteriseras av ömsesidigt beroende finns det
            få nationella politikområden vilkas konsekvenser stannar vid nationalstatens
            gränser. Ett lands interna ekonomiska och politiska stabilitet
            samt säkerhetspolitik kan inte betraktas för varje enskilt land
            i taget utan detta måste sättas in i ett större sammanhang. Morgondagens
            internationella system måste i större utsträckning underlätta
            samspelet mellan stat och omvärld. I detta perspektiv är Sveriges
            roll att underlätta utvecklingen mot ett sådant system.
          </note>
          <note xml:id="i-b540487efe5ba903-0">
            Herr talman! Glädjande nog har regeringen bedrivit en biståndspolitik
            som till stora delar följer den inriktning som gavs vid regeringsskiftet
            1991. Det var då som svensk biståndspolitik på allvar inriktades
            på demokratisering och förändringar mot friare marknader. Detta
            har blivit den enda hållbara vägen för att hjälpa utvecklingsländerna
            till en bärkraftig och långsiktig utveckling och för att komma
            till rätta med försörjningskrisen.
          </note>
          <note xml:id="i-6d5c32162f2e68ac-0">
            Mycket återstår emellertid att göra i biståndssammanhang. Kravet
            på demokrati måste utvecklas och framstå som ett verkligt och
            oåterkalleligt krav. Trots
          </note>
          <note xml:id="i-77239ec3064f0063-0">
            FN:s kvinnokonferens förra året har kvinnornas situation ännu
            inte fått tillfredsställande uppmärksamhet.
          </note>
          <note xml:id="i-3031f50a0a3c369f-0">
            Trots ett färskt GATT-avtal är utvecklingsländernas villkor för
            frihandel fortfarande otillfredsställande.
          </note>
          <note xml:id="i-7d8f622d9cf73287-0">
            Skuldsituationen har fått marginella förbättringar.
          </note>
          <note xml:id="i-e6bf03ab6917dcdd-0">
            Men de strukturella problemen kvarstår. Svensk biståndsverksamhet
            skulle på ett bättre sätt kunna utnyttja de enskilda organisationernas
            potential. De opinionsbildare som inte inser att antalet biståndsprojekt
            långt överstiger befintliga resurser och inte anser att enprocentsmålet
            är ett lika viktigt mål som biståndets effektivisering är antingen
            okunniga eller sällsynt cyniska.
          </note>
          <note xml:id="i-3ae217214d9354f6-0">
            Kvinnans situation i olika länder måste lyftas fram i allt biståndsgivande.
            Men för att kunna nå kvinnan måste man också nå mannen så att
            hans attityder och inställning till kvinnan förändras. Kvinnan
            måste komma upp på samma plan som mannen i alla de länder där
            svenskt bistånd är engagerat. Hon måste bli accepterad som en
            fullvärdig individ och ha rätt till fullständigt människovärde.
          </note>
          <note xml:id="i-17f83f73e35b7ff5-0">
            Herr talman! Familjesammanhållning samt barns hälsa och utbildning
            i utvecklingsländerna kan vi i stor utsträckning tacka dem själva
            för. Detta har de, förutom i några undantagsfall, uppnått utan
            att ha tillträde till krediter eller äganderätt till den mark
            som de brukar och trots en mängd kulturella, sociala, ekonomiska
            och juridiska hinder.
          </note>
          <note xml:id="i-5d9ac6aba7bbe54b-0">
            Varje år går utvecklingsländerna miste om hundratals miljarder
            dollar, uteblivna välfärdsvinster och inkomster på grund av reglerade
            varu- och produktionsfaktorsmarknader. Den huvudsakliga anledningen
            är att industriländerna har en lång och tragisk tradition av regleringar
            inom textilindustrin och jordbruket. Frihandel är den enskilt
            största faktorn bakom både OECD-ländernas och NIC-ländernas ekonomiska
            framgångar. Allt tyder på att detta även skulle gälla utvecklingsländerna.
            Tack vare det senast GATT-
          </note>
          <note xml:id="i-b484257f2c458e48-0">
            avtalet sker det en förbättring under de kommande tio åren inom
            områden som är viktiga för utvecklingsländerna. Förbättringen
            har emellertid skett från en mycket reglerad nivå, och därför
            återstår mycket att göra.
          </note>
          <note xml:id="i-f8ee3e49fc37247f-0">
            Ytterligare ett skäl för att vi skall nå upp till målet
          </note>
          <note xml:id="i-acff09050925a386-0">
            1 % av BNI är att vi då bättre kan utöva påtryckningar på våra
            partner inom Europeiska unionen. Det borde inte vara omöjligt
            att tillsammans med Danmark och
          </note>
          <note xml:id="i-d281bd6962d23637-0">
            Nederländerna kunna argumentera för att samtliga
          </note>
          <note xml:id="i-f4fc16b104de0ea5-0">
            EU-länder borde nå upp till den av FN rekommenderade nivån 0,7
            %. Redan i dag är EU och dess medlemsländer världens största biståndsgivare,
            men en höjning för samtliga medlemsländer upp till 0,7 %
          </note>
          <note xml:id="i-136b66e75cb24a50-0">
            som en början skulle innebära ytterligare åtskilliga tiotals
            miljarder US-dollar till meningsfulla projekt i tredje världen.
          </note>
          <note xml:id="i-c1a65ddfcab6e828-0">
            Herr talman! I förgrunden för Kristdemokraternas utrikespolitik
            står målsättningen att försöka tillämpa ett etiskt förhållningssätt
            till internationella förhållanden. Vi anser att precis som det
            lilla samhället måste det internationella samfundet förenas av
            sammanhållande grundvärderingar som genomsyrar normer och regelverk.
            Från början gäller det att slå fast att synen på människolivet
            och det medmänskliga umgänget måste stå i centrum för dessa värderingar.
            Människans personliga värdighet är således av avgörande betydelse.
          </note>
          <note xml:id="i-11ac9343ce36c615-0">
            De grundläggande mänskliga rättigheterna behövs inte bara för
            att ge trygghet och skydd åt människovärdet utan också för att
            etablera en enhetlig måttstock med vilken vi kan bedöma andra
            länders trovärdighet på den internationella arenan. Rätten till
            liv, fysisk okränkbarhet, samvets- och religionsfrihet, yttrandefrihet,
            församlingsfrihet, rätten till fria och för individen hemliga
            val, rätten till självständigt rättsväsende, respekt för privatlivet
            och familjelivet samt skydd mot diskriminering är först och främst
            till för den enskilda människan. Vi kan emellertid inte bortse
            ifrån att det också ger oanade möjligheter att strukturera det
            internationella systemet, vilket starkt behövs i dagens oroliga
            värld.
          </note>
          <note xml:id="i-b45536b16bea3cde-0">
            Herr talman! De självständiga staterna har även ett reellt etiskt
            värde som ansvariga för att varje liten människas rättigheter
            respekteras men också för det gemensammas bästa inom sina länders
            gränser. Dessa gränser upphäver dock inte det djupa etiska band
            som förenar människor och nationer såsom tillhöriga ett och samma
            människosläkte. Därför har människans naturliga rättigheter såsom
            de kommer till uttryck i
          </note>
          <note xml:id="i-2379c3859bcf25f2-0">
            1948 års universella förklaring företräde framför staters självständighet
            och principen om ickeinblandning i staters inre angelägenheter.
          </note>
          <note xml:id="i-e56413d4cbb68157-0">
            När vi nu skriver februari 1996 står FN och sådana närstående
            regionala organisationer som OSSE och
          </note>
          <note xml:id="i-57a380bf3d2d9ca4-0">
            EU inför mycket stora utmaningar. De förhoppningar som många
            hade om en ny världsordning baserad på en tillfällig period av
            stor enighet inom FN:s säkerhetsråd har tonats ned. Samtidigt
            har vi fått en ny situation med många inomstatliga konflikter
            där brotten mot de mänskliga rättigheterna är många men svåra
            att dokumentera. Behovet av medling, fredsoperationer och humanitära
            insatser har kraftigt ökat.
          </note>
          <note xml:id="i-e40892960cb636c8-0">
            När det gäller f.d. Jugoslavien finns det fog för en mycket försiktig
            optimism. Ur svensk synvinkel bör vi kunna känna tacksamhet inför
            det svåra och gedigna arbete som de svenska styrkorna och Carl
            Bildt genomför. Faran är däremot långt ifrån över. Den naturliga
            grunden för varje samhälle och stat är den minsta och viktigaste
            gemenskapsenheten familjen. I
          </note>
          <note xml:id="i-7c3c80fcc9cb1c51-0">
            f.d. Jugoslavien, och framför allt i Bosnien, är familjerna i
            spillror och de har fått utstå mord och förnedring. Behovet av
            humanitära insatser är därför ofattbart.
          </note>
          <note xml:id="i-e910345b2c714dec-0">
            Den tribunal som så småningom skall döma krigsförbrytare och
            i synnerhet de serbiska friskarorna för brott mot mänskliga rättigheter
            är i hög grad behövlig.
          </note>
          <note xml:id="i-d7c24e8e4db1f4a9-0">
            Förövarna måste identifieras och dömas.
          </note>
          <note xml:id="i-569073837319bf84-0">
            I samband med arbetet att etablera en svensk position inför EU:s
            regeringskonferens IGC 1996 noterar Kristdemokraterna med stor
            tillfredsställelse att det finns en bred politisk enighet bakom
            kravet på att
          </note>
          <note xml:id="i-120c9f48274c2445-0">
            EU- fördragen skall inledas med en komplett förteckning över
            grundläggande mänskliga fri- och rättigheter. Kristdemokraterna
            anser emellertid att fördragen även borde kompletteras med ett
            förbud mot dödsstraff. Denna sistnämnda åtgärd skulle ha ett stort
            värde med anledning av den förestående utvidgningen mot de baltiska
            samt öst- och centraleuropeiska länderna. Vi anser det helt oacceptabelt
            att ett EU-land skulle behålla dödsstraffet.
          </note>
          <note xml:id="i-8e35346d8e437cb4-0">
            Utvecklingen i Ryssland måste följas med stor noggrannhet. Beslutet
            att inkludera Ryssland i Europarådet kan inte motiveras utifrån
            dess respekt för mänskliga rättigheter. Endast om Ryssland på
            allvar bryter den nuvarande destruktiva trenden, bl.a. i
          </note>
          <note xml:id="i-a0aad88238be2fed-0">
            Tjetjenien, kan medlemskapet accepteras.
          </note>
          <note xml:id="i-29099159a02fc359-0">
            Fru talman! Kina har under senare tid vid upprepade tillfällen
            varit föremål för skarp kritik mot allvarliga brott mot grundläggande
            mänskliga rättigheter. Det har rört sig om brott mot yttrandefriheten,
            omänsklig behandling av politiska och kriminella fångar, summariska
            rättegångar och flitigt användande av dödsstraff, för att nämna
            några exempel på omänsklig behandling. Bland de mest upprörande
            fallen är brotten mot rätten till liv för samhällets svagaste
            och mest försvarslösa individer, nämligen små barn. Det finns
            väldokumenterade vittnesmål om mord och förnedring av främst små
            flickor på vissa daghem i Kina. Jag har tidigare uppmanat utrikesministern
            att agera i frågan men inte noterat någon märkbar förändring.
          </note>
          <note xml:id="i-2ffa127cbf7a6484-0">
            Jag vill fråga utrikesministern om vi kan förvänta oss ett stöd
            för det demokratiska Taiwan, när landet nu hotas av Kina, och
            ett mycket kraftfullt fördömande av Kinas sätt att behandla sina
            medborgare.
          </note>
          <note xml:id="i-e78cc4c6c3422d3f-0">
            Anf. 8 Utrikesminister LENA HJELM-
          </note>
          <note xml:id="i-5f5bcd12baeffb96-1">
            WALLÉN (s)
          </note>
          <note xml:id="i-cb44c6c24c40ed86-0">
            Fru talman! När jag i morse gick in i Riksdagshuset för att delta
            i denna debatt träffade jag några ambassadörer som frågade mig
            om vad jag trodde om debatten. Jag svarade att jag trodde att
            det skulle bli en mycket lugn och konstruktiv debatt. Jag tycker
            att jag har blivit sannspådd. Debatten visar i hög grad vilken
            stor samsyn vi har i Sverige vad gäller utrikespolitiken. Det
            är en svensk sammanhållning inför de stora utmaningar som väntar
            oss internationellt.
          </note>
          <note xml:id="i-a0c4c6e716484963-0">
            Även om en utrikesdeklaration är omfattande, hinner man inte
            att ta upp alla teman. Jag uppskattar mycket vad som ytterligare
            har kommit fram här, t.ex.
          </note>
          <note xml:id="i-067db6eeb51e7c18-0">
            det som Karl-Göran Biörsmark tog upp vad gäller rasism. Just
            mot bakgrund av det lugna och fredliga
          </note>
          <note xml:id="i-08e94afeb560e7f9-0">
            Sverige, som Biörsmark ritade upp, känns det som senast hände
            i Norrköping naturligtvis mycket upprörande. Här måste alla goda
            krafter hjälpas åt. Jag tror att det väldigt mycket handlar om
            att unga, utsatta människor definierar sig i motsats till andra.
            Dessa bakomliggande orsaker måste vi försöka angripa med förebyggande
            arbete. Men det handlar också om att vi i ett demokratiskt samhälle
            har rätt att skydda oss mot rasistisk propaganda. Vi måste gå
            fram med båda dessa sätt.
          </note>
          <note xml:id="i-eaab7afd97835f60-0">
            Helena Nilsson tog upp väldigt viktiga teman, nämligen den globala
            livsmedelssäkerheten och miljöfrågorna. Jag hade gott kunnat beröra
            dessa liksom en del andra viktiga globala frågor om kvinnor och
            barn osv. Dess värre hann jag inte med det. Därför är det bra
            att frågorna berörts av andra. Just frågan om den globala livsmedelssäkerheten
            kommer en annan socialdemokratisk ledamot att ta upp, nämligen
            Lena
          </note>
          <note xml:id="i-adffdfbf2a6cbcc6-0">
            Klevenås.
          </note>
          <note xml:id="i-57dcc55772390585-0">
            Vad gäller arbetet och strävandena för att uppfylla målen vid
            miljökonferensen i Rio om hållbar utveckling osv. kan jag försäkra
            Helena Nilsson om att nuvarande regering kommer att arbeta lika
            intensivt som tidigare har skett. Det var ett arbete av den förra
            regeringen som jag uppskattade mycket.
          </note>
          <note xml:id="i-c852170e71b29ed0-0">
            Också Bodil Francke Ohlsson tog upp de globala miljöfrågorna.
            Det är bra att de blir belysta. Det är ju så, som Eva Zetterberg
            sade, att världen är så stor, så stor. Det visade egentligen alla
            talare här utom Göran
          </note>
          <note xml:id="i-6eb01abfb228b34c-0">
            Lennmarker, som helt och hållet koncentrerade sig på
          </note>
          <note xml:id="i-84cbb06b1d303136-0">
            Europa. Det kan man naturligtvis göra även i en utrikespolitisk
            debatt. Han nämnde sedan att några punkter saknades, dvs. världen
            utanför Europa. Men jag tror att detta speglar en viss olikhet
            i synen mellan
          </note>
          <note xml:id="i-7c0b42f21ee8a2c8-0">
            Moderaterna och regeringspartiet och kanske också de andra partierna.
            När det gäller synen på världen utanför - synen på Afrika och
            synen på FN - är man inte lika aktiv inom Moderaterna som i de
            övriga partierna. Det är alltid frestande att dra gränser. Tidigare
            gick det en gräns mellan blocken i Östersjön. Vi måste se till
            att en sådan gräns mellan Europa och resten av världen inte dras
            i Medelhavet i framtiden.
          </note>
          <note xml:id="i-5c1a7470d5f1dfdb-0">
            Jag skall övergå till att svara på ytterligare en del frågor.
            Jag har nu fört viss polemik med Göran
          </note>
          <note xml:id="i-f85dceea84548dda-0">
            Lennmarker, men samtidigt instämmer jag i mycket av det som Göran
            Lennmarker sade, inte minst vad gäller analysen av EU:s gemensamma
            utrikes- och säkerhetspolitik. Min uppfattning är att EU är bra
            på att sköta det konstruktiva, långsiktiga arbetet vad gäller
            utrikespolitiken. Däremot finns det stora brister i krishanteringen,
            vilket ligger i mellanstatlighetens natur. Den har begränsningar,
            och det är just när saker och ting skall åtgärdas snabbt som begränsningarna
            visar sig allra tydligast. Därför måste vi arbeta vidare med det
            som klumpas samman under benämningen
          </note>
          <note xml:id="i-db92847db4e5c1d9-0">
            Petersbergsuppgiften, dvs. konfliktlösande och fredsbevarande
            uppgifter. Vi inom EU måste också skaffa oss en bättre analysförmåga.
          </note>
          <note xml:id="i-9a0ce920b67b2315-0">
            Vad gäller de baltiska länderna råder det här en stor enighet
            om hur väsentlig deras utveckling är, också för Sverige och för
            hela närområdet. Det är ytterst viktigt att de baltiska länderna
            snart får sitt medlemskap i EU.
          </note>
          <note xml:id="i-884cdfa0f75a3e29-0">
            Jag vill till Karl-Göran Biörsmark säga att det inte har funnits
            någon tövan vad gäller det svenska engagemanget för att bygga
            en alleuropeisk säkerhetsgemenskap. Vi menar att det däremot inte
            behöver öppna för ett NATO-medlemskap. Det är möjligt att vi här
            har olika åsikter. Men vi i det socialdemokratiska partiet är
            väldigt tydliga i vår uppfattning.
          </note>
          <note xml:id="i-04c5913bb021dbcb-0">
            Jag vill passa på att be Eva Zetterberg att inte misstolka Ingvar
            Carlsson. När Ingvar Carlsson i sitt tal i Sälen nämnde att det
            är stora förändringar på gång inom NATO med ett tidsperspektiv
            sex sju år framåt var det för att vi aktivt skulle följa dessa
            förändringar, inte för att vi skulle fastslå något datum för vårt
            medlemskap. Det hade inte alls med det att göra.
          </note>
          <note xml:id="i-5b2da725f1f4ee4d-0">
            Helena Nilsson ställde en fråga om Barentsområdet, vilket är
            ett väsentligt samarbetsprojekt. Det omfattar inte bara länderna
            längst upp i norra Europa utan också regionerna där uppe. Det
            pågår ju dels ett mycket aktivt politiskt samarbete mellan regeringarna,
            dels ett ekonomiskt, socialt och kulturellt samarbete mellan länderna
            men inte minst mellan regionerna i
          </note>
          <note xml:id="i-4c2aade80c2fcb63-0">
            Barentsområdet. Detta är ett nära samarbete som vi stöder med
            biståndspengar. Det handlar då om kommunikationer och miljö. Men
            där finns också en ekonomisk potential som gör att de inte borde
            behöva stödjas av bistånd, därför att den har en näring i sig
            själv.
          </note>
          <note xml:id="i-882d412150b988ba-0">
            Till Eva Zetterberg vill jag ta upp det som nämndes om den kärnvapenfria
            zonen. Jag har aldrig sagt att den är föråldrad, som det har stått
            i en tidning. Vad jag sade var snarare att den kärnvapenfria zonen
            i
          </note>
          <note xml:id="i-9a25fe41bee08519-0">
            Norden i praktiken i dag är uppnådd, därför att efter det kalla
            krigets slut har såväl USA som f.d. Sovjet beslutat att dra tillbaka
            sina taktiska kärnvapen. På det viset är frågan inte lika aktuell
            längre, men konceptet om kärnvapenfria zoner är viktigt. Det är
            ett delmål på vägen mot en kärnvapenfri värld.
          </note>
          <note xml:id="i-93353a143ee54248-0">
            Flera har tagit upp detta med vetot och FN-
          </note>
          <note xml:id="i-898d663cdae31bef-0">
            frågorna. Låt mig säga att vetot i säkerhetsrådet har förlorat
            sin betydelse under senare år. Det är en process som vi hälsar
            med tillfredsställelse. Jag ser gärna att vetot fortsätter att
            förlora i betydelse. Jag vill också gärna ha en principiell diskussion
            om vetot i säkerhetsrådet. Kan man begränsa det till vissa områden?
          </note>
          <note xml:id="i-3bfc246c471e3a54-0">
            Hur skall vi ha det med tanke på att vi bör vidga rådet med flera
            permanenta medlemmar? Det är ju viktigt att man också fortsättningsvis
            har ett säkerhetsråd som har handlingskraft. Det får inte försvagas.
          </note>
          <note xml:id="i-fea5792cf2c83fc9-0">
            Jag hinner kanske också nämna någonting angående Turkiet. Vad
            vi försöker göra är att på alla områden påverka Turkiet för att
            få bättre efterlevnad av de mänskliga rättigheterna. Det finns
            stora brister, och det är riktigt att vi måste kritisera detta.
            Det handlar bilaterala samtal och om bilateral dialog. Det handlar
            också om EU, som nu är ett forum för diskussionen med Turkiet
            - inte minst genom tullunionen. Man kan också gå genom Europarådet
            och OSSE.
          </note>
          <note xml:id="i-422eb0b30ce0a125-0">
            Jag skulle dock vilja påpeka att det inte bara handlar om att
            kritisera och ifrågasätta, utan också om att konstruktivt försöka
            stödja en positiv utveckling i
          </note>
          <note xml:id="i-b233b57d088235b2-0">
            Turkiet. Det är en väldigt viktig fråga.
          </note>
          <note xml:id="i-af10419b689a1766-0">
            Det finns några ytterligare frågor som jag dessvärre inte hinner
            med, men jag får återkomma till dem.
          </note>
          <note xml:id="i-32e31dcdf58bdc78-0">
            Anf. 9 GÖRAN LENNMARKER (m)
          </note>
          <note xml:id="i-29616a055dd825b4-0">
            Fru talman! I regeringens utrikesdeklaration ägnas ett förvånansvärt
            kort avsnitt åt utvecklingen i Ryssland. Detta trots att regeringen
            själv betonat att den fortsatta utvecklingen där är av stor betydelse
            för
          </note>
          <note xml:id="i-5927625ef402ba9f-0">
            Sverige, för Europa och globalt. En så viktig och central fråga
            hade förtjänat en mer central plats och en utförligare analys.
            Regeringen utgår från att rörelseriktningen i Ryssland mot fortsatta
            reformer och mot nära samarbete inom den europeiska samarbetsstrukturen
            består.
          </note>
          <note xml:id="i-fd9f22ad46ed1181-0">
            Moderata samlingspartiet har nära och omfattande kontakter med
            de demokratiska krafterna i Ryssland.
          </note>
          <note xml:id="i-ba76aba4b0a6546b-0">
            Jag själv är möjligen en av dem i denna kammare som oftast har
            besökt Moskva de senaste åren. Det är, får jag säga, alldeles
            påtagligt i våra kontakter med demokrater i Ryssland, vilken oro
            också kloka och balanserade personer känner för den politiska
            utvecklingen inför presidentvalet och inför det som kommer efter
            detta.
          </note>
          <note xml:id="i-364dbe754df4b633-0">
            Därför duger det inte att stoppa huvudet i sanden och hoppas
            på att allt ordnar sig till det bästa. Det kan vi ju alla hoppas
            på, men i säkerhetspolitikens natur ligger att särskilt noga analysera
            och förbereda sig på de mest ogynnsamma alternativen. Därigenom
            skapar man beredskap och handlingsfrihet.
          </note>
          <note xml:id="i-1147abb5e340a4f5-0">
            Därför vill jag uppmana regeringen att på grundval av riksdagens
            säkerhetspolitiska analys, och med hänsyn tagen till utvecklingen
            i Ryssland, möjliggöra en ordentlig prövning av det framtida försvarsbeslutet.
          </note>
          <note xml:id="i-3906952781315ba3-0">
            Det är inte hållbart att gå in i detta med låsta ramar.
          </note>
          <note xml:id="i-1644a974143e35a3-0">
            Det kan ju inte vara så att utfallet för försvaret blir detsamma
            oavsett vilken analys som görs.
          </note>
          <note xml:id="i-a55099940be357f3-0">
            Sverige är militärt alliansfritt. Det ställer betydande krav
            på vår förmåga att upprätthålla en försvarskapacitet. Det är faktiskt
            själva kärnan när det gäller att göra den militära alliansfriheten
            trovärdig.
          </note>
          <note xml:id="i-5d1a8eeb18f6208b-0">
            Fru talman! Jag vill också ta upp en detalj i regeringens utrikespolitiska
            deklaration. Det gäller begreppet gemensam säkerhet. Jag tycker
            att den form i vilken detta tas upp är litet olyckligt. Jag har
            tidigare här i kammaren påtalat att när detta en gång togs upp
            i början av 80-talet, så innebar det då att man skulle skapa säkerhet
            genom att blunda för diktatur och förtryck i öst. Vi hade t.o.m.
            en utrikesminister som påstod att man inte fick utsätta systemen
            för systematisk kritik. Enstaka händelser kunde möjligtvis kritiseras,
            men det fick inte vara fråga om systematisk kritik.
          </note>
          <note xml:id="i-79ebe047ee7265f1-0">
            Den säkerhet vi nu bygger upp, bygger inte alls på detta, utan
            på motsatsen. Den bygger på demokrati och på mänskliga rättigheter,
            och på att vi med skärpa skall hålla fast vid detta. Jag hoppas
            att utrikesministern i den meningen står bakom den nya tolkningen
            av den gemensamma säkerheten, och att hon inte står bakom 1982
            års begrepp.
          </note>
          <note xml:id="i-e1b185924c171437-0">
            Fru talman! Nu skall jag göra utrikesministern mindre besviken
            än hon blev när hon sade att jag inte talade om världen bortom
            Medelhavet. Jag talade visserligen något om världen söder om Medelhavet,
            men i övrigt gjorde jag det inte. Det beror mer än något annat
            på att jag inte var klok nog att disponera mitt anförande rätt.
          </note>
          <note xml:id="i-47d2b5cb6c6a06fc-0">
            Det pågår en glädjande utveckling i tredje världen.
          </note>
          <note xml:id="i-303c69207b091d17-0">
            Fattigdomen minskar snabbt, förmodligen snabbare än någon gång
            tidigare i mänsklighetens historia. Det innebär också att klyftan
            mellan de fattiga länderna och de rika länderna minskas. Den minskas
            dessutom på rätt sätt: det är de fattiga som blir rikare i stället
            för tvärtom.
          </note>
          <note xml:id="i-c24aea71be3eb078-0">
            Men det uppstår en klyfta inom den tredje världen mellan de länder
            som utvecklas och de länder som stagnerar. Det är en allvarlig
            klyfta, och den är växande. Ungefär 70 % av u-världens befolkning
            lever i länder som uthålligt växer snabbare än t.ex. Sverige.
          </note>
          <note xml:id="i-bc0c878bed6baf71-0">
            De flesta av dessa länder växer mycket snabbt. Det gäller främst
            Asien, men det gäller också vissa länder i Afrika och Sydamerika.
            Jag vill särskilt framhålla det glädjande i att Indien nu sällar
            sig till de länder i
          </note>
          <note xml:id="i-46f1cad6e39b5133-0">
            Asien som har en mycket snabb tillväxttakt.
          </note>
          <note xml:id="i-aad11fe4c8bc30b5-0">
            Det stora problemet är dock de u-länder som stagnerar. Särskilt
            allvarligt är det för den sjättedel av uländernas befolkning som
            bor i länder som blir fattigare år efter år och där tillväxten
            inte hinner med befolkningsökningen. Det handlar normalt om länder
            som fastnat i socialism, feodalism eller merkantilism, som latinamerikanarna
            kallar sin statsstyrda ekonomi.
          </note>
          <note xml:id="i-f81a657624d8d30b-0">
            Dessa länder blir fattiga därför att utvecklingen hindras, och
            det är nästan alltid statsmakten som är det största utvecklingshindret.
            Fattiga bönder berövas sin utvecklingsmöjlighet genom priskontroller
            och statliga tvångsuppköp. Städernas sluminvånare förvägras möjlighet
            att äga sin mark och sin bostad och att starta mikroföretag.
          </note>
          <note xml:id="i-0e54e55fc2c4cb04-0">
            Det finns länder som i decennier fått mycket bistånd och som
            likväl inte har blivit rikare utan fattigare. En del av Sveriges
            samarbetsländer finns i denna kategori. Det här ställer också
            biståndet inför ett svårt dilemma. Skall bistånd över huvud taget
            ges till statsmakten i länder där denna hindrar utvecklingen,
            länder där staten gör folk fattigare i stället för rikare?
          </note>
          <note xml:id="i-f827717bdde90636-0">
            En skillnad mellan de snabbväxande u-länderna och de stagnerande,
            är just att statsmaktens roll är väsentligt mindre, men av högre
            kvalitet i de förstnämnda länderna. Länderna i Afrika har t.ex.
            högre skattetryck och större offentlig sektor än länderna i
          </note>
          <note xml:id="i-b758c8e652e52ec8-0">
            Asien.
          </note>
          <note xml:id="i-157adfb16456b038-0">
            Statens uppgift är i första hand att skapa ett rättssamhälle.
            Det handlar om att se till att alla barn får en grundutbildning
            och att det finns grundläggande hälsovård. Tyvärr har många regeringar
            helt andra prioriteringar. Omfattande statsägande och regleringar
            är alltför vanligt. Flera av Sveriges biståndsländer har, trots
            omfattande biståndsflöden under lång tid, ännu inte en allmän
            skolutbildning för alla flickor och pojkar, det som vi i Sverige
            införde genom 1842 års folkskolestadga.
          </note>
          <note xml:id="i-1ca95b4904b98fb0-0">
            Det krävs inte så stora resurser för detta. Endast en mindre
            del av ett lands BNP behöver avsättas för att klara det. Trots
            biståndsflöden från många olika länder på ibland, 10 %, 15 %,
            ja upp till 40 % av BNP, saknas ofta denna den mest fundamentala
            av faktorer för utveckling; att alla får lära sig läsa, skriva
            och räkna.
          </note>
          <note xml:id="i-23ff4279bceb707f-0">
            Det är viktigt att Sverige inte ger bistånd till statsmakter
            som gör sina folk fattigare. Det är viktigt att vi entydigt står
            på utvecklingens sida och inte på stagnationens.
          </note>
          <note xml:id="i-02e4d27fc251b63c-0">
            Låt mig avslutningsvis säga att FN-systemet har en viktig uppgift
            när det gäller att stödja u-länderna i fattigdomsbekämpningen.
            Det gäller att se till att FN:s roll i det avseendet förbättras
            och skärps.
          </note>
          <note xml:id="i-908ed3f6fac76ab3-0">
            Anf. 10 HELENA NILSSON (c)
          </note>
          <note xml:id="i-3667df7de15ab196-0">
            Fru talman! Först vill jag tacka utrikesministern för svaren.
            Jag har respekt för att regeringen valde som strategi att medverka
            till att Turkiet fick en tullunion med EU. Jag uppskattar också
            att utrikesministern på allvar följer med när det gäller att se
            till att de mänskliga rättigheterna efterlevs. Jag försäkrar utrikesministern
            att vi från risdagens sida noga kommer att följa regeringens arbete
            på detta område.
          </note>
          <note xml:id="i-dd75d868a0a8dba0-0">
            Jag vill återgå till att prata om FN. Jag delar regeringens syn
            på tillståndet för FN, och gör i allt väsentligt samma bedömning
            om det nödvändiga i att reformera och stärka organisationen. Det
            är värdefullt att utrikesministern i denna deklaration tydligare
            tar ställning för de förslag rörande FN:s utveckling som lades
            i Carlssonkommissionens rapport Vårt globala grannskap än vad
            jag upplevde att fallet var i regeringens skrivelse om FN inför
            framtiden som vi behandlade i höstas.
          </note>
          <note xml:id="i-305ffacb4f9bb0ad-0">
            Centerpartiet önskar se Sverige i en framträdande och aktiv roll
            i diskussionen om ett starkare FN bortom år 2000. En världskonferens
            1998 för reformering av FN-systemet bör kunna vara ett mycket
            viktigt avstamp inför 2000-talet.
          </note>
          <note xml:id="i-215b36003654e374-0">
            FN:s och FN-organens roll i kampen mot globala orättvisor och
            överlevnadshot är mycket viktig. Starka principiella skäl kan
            tala för multilateralt bistånd snarare än bilateralt. Det bilaterala
            biståndet skapar lätt beroendeförhållanden mellan givare och mottagare
            och kan få karaktär av välgörenhet. Det multilaterala biståndet
            är däremot ett uttryck för ett gemensamt ansvar att, efter förmåga,
            medverka till att lösa globala problem.
          </note>
          <note xml:id="i-32e949958819830b-0">
            Samtidigt är det ofta svårt att bedriva multilateralt bistånd
            lika effektivt som bilateralt. De ansträngningar att öka effektiviteten
            i hela FN-systemet som beskrivs i skrivelsen är viktiga, och Sverige
            bör fortsätta att ha en hög ambitionsnivå på detta område. Även
            om det knappast är realistiskt eller önskvärt att huvuddelen av
            allt utvecklingsbistånd skulle gå genom multilaterala kanaler
            behövs det en bättre samordning.
          </note>
          <note xml:id="i-9d9d0ae9c89c34ff-0">
            För de enskilda mottagarländerna är uppsplittringen på många
            givarländer med ibland motstridiga intentioner en stor svårighet.
            Behovet är också stort att ta samlade grepp på utvecklingsproblemen
            i flera länder.
          </note>
          <note xml:id="i-fde5fb30f8108089-0">
            Jag vill i detta sammanhang som exempel nämna
          </note>
          <note xml:id="i-c8f74834776dca84-0">
            Sahelländerna, som hotas av Saharas utbredning söderut, länderna
            i Himalaya, där avskogningen skapar stora erosionsproblem och
            som dessutom leder till översvämningskatastrofer vid flodmynningarna
            i t.ex.
          </note>
          <note xml:id="i-704e99a55fd893e1-0">
            Bangladesh.
          </note>
          <note xml:id="i-8240ca0d9d19d75a-0">
            För ungefär ett år sedan riktade Centerpartiet kritik mot den
            modell som antogs av riksdagen när det gäller frysning av biståndsbudgeten
            till 13 360 miljoner kronor per år t.o.m. budgetåret 1998. Många
            talare före mig har varit inne på att detta kan innebära att biståndets
            andel av BNI riskerar att sjunka ned mot
          </note>
          <note xml:id="i-07871ba18b191801-0">
            0,7 %. Vi i Centerpartiet anser att det fortsatt skall vara en
            koppling till BNI och att målsättningen skall vara att Sverige
            snarast kommer tillbaka till enprocentsmålet för biståndet. Men
            jag är också realistisk och inser att den djupa ekonomiska kris
            som landet befinner sig i kan göra att det inte är möjligt i en
            nära framtid att höja biståndsramen.
          </note>
          <note xml:id="i-1e27b4555cb0d666-0">
            Jag vill ändå göra ett positivt konstaterande. Även om vi var
            motståndare till det här sättet att anslå bistånd så har faktiskt
            saneringen av den svenska ekonomin, som Centerpartiet har varit
            med att stödja, inneburit en stärkt krona. Vi får därför faktiskt
            mer bistånd för samma pengar i dag.
          </note>
          <note xml:id="i-a2cfc0eb44bcd92f-0">
            Fru talman! Jag ser det som viktigt att utrikesministern utpekar
            Afrika som den viktigaste kontinenten för svenskt bistånd. Ekonomiskt
            och befolkningsmässigt står kontinenten inför gigantiska problem.
            Afrika är lidandets kontinent. Vi har under det gångna året också
            kunnat se hur några av världens mest brutala diktaturer återigen
            har visat musklerna. Nigeria och
          </note>
          <note xml:id="i-a29150725619c1e4-0">
            Niger är tyranners hemvist. Vi hyser också stor oro för vad som
            sker i Algeriet. Samtidigt finns det ändå exempel på spirande
            demokratier i Afrika, Mellanöstern och inom OSS. Sydafrika är
            tillsammans med de självstyrande områdena i Palestina exempel
            och symboler på att hat och förtryck kan ersättas av spirande
            respekt - det går att vända riktningen på en nedåtgående våldsspiral.
          </note>
          <note xml:id="i-f6200fee020f3f1b-0">
            Det finns också oro för utvecklingen i delar av
          </note>
          <note xml:id="i-ec0730a54d5a59d6-0">
            Asien. Offren för Sovjetunionens ockupation av Afghanistan och
            för det påföljande inbördeskriget lider och svälter. Det slutna
            Nordkorea verkar stå på randen till att fullständigt kollapsa.
            I och för sig är det väl få som skulle sörja om Kim Jong-Il faller.
            Men som alltid är det ju folket som får utstå de största umbärandena.
            Det finns också, vilket tidigare talare har framfört, anledning
            till oro för Kinas vapenskrammel, och det är inte bara skrammel
            utan ett stort muller visavi Taiwan. För de västliga demokratierna
            bör det vara fullständigt omöjligt att acceptera en diktaturstats
            övergrepp på ett demokratiskt styrt område, i detta fall Taiwan.
            Det bör från Sveriges sida göras klart att hoten om en militär
            intervention från folkrepubliken
          </note>
          <note xml:id="i-5517dfbabb5bc2c8-0">
            Kina bara kommer att leda till ett större stöd för
          </note>
          <note xml:id="i-f04739ea3571b50f-0">
            Taiwan.
          </note>
          <note xml:id="i-a68d8528897a74b5-0">
            Anf. 11 KARL-GÖRAN
          </note>
          <note xml:id="i-34825cd7777f1e9c-0">
            BIÖRSMARK (fp)
          </note>
          <note xml:id="i-f85c66463941303f-0">
            Fru talman! Jag ställde fyra frågor och har fått kommentarer
            och svar på två. Det tackar jag för. Det finns möjlighet att återkomma
            till de andra två senare.
          </note>
          <note xml:id="i-e3955380777cc022-0">
            När det gäller nazismen håller jag helt med utrikesministern
            om att det handlar om att ge utbildning och upplysning till ungdomar.
          </note>
          <note xml:id="i-19d2c735e1f2e3ba-0">
            Jag talade i mitt tidigare anförande om tidsperspektiv. Vi kan
            anlägga ett annat tidsperspektiv i detta sammanhang. Om någon
            skulle ha talat till oss, som i dag är mellan 50 och 60 år, när
            vi var tonåringar om år 1900, så hade vi naturligtvis tyckt att
            det var anno dazumal. Det hade ju varit två världskrig däremellan.
          </note>
          <note xml:id="i-0764a35f60710338-0">
            Det är detta tidsperspektiv som dagens tonåringar har.
          </note>
          <note xml:id="i-d5d9caf6995bf1bb-0">
            50 år tillbaka i tiden, det var då nazismen härjade. Vi måste
            tänka på detta för att förstå att ungdomar kan tjusas av detta.
            I detta sammanhang har vi en mycket viktig uppgift. Jag menar
            att också regeringen har en uppgift att gå ut och markera, vara
            tydlig och ge dessa signaler. Och jag är tacksam för det svar
            som jag fick.
          </note>
          <note xml:id="i-8777b37687063069-0">
            Den andra frågan gällde diskussionen om gemensam säkerhet. Utrikesministern
            övertolkade mig genom att säga att vi skulle vara beredda att
            öppna för ett NATO-medlemskap. Vad jag åsyftade var den diskussion
            som förekom för mindre än ett år sedan, när vi från Folkpartiets
            sida ville diskutera vad en
          </note>
          <note xml:id="i-a6fe270ea86e92d3-0">
            NATO-utvidgning skulle innebära. Det var inget ställningstagande
            från vår sida, utan det var en öppen diskussion i ett öppet demokratiskt
            samhälle. Men en sådan diskussion fick man alltså inte föra i
            denna försvarsberedning. Det var detta som var poängen i det hela.
            Nu säger utrikesministern i dagens deklaration: "Diskussionen
            om NATO:s utvidgning befinner sig i gränslandet mellan det gamla
            och nya sättet att se på säkerhet i Europa." Det var ju just detta
            som vi ville diskutera. Utrikesministern säger också: "Det
          </note>
          <note xml:id="i-d428fbdfb72940a6-0">
            NATO vi ser leda fredsstyrkan IFOR i Bosnien i dag är inte detsamma
            som före det kalla krigets slut." Det är dessa saker som vi öppet
            ville diskutera, och vi ville se vad det kommer att innebära om
            vi drar ut linjerna 10-20 år framåt i tiden - ett scenario helt
            enkelt, utan några bindningar.
          </note>
          <note xml:id="i-867b54a847b5a845-0">
            Vi är tacksamma och glada över att det nu är en annan tingens
            ordning. Det var detta jag menade när jag talade om tövan och
            tvekan.
          </note>
          <note xml:id="i-f9ab06e8828704cd-0">
            När det gäller Bosnien finns det nu chans till en fredlig utveckling.
            Utrikesministern berörde Europas och Sveriges ansvar för att bidra
            till utvecklingen av ett civilt samhälle i Bosnien. Hon talade
            om behovet av respekt för demokratiska normer. Om freden i
          </note>
          <note xml:id="i-955f7c0c557206ca-0">
            Bosnien skall bli bestående måste förutsättningar skapas för
            demokratisk utveckling i hela landet. I
          </note>
          <note xml:id="i-ebd1599584053b09-0">
            detta sammanhang kan Sverige göra en insats. Bristen på mångfald
            i medierna och svårigheten att skapa nationella politiska partier
            är de viktigaste hindren för demokratisering av hela landet.
          </note>
          <note xml:id="i-1d15fbb12d28f204-0">
            Jag skulle vilja vädja till utrikesministern att hon särskilt
            tar upp frågan om mångfald i medierna i sina kontakter med den
            bosniska regeringen. Jag vill ställa ytterligare en konkret fråga
            till utrikesministern om hon är beredd att aktivt bidra till demokratiseringsprocessen
            genom särskilda demokratibiståndsinsatser från Sverige.
          </note>
          <note xml:id="i-0c6b39aa0584813b-0">
            Jag skulle också vilja kommentera det som Eva
          </note>
          <note xml:id="i-05729dc66efde780-0">
            Zetterberg sade om EU-medlemskap. Hon menade på att detta inte
            skulle vara en EU-debatt. Men det är väldigt svårt att undvika
            att komma in på EU i en utrikespolitisk debatt. Hon hänvisade
            till att vi skulle diskutera detta vid ett senare tillfälle. Det
            hör naturligtvis mycket nära ihop med en utrikespolitisk debatt.
          </note>
          <note xml:id="i-c7cb1e886d35ef46-0">
            Det är riktigt att man i dag kanske uppfattar åtminstone Eva
            Zetterberg som mer positiv till EU, om man jämför med det som
            vi under årens lopp har hört här när Gudrun Schyman har härjat
            i denna sal och med alla medel försökt att förhindra att Sverige
            går in i detta samarbete.
          </note>
          <note xml:id="i-b05b7fe7dd185f45-0">
            Tydligen försöker man i Vänsterpartiet i alla fall vara litet
            pragmatisk - åtminstone gäller det Eva
          </note>
          <note xml:id="i-c8efcf45bbd50cae-0">
            Zetterberg. Man försöker gilla läget och vara konstruktiv i den
            här diskussionen. Ändå är det litet märkligt att en av de stora
            saker som Eva Zetterberg här håller fram är frågan om en utträdesparagraf.
            Det är det viktiga - nu skall vi se hur vi kan ta oss ur det här
            och då måste det finnas en paragraf för detta.
          </note>
          <note xml:id="i-864464ddd9d12ad4-0">
            Jag menar att det även här när det gäller Eva Zetterberg noteras
            ett tövande och ett tvekande. Det är inte fråga om det positiva
            som vi som tror på hela idén med EU som ett fredsarbete försöker
            lyfta fram.
          </note>
          <note xml:id="i-25fe315b70feeaaa-0">
            Men det är ju det som skall sättas upp på dagordningen, inte
            det försiktiga tassandet och diskussionen om en utträdesparagraf!
          </note>
          <note xml:id="i-15abfed3b4a5c647-0">
            Anf. 12 EVA ZETTERBERG (v)
          </note>
          <note xml:id="i-91630ad1fa69222e-0">
            Fru talman! Jag börjar med Folkpartiet och frågan om ett utträde
            ur EU.
          </note>
          <note xml:id="i-a9a55c2b09a55224-0">
            Ja, det är alldeles riktigt att vi i Vänsterpartiet anser att
            vi på ett mycket konstruktivt sätt bidrar till att arbetet inom
            Europeiska unionen förbättras. Bl.a. har vi mycket aktivt bidragit
            när det gällt att se till att den svenska finansieringen gått
            i lås - en inte alltför oviktig fråga i sammanhanget.
          </note>
          <note xml:id="i-9b9eea10094708f4-0">
            Vi betraktar betydelsen av en utträdesparagraf utifrån dess principiella
            betydelse. Därmed inte sagt att det gäller bara den frågan. Det
            finns många andra frågor som vi aktivt driver inför den regeringskonferensen
            som börjar nu i mars.
          </note>
          <note xml:id="i-a023181cae67d7cb-0">
            Sedan vänder jag mig till Moderaterna. I Göran
          </note>
          <note xml:id="i-9e4f8e2b90110d5c-0">
            Lennmarkers första inlägg nämndes över huvud taget inte Asien,
            Latinamerika eller Afrika. Det var dock välkommet när det sedan
            kom.
          </note>
          <note xml:id="i-ee9cad5e6d69e9ab-0">
            Vad gäller biståndet talar Göran Lennmarker bara om var bistånd
            inte skall utgå. I anförandet förekom inte något beklagande av
            att vi sänkt biståndsramen.
          </note>
          <note xml:id="i-37c6d96bfff4df49-0">
            Ingenting sades heller om att biståndet mera måste inriktas på
            de allra fattigaste länderna. Guinea Bissau är ju ett av världens
            fattigaste länder. I det avseendet talar man om att strypa biståndet,
            medan andra länder
          </note>
          <note xml:id="i-6dc7c3b3d796cd95-0">
            - t.ex. en av de asiatiska tigrarna, Malaysia - får bistånd.
            Den diskussionen tycks Moderaterna inte föra.
          </note>
          <note xml:id="i-a55c3b6337062f45-0">
            Utrikesministern vill jag tacka för hennes svar på några av de
            frågor som jag ställt. Jag är glad över klargörandet vad gäller
            NATO. Det finns alltså inte några planer där från regeringens
            sida, inte ens om åtta eller tio år. På samma sätt förhåller det
            sig i frågan om en kärnvapenfri zon i Norden. Jag upplever inte
            att jag fick något svar på frågan om Sveriges engagemang inom
            Europa för att få bort kärnvapen över huvud taget. Inte heller
            fick jag något svar vad gäller vår ständiga diskussion om de svenska
            minorna.
          </note>
          <note xml:id="i-d39ae3478562988f-0">
            Där har regeringen verkligen förhalat. Man har inte kommit fram
            till ett konkret ställningstagande. Det tycker jag är direkt pinsamt.
          </note>
          <note xml:id="i-eb4c82efd6a79a66-0">
            Fru talman! Jag kommer tillbaka till frågan om FN
          </note>
          <note xml:id="i-101aa6170ce1ead9-0">
            och reformeringen av FN, vilken Lena Hjelm-Wallén i sitt inledningsanförande
            var inne på.
          </note>
          <note xml:id="i-9e44f43c15f3e582-0">
            Det svenska engagemanget för att få en plats i
          </note>
          <note xml:id="i-f897d92b3dbcbce2-0">
            FN:s säkerhetsråd 1997 är synnerligen befogat. Sveriges möjligheter
            att därigenom påskynda reformeringen av FN-systemet skulle påtagligt
            öka, likaså möjligheterna att agera för att stärka små och fattiga
            länders inflytande inom FN. I det avseendet kan jag försäkra regeringen
            att allt stöd finns att få från Vänsterpartiet.
          </note>
          <note xml:id="i-a29e57ad7c9b4ab9-0">
            Ja, jag skulle tro att det gäller samtliga partier. Jag ser nämligen
            detta som en gemensam angelägenhet. Alla vi som är internationellt
            aktiva kan, och måste, där göra allt för att stärka Sveriges position.
          </note>
          <note xml:id="i-95c1478741592cb7-0">
            Utrikesministern nämner också en del av de förslag till reformering
            som presenterats av Ingvar Carlsson och Shridath Ramphal. Där
            nämns möjligheten till internationella avgifter t.ex. på valutatransaktioner.
            De återfanns emellertid inte i regeringens skrivelse i höstas.
            Nu talas det i deklarationen om att "stärka
          </note>
          <note xml:id="i-c69738ef00bcd041-0">
            FN:s finanser, också med hjälp av internationella avgifter".
            Är det vad man avser? Tänker regeringen driva den frågan fram
            till konkreta resultat?
          </note>
          <note xml:id="i-306af1f45771de0a-0">
            I samma avsnitt finns en text om att demokratiskt hantera den
            internationella ekonomin. Är det vad som avses från regeringens
            sida? Detta var ju uppe när vi behandlade FN-skrivelsen i höstas.
            Det handlar då om reformeringen av Världsbanken och IMF samt om
            inordningen inom FN-systemet. Där tycker jag att regeringen borde
            kunna precisera sig mera. Vad tänker ni göra? Hur kommer dessa
            frågor att drivas?
          </note>
          <note xml:id="i-eacbab78e3174853-0">
            Vidare instämmer jag i det som Helena Nilsson sade om miljöarbetet
            inom FN. Miljöpartiet och
          </note>
          <note xml:id="i-a8cf96e3b3fc3423-0">
            Vänsterpartiet - och kanske ytterligare några - har drivit frågan
            om att det borde finnas en särskilt miljöansvarig på FN-delegationen
            i New York t.ex. för att ytterligare förstärka det arbetet. Det
            finns anledning till viss oro här. Man kan alltså undra hur pass
            aktivt regeringen driver de frågorna.
          </note>
          <note xml:id="i-d808aaa5d1f0bad1-0">
            Jag vill också ta upp frågan om Unicef och barnarbetet. FN fyllde
            ju 50 år förra året. I år är det
          </note>
          <note xml:id="i-2cfd82e5358c3d14-0">
            Unicef som fyller 50 år.
          </note>
          <note xml:id="i-fdc3e1a9073fcd64-0">
            Unicef har lyft fram mycket intressanta fakta i sin skrift Tillståndet
            för världens barn - The State of the
          </note>
          <note xml:id="i-454527538f4cea81-0">
            World´s Children. I år är temat barn i krig. Man lyfter fram
            fakta om att mer än 2 miljoner barn har dödats, att 5 miljoner
            barn är handikappade, att 12 miljoner barn är hemlösa osv. enbart
            på grund av just krigets faror.
          </note>
          <note xml:id="i-686f85edc8790608-0">
            I dag finns det hela generationer som vuxit upp och levt i stort
            sett hela livet i krig. Det har gällt i t.ex.
          </note>
          <note xml:id="i-106ef14c16928d7f-0">
            Angola i mer än 30 år och Afghanistan i 17 år.
          </note>
          <note xml:id="i-d6e37a46553e5bae-0">
            Utrikesministern nämnde den världskonferens mot sexuell exploatering
            av barn som Sverige ansvarar för och som äger rum i augusti. Likaså
            vet vi att Sverige driver frågan om förbud mot barnsoldater. Det
            här är bra exempel på vad Sverige internationellt kan göra för
            utsatta barn. Men jag vill vet litet mera. Hur går arbetet med
            barnkonventionen vidare? Sveriges anseende har ju allvarligt skadats
            internationellt i och med utvisningen av familjerna från Åsele,
            men det gäller också andra uppmärksammade fall.
          </note>
          <note xml:id="i-a34a483b76edce22-0">
            Vad gör man för att återställa förtroendet? Och hur kommer regeringen
            att ställa upp på Unicefs antikrigsplan, som förelagts världens
            regeringar? Finns det några planer på att öka det ekonomiska bidraget
            till insatser för barn i krig?
          </note>
          <note xml:id="i-5010cb4d78296c12-0">
            Anf. 13 BODIL FRANCKE
          </note>
          <note xml:id="i-e43003935dc21106-1">
            OHLSSON (mp)
          </note>
          <note xml:id="i-44d2dceea10a7e24-0">
            Fru talman! Jag skall helt kort ta upp frågor som rör ett par
            olika saker och ett par länder.
          </note>
          <note xml:id="i-2ef2b14e2dac2497-0">
            Tillsammans med andra länder deltar Sverige i fredsbevarande
            styrkor i f.d. Jugoslavien, där det senare i år skall hållas fria
            val. Förhoppningsvis stannar styrkorna längre, om så behövs.
          </note>
          <note xml:id="i-dbf8a4073e6dbf05-0">
            Utanför vår världsdel finns det dock några länder som jag skulle
            önska stod på Sveriges prioriteringslista, om vi kommer in i säkerhetsrådet.
            I de här länderna finns det inga väpnade konflikter som fordrar
            under stora omständigheter utrustade bataljoner. Det första landet
            väntar på att få förhandla om något som det redan är förhandlat
            om. Det andra landet väntar på fria val. Det tredje landet skall
            välja president i år. Jag talar om Tibet, Västsahara och Taiwan.
          </note>
          <note xml:id="i-6a1e1d9aced8dd6a-0">
            Tibet har i ett ratificerat avtal regional självständighet. Men
            fortfarande lever landets ledare och många flyktingar i exil i
            Indien. Avtalet ingicks 1951.
          </note>
          <note xml:id="i-1d0592d7f9f061d8-0">
            Det finns många vittnesmål om kränkningar av de mänskliga rättigheterna
            som ständigt drabbar den tibetanska befolkning som lever i Tibet.
          </note>
          <note xml:id="i-e50b1daa4ba154c2-0">
            1951 inleddes förhandlingar. Då skulle Tibet få regional självständighet.
            Den kinesiska centralregeringen skulle ta hand om utrikespolitiken,
            och den tibetanska armén skulle inkorporeras i den kinesiska.
          </note>
          <note xml:id="i-29210b9b02632b92-0">
            Dalai lama återvände och ratificerade avtalet. Kort därefter
            tågade kinesiska trupper in i Lhasa. Efter ett tag gick Dalai
            lama i landsflykt tillsammans med en stor del av dem som stod
            honom närmast.
          </note>
          <note xml:id="i-395b72a721d3c234-0">
            Det andra landet är alltså Västsahara, som först var en koloni
            under Spanien och som sedan ockuperades av Marocko. I fyra år
            har man med FN:s hjälp försökt att få fram röstlistor och att
            få reda på vem som egentligen är röstberättigad i de fria val
            i landet som man länge väntat på.
          </note>
          <note xml:id="i-10d7cfccc100ae43-0">
            Det är besvärligt eftersom inflyttningen från Marocko har varit
            stor de senaste åren och nyinflyttade och tillfälligt boende inte
            kommer att räknas som invånare med rösträtt.
          </note>
          <note xml:id="i-0d331139e1b2f6d3-0">
            Enligt den internationella domstolen i Haag har egentligen inget
            av länderna rätt till Västsahara. Om valet inte godtas av den
            ursprungliga befolkningen eller av Marocko är risken stor att
            vapenvilan från
          </note>
          <note xml:id="i-527e9402f7998b69-0">
            1991 bryts. Då börjar självständighetskriget igen, det som förra
            gången stöddes av Algeriet och Libyen.
          </note>
          <note xml:id="i-0771f001181109ee-0">
            Det tredje landet som skall ha val i år är Taiwan.
          </note>
          <note xml:id="i-330df6a7132e15f5-0">
            För Taiwan finns risken att självstyret på allvar hotas av samma
            land som hotar de andra och som hotar
          </note>
          <note xml:id="i-c3ae052d67287b6c-0">
            Tibet, dvs. Kina. Finns det någonting som Sverige kan göra? Kan
            Sverige driva dessa frågor i säkerhetsrådet? Eller kan vi göra
            det på annat sätt, även som
          </note>
          <note xml:id="i-aea5b2f76cb80f1f-0">
            Sverige inte finns med i säkerhetsrådet?
          </note>
          <note xml:id="i-52fe5ceda64ba789-0">
            Till sist hinner jag tala om något som jag tycker är litet trevligare.
            Jag börjar med att nämna den terrorism som ökar överallt i världen.
            Vi har alldeles nyligen hört om nya terrordåd som har inträffat
            i London och som IRA ligger bakom. Jag är ibland i Indien och
            har där hört talas om terrordåd i Kashmir, där situationen förvärras.
            Terrorister kommer ner från bergen i
          </note>
          <note xml:id="i-6f501b926bdad1d8-0">
            Kashmir. Det är terrorister som fördöms av både
          </note>
          <note xml:id="i-2deb6a6223bff5bb-0">
            Indien och Pakistan, och det terrorister - har jag hört av mina
            vänner - som nu får hjälp av grannländers terrorister som kommer
            in för att stödja aktionerna.
          </note>
          <note xml:id="i-2edef36a5e815231-0">
            Trots allt har en glädjande händelse inträffat, berättade mina
            vänner. Jag läste det sedan också i en liten tidningsnotis. En
            antivåldsorganisation har bildats av hinduer och muslimer tillsammans.
            Just i dessa sammanhang är det skönt att sådana saker händer som
            kanske kan växa till att bli någonting helt annat än de konflikter
            som nu finns.
          </note>
          <note xml:id="i-8bcae481ea312503-0">
            Anf. 14 INGRID NÄSLUND (kds)
          </note>
          <note xml:id="i-4a36e2753b72cb58-0">
            Fru talman! Jag skall nu säga några ord om samspelet mellan de
            internationella freds- och säkerhetsorganisationerna, som naturligtvis
            är oerhört viktigt.
          </note>
          <note xml:id="i-5abb758779c6b23e-0">
            Fred är inte bara frånvaro av krig, utan en ordning som är präglad
            av sanning, rättvisa, frihet och solidaritet. Freden kan inte
            byggas utan skapande ansträngningar. Fredsbyggandets internationella
            karaktär ställer krav på en intensifierat mellanstatligt och överstatligt
            samarbete genom gemensamt upprättade organisationer på både lokal
            och global nivå med en kompetensfördelning i strikt enlighet med
            subsidiaritetsprincipen.
          </note>
          <note xml:id="i-296e5815332a4b2b-0">
            I enlighet med vår utrikespolitiska tradition har
          </note>
          <note xml:id="i-a55539a53cae1aa6-0">
            Sverige deltagit med personal och finansiella medel för att påskynda
            fred och försöka lindra krigens skadeverkningar. Sverige är dock
            ett litet land och kan inte ensamt ta på sig att öka stabilitet
            och säkerhet.
          </note>
          <note xml:id="i-0fc18fecd46d4083-0">
            Vårt agerande för en säkrare värld måste därför börja med en
            analys av de konkreta handlingsmöjligheter som vi tillsammans
            med likasinnade har inom ett organiserat samarbete.
          </note>
          <note xml:id="i-8720ef4173d5b707-0">
            Sedan FN skapades har dess huvuduppgift varit att säkra freden
            i världen. Jämfört med Nationernas förbund har Förenta nationerna
            varit en mycket lyckad satsning. FN har också kunnat genomföra
            ett antal andra mycket viktiga uppgifter som avkolonialisering
            och främjande av hälsa, utveckling och mänskliga rättigheter.
            Men man kan inte säga att fredsfaktorn till fullo har utnyttjats
            inom FN. Orsakerna till detta känner vi väl till - det kalla kriget
            och vetorättens utnyttjande.
          </note>
          <note xml:id="i-37c76cd394414a20-0">
            För att komma till rätta med dagens instabila situation anser
            kristdemokraterna att FN:s konflikthanteringsförmåga måste reformeras.
            Det måste också demokratin och organisationen, och effektiviseringen
            måste fortgå för att minska kostnaderna. Säkerhetsrådet måste
            reformeras. FN:s finansiella ställning måste förbättras. Alla
            medlemsstater måste betala sina avgifter både i tid och fullt
            ut. Ur denna aspekt är det förvånansvärt att regeringen i den
            gällande statsbudgeten har skurit ner anslagen till FN med 20
            % jämfört med förra budgeten.
          </note>
          <note xml:id="i-aa770c45fd2dd83a-0">
            Precis som när världens regeringsrepresentanter träffades i San
            Francisco för att skapa FN var freden det absolut viktigaste målet
            när Europas politiker lade grunden till det europeiska samarbetet.
            Freden står fortfarande i förgrunden för EU:s samarbete. Målsättningen
            att alla Europas länder skall leva i fred är lika aktuell i dag.
          </note>
          <note xml:id="i-a42c5019fb9e0a9a-0">
            Kristdemokraterna i Sverige och i de övriga medlemsländerna arbetar
            för att EU skall påskynda sin utvidgning mot Baltikum och Öst-
            och Centraleuropa.
          </note>
          <note xml:id="i-5603e3ce639f2eaa-0">
            Under tiden måste EU fördjupa sitt samarbete med dessa länder
            både politiskt och ekonomiskt så att de står väl förberedda den
            dagen deras medlemskap är klart. Det bidrar Sverige till, och
            det vill vi att Sverige skall fortsätta att bidra till. Detta
            är ett starkt säkerhetspolitiskt intresse både för Sverige och
            övriga
          </note>
          <note xml:id="i-10adfda0e64cc4db-0">
            Europa. Jag kan inte låta bli att uttrycka min förvåning över
            att Miljöpartiet och i viss mån även Vänsterpartiet fortfarande
            har en så tveksam inställning till
          </note>
          <note xml:id="i-e288b5df960a3ae5-0">
            EU.
          </note>
          <note xml:id="i-68d6235c996b07e3-0">
            Under hela konflikten i f.d. Jugoslavien var EU
          </note>
          <note xml:id="i-6d3f542d0bd4fba4-0">
            den mest aktiva parten när det gällde humanitärt bistånd. EU
            skulle tillsammans med FN och OSSE
          </note>
          <note xml:id="i-f67e69b8ef1af7a3-0">
            kunnat ha gjort mer för att förhindra kriget i Bosnien.
          </note>
          <note xml:id="i-29ec952439653788-0">
            Men vi får inte glömma att EU:s gemensamma utrikes- och säkerhetspolitik
            är en ny företeelse. Vid krigets utbrott hade inte EU några formella
            strukturer för att kunna agera.
          </note>
          <note xml:id="i-64c5bc3b1516f8db-0">
            Detta vill kristdemokraterna ändra på. EU måste i större utsträckning
            kunna ta ett aktivt ansvar för Europas säkerhet genom att bl.a.
            företa välorganiserade fredsoperationer som är sanktionerade eller
            organiserade av FN eller OSSE. EU:s gemensamma utrikesoch säkerhetspolitik
            bör i framtiden utformas med hjälp av kvalificerad majoritet utom
            i det fall då enskilda medlemsländer skall medverka med militära
            enheter eller när det gäller frågor som rör ett lands nationella
            intressen.
          </note>
          <note xml:id="i-8bb6b1fe58f366ff-0">
            Varje enskilt medlemsland skall ensamt besluta om deltagande
            med egna militära enheter men skall inte hindra övriga medlemsländer
            att gå vidare i frågor om t.ex. försvarspolitik eller deltagande
            i gemensamma fredsoperationer. Med bibehållen militär alliansfrihet
            vill kristdemokraterna att Sverige aktivt skall delta i EU:s säkerhetspolitik.
          </note>
          <note xml:id="i-36b6f14a24ca4812-0">
            Jag vill ta upp ytterligare ett par frågor. När det gäller nedrustning
            delar kristdemokraterna regeringens förhoppning att kärnvapen
            snart blir bannlysa från jordens yta. Men det återstår en hel
            del arbete innan detta blir verklighet. Därför anser vi att Sverige
            i internationella sammanhang måste markera hur viktigt det är
            att START-avtalet efterlevs och att Kina definitivt lämnar provsprängningarna
            bakom sig.
          </note>
          <note xml:id="i-07af10ecbb42c2b8-0">
            När det gäller de antipersonella minorna tycker vi att det är
            bra att Sverige har fått förtroendet att vara ordförande för och
            leda översynen av konventionen mot inhumana vapen. Men för att
            öka Sveriges trovärdighet borde Sverige föregå med gott exempel
            och ta initiativ till att skrota den egna arsenalen med antipersonella
            minor. Skall vi äntligen få bukt med detta gigantiska problem,
            som inte minst är ett hot mot världens barn, måste världens utvecklade
            och demokratiska länder börja avvecklingen av detta synnerligen
            inhumana vapen.
          </note>
          <note xml:id="i-0cf58407d60ff08d-0">
            Jag vill fråga utrikesministern: Vill utrikesministern medverka
            till att Sverige här tar initiativet och inte väntar på vad andra
            länder skall göra?
          </note>
          <note xml:id="i-4043913b95b45542-0">
            Anf. 15 Utrikesminister LENA HJELM-
          </note>
          <note xml:id="i-5f5bcd12baeffb96-2">
            WALLÉN (s)
          </note>
          <note xml:id="i-a00e5e9472621fb0-0">
            Fru talman! Jag menar att vi i dag är i en situation där vi har
            rätt och skyldighet att se till möjligheterna inom utrikes- och
            säkerhetspolitiken. Det är en enormt spännande situation. Sverige
            skall självfallet vara med som en mycket aktiv aktör vad gäller
            skapandet av den alleuropeiska säkerhetsgemenskapen liksom att
            göra detsamma på det globala planet.
          </note>
          <note xml:id="i-ffd47f63bb75d6d1-0">
            Olof Palmes begrepp gemensam säkerhet, från början av 80-talet,
            handlade om att säkerhet skall uppnås genom samarbete snarare
            än genom avskräckning. Naturligtvis var det, Göran Lennmarker,
            andra frågor som då avhandlades. Men det är ändå detta som är
            själva kärnan i begreppet och som vi också för med oss i dag.
          </note>
          <note xml:id="i-de284fa53860eba5-0">
            Det är självklart att vi skall följa NATO:s förändring, Karl-Göran
            Biörsmark. Det har aldrig varit något tövande om det. Vi skall
            analysera och debattera den frågan. Att däremot ge i uppdrag till
            en försvarsutredning i Sverige att analysera svenskt NATO-
          </note>
          <note xml:id="i-1c22eece703f7324-0">
            medlemskap - det är en helt annan sak. På den punkten sade vi
            nej.
          </note>
          <note xml:id="i-8ca17f04be552f9b-0">
            Ryssland kräver egentligen en egen debatt. Utvecklingen är naturligtvis
            mycket svårförutsebar.
          </note>
          <note xml:id="i-0f241ceb18998612-0">
            Framgångar varvas med bakslag. Det är lätt att vi i våra kontakter
            med Ryssland bygger upp vår politik kring vissa fluktuationer
            eller kring speciella personkontakter. Jag menar att det är mycket
            väsentligt att politiken är konsekvent, att den är förutsägbar
            i förhållande till Ryssland och att den knyts till demokratiserings-
            och reformprocessen.
          </note>
          <note xml:id="i-34f7545e3dcc38e5-0">
            Det här är också en politik som EU har samlat sig kring. Förhoppningsvis
            kommer man att anta ett handlingsprogram som stöder dessa processer.
            Det skall göras redan under våren.
          </note>
          <note xml:id="i-5888f36d3a65b488-0">
            Jag vill kommentera några frågor om FN. Få länder arbetar mer
            aktivt än Sverige med FN-frågor och även FN:s reformering. Ingvar
            Carlsson har som statsminister samlat många andra regeringschefer
            för att driva de här frågorna. Den speciella kommissionsrapporten
            drivs alltså vidare på det sättet, av Ingvar
          </note>
          <note xml:id="i-8e0ae40a40701c3e-0">
            Carlsson personligen och som Sveriges statsminister men naturligtvis
            också av hela den svenska regeringen.
          </note>
          <note xml:id="i-213a3370516bfe82-0">
            Sverige hör också till en av de största bidragsgivarna till FN:s
            olika organ. Också efter det att vi nu tvingats skära ned en del
            är vi en av de största bidragsgivarna till t.ex. Unicef. Sverige
            är tillskyndare av barnkonventionen. Sverige är också aktivast
            med att följa upp barnkonventionen. Jag tror inte att det finns
            något annat land som skulle ifrågasätta det. Det är egentligen
            bara i denna kammare som det kan ifrågasättas. Det är bara i denna
            kammare som man kan påstå att situationen är annorlunda.
          </note>
          <note xml:id="i-4ef6034c99279291-0">
            Alla vet att vi önskar komma upp till enprocentsmålet för biståndet,
            men det tar tid.
          </note>
          <note xml:id="i-06a92ddcc1a41315-0">
            I Bosnien stöder vi medier och demokrati.
          </note>
          <note xml:id="i-9811aad68404a528-0">
            Det är många specialfrågor som har tagits upp, om
          </note>
          <note xml:id="i-c52855e35d00c570-0">
            Taiwan, Västsahara och Tibet. Vi arbetar aktivt för att överallt
            stödja mänskliga rättigheter och demokrati.
          </note>
          <note xml:id="i-af52d4785ffdc268-0">
            Låt mig beträffande Taiwan säga att vi självfallet tar avstånd
            från militära hot som maktmedel. Om de militära kinesiska aktionerna
            mot Taiwan skulle gå i verkställighet skulle det naturligtvis
            vara förödande för Kinas hela internationella anseende.
          </note>
          <note xml:id="i-013535107c00a33c-0">
            Vi ser positivt på de förestående valen i Taiwan och hela den
            demokratiska processen. Samtidigt är
          </note>
          <note xml:id="i-a1112c2e76f049d8-0">
            Sverige som nation fortfarande för att Kina skall vara ett land.
            Den politiken har vi ingen anledning att förändra.
          </note>
          <note xml:id="i-e856b2618e8ac237-0">
            Anf. 16 GÖRAN LENNMARKER (m)
          </note>
          <note xml:id="i-5efb06d5f9c672a3-0">
            Fru talman! Låt mig först något beröra utrikesministerns kommentar
            om Ryssland. Jag tror att det är alldeles riktigt att Sverige
            skall ha omfattande och breda kontakter med det ryska samhället.
            Det har påbörjats, och det är viktigt att vi håller i dem. Det
            är också bra att ha en aktiv politik, både direkt och via
          </note>
          <note xml:id="i-d94060c9d67e661d-0">
            EU, gentemot Ryssland. Vi skall inte avskärma oss och hålla oss
            borta.
          </note>
          <note xml:id="i-8487e89b0dd7de47-0">
            Men vad jag efterlyste var en säkerhetsanalys. Det är viktigt
            att bedriva en säkerhetsanalys, fru utrikesminister, så att man
            har gjort en sådan när man i höst går till viktiga beslut. I en
            sådan analys måste både de optimistiska alternativen, som regeringen
            framhåller i sin deklaration, och de pessimistiska finnas med.
          </note>
          <note xml:id="i-5c09a031cb836dc7-0">
            Säkerhet handlar just om att också belysa det mindre önskvärda
            och ibland t.o.m. det nästan otänkbara.
          </note>
          <note xml:id="i-9609ec06ef6f25e0-0">
            Till Eva Zetterberg vill jag säga att vår syn på bistånd är mycket
            enkel. Vi tycker att Sveriges och för övrigt även andra länders
            och internationella organs bistånd skall bidra till att utrota
            fattigdomen. Det är därför det finns. Det skall absolut inte bidra
            till att befästa fattigdomen. Vi tycker att det är naturligt att
            länder som under lång tid får ett omfattande bistånd faktiskt
            skall ägna sig åt att ge de bästa förutsättningarna för utveckling.
            Det kan t.ex. handla om att alla barn skall lära sig läsa, skriva
            och räkna. Vi har lärt oss att det var oerhört fundamentalt för
            vår egen utveckling. Det handlar också om t.ex. basal hälsovård
            och om att bygga en rättsstat som inte är korrupt och som inte
            ägnar sig åt andra saker. Många anser, Eva
          </note>
          <note xml:id="i-e1448b4ef4463d7e-0">
            Zetterberg, att det största utvecklingshindret i dag är den afrikanska
            socialismen. Det kanske är där som skillnaden ligger mellan oss.
          </note>
          <note xml:id="i-20ebcb92f478829b-0">
            Låt mig avslutningsvis säga att det finns några viktiga prioriteringar
            i den svenska utrikespolitiken.
          </note>
          <note xml:id="i-410ebfac70289281-0">
            Det är att nu se till att Europa enas och att denna unika möjlighet
            tas till vara så att länderna i Centraloch Östeuropa kan komma
            med i EU. Det är att vi får en stark gemensam utrikes- och säkerhetspolitik,
            att vi står upp för Baltikum, att vi håller i kontakter och genomför
            en noggrann Rysslandsanalys och att vi ser till att vi på ett
            aktivt och kompetent sätt hjälper de fattigaste länderna i utrotandet
            av fattigdomen.
          </note>
          <note xml:id="i-0d692ddc36264053-0">
            Anf. 17 HELENA NILSSON (c)
          </note>
          <note xml:id="i-fb247ab4f9268bd3-0">
            Fru talman! Jag beklagar att utrikesministern undviker att svara
            på frågor om antipersonella minor.
          </note>
          <note xml:id="i-8a263d4ab5b4fcea-0">
            Centerpartiet har tidigare krävt att Sverige skall ändra strategi.
            Vi har drivit på ett totalförbud. Tyvärr måste jag konstatera
            att vi inte har någon trovärdighet i minfrågan.
          </note>
          <note xml:id="i-e018809e12bdef62-0">
            Det är självklart kopplat till den ologiska slutsats som regeringen
            och en majoritet i riksdagen förfäktar, nämligen att minor är
            grymma och ovärdiga vapen överallt utom i Sverige.
          </note>
          <note xml:id="i-bd7d8742b2cb03eb-0">
            Centerpartiet anser att Sverige skall ansluta sig till den större
            krets av länder som ensidigt förbjuder antipersonella minor. Vi
            skall lyssna till Europaparlamentets uppmaning. Vi kommer att
            kräva ett svenskt avvecklingsbeslut för antipersonella minor i
            samband med försvarsbeslutets etapp två, hösten 1996. För
          </note>
          <note xml:id="i-22115d8b8d5d1b03-0">
            Centerpartiet är ett svenskt minförbud viktigt för hållbarheten
            i den försvarsuppgörelse mellan Centerpartiet och regeringen som
            ingicks i höstas.
          </note>
          <note xml:id="i-b18db2e8ec7b28e9-0">
            För snart två år sedan genomfördes fria demokratiska val i Sydafrika.
            För en månad sedan genomfördes fria demokratiska val i de självständiga
            områdena i Palestina. Under hösten har också flera demokratiska
            val hållits i länder som tidigare har tillhört Sovjetunionen.
            Men de har inte fått samma uppmärksamhet i svenska medier. Jag
            ser dessa val som en stor seger över hat, förtryck, orättvisor,
            rasism, fascism och seger över terrorns metoder att få gehör för
            sina idéer. Vi får inte heller låta enstaka terroristdåd förhindra
            utvecklingsprocessen och fredsprocessen på
          </note>
          <note xml:id="i-5469df760225fb79-0">
            Nordirland. Samtidigt som jakten på mördarna fortsätter måste
            nya förhandlingar starta. Jag förstår till fullo svårigheterna.
            Det går inte att med förtroende förhandla med en organisation
            som inte tar avstånd från terror som medel. Vill Sinn Fein och
            Gerry Adams vidmakthålla en internationell trovärdighet måste
            politikens och demokratins väg väljas.
          </note>
          <note xml:id="i-d8e70e8758f58412-0">
            Vi måste från svensk sida oförtrutet stödja demokratiska krafter
            runt om i vår värld och peka på att demokratin är garanten för
            en fredlig värld. Likaså måste vi slå vakt om demokratin i vårt
            eget land närhelst antidemokratiska företeelser dyker upp i vår
            vardag.
          </note>
          <note xml:id="i-3d5e0bbd41b3d566-0">
            Anf. 18 KARL-GÖRAN
          </note>
          <note xml:id="i-34825cd7777f1e9c-1">
            BIÖRSMARK (fp)
          </note>
          <note xml:id="i-1ee24613a430672a-0">
            Fru talman! Jag vill först tacka utrikesministern som drivs av
            ambitionen att svara på frågorna och kommentera dem.
          </note>
          <note xml:id="i-516b29abde45a86e-0">
            Att jag kom att fundera över detta med demokratiinsatser i Bosnien
            beror på att utrikesministern i deklarationen skriver att Bosnien
            måste bestå som en fri, mångkulturellt oberoende stat. Det gäller
            att gripa tillfället i flykten och att nu gå in och stödja med
            demokratiinsatser. Vi borde kanske kunna höja profilen ytterligare.
            Kanske även det institut som vi nu har utformat, IDEA, kan komma
            med idéer.
          </note>
          <note xml:id="i-4bbe54b99364cc8a-0">
            När det gäller enprocentsmålet är jag naturligtvis inte nöjd.
            Jag har en känsla av att inte ens utrikesministern är det i sitt
            eget svar. Om utvecklingen fortsätter blir det kanske så, som
            jag tidigare sade, att vi
          </note>
          <note xml:id="i-7935b6250925b303-0">
            1998 inte ens uppfyller 0,7-procentsmålet. Det finns en chans
            att ändra på detta i september.
          </note>
          <note xml:id="i-42a976faf80516b9-0">
            Vad gäller Taiwan menar jag att det är viktigt att vi nu ger
            klara signaler om att det är de krafter som verkar i Taiwan och
            som bygger på demokrati som vi skall stödja. Vi skall vara tydliga
            på den punkten, och det är det som vi skall tala om.
          </note>
          <note xml:id="i-8b0e7360270f6a0b-0">
            Vad sedan beträffar trätofrågan om Försvarsberedningen vill jag
            än en gång upprepa att diskussionen inte gällde NATO-medlemskap
            utan att analysera vad det skulle innebära om en NATO-utvidgning
            ägde rum. Vilken roll skulle Sverige ha, om t.ex. Baltikum eller
            Finland i en framtid skulle ingå i NATO, och hur skulle det påverka
            svenskt försvar? Det var den debatten som vi ville lyfta upp.
          </note>
          <note xml:id="i-3e3efbdab3116b5b-0">
            Jag tror i likhet med utrikesministern att vi skall se till möjligheterna.
            Det är den väg som vi måste gå.
          </note>
          <note xml:id="i-37ac01e36f018b2f-0">
            Det finns också många positiva tecken, och dem måste vi ta fasta
            på.
          </note>
          <note xml:id="i-8f1f848819ce5edd-0">
            Anf. 19 EVA ZETTERBERG (v)
          </note>
          <note xml:id="i-ce62389a2e7e6fbc-0">
            Fru talman! Först till Göran Lennmarker: Jag trodde inte att
            Göran Lennmarker och Moderaterna ville använda sig av så förenklade
            analyser. Frågan om fattigdomen i Afrika kan definitivt inte reduceras
            till en fråga om ett misslyckande för afrikansk socialism. Jag
            trodde att Göran Lennmarker och jag var överens om att det finns
            en rad olika orsaker till den -
          </note>
          <note xml:id="i-67482505359fe0ea-0">
            koloniala mönster, strukturanpassningsåtgärder, naturkatastrofer
            osv. I det avseendet är jag besviken.
          </note>
          <note xml:id="i-1b48a991a40c1835-0">
            Vad gäller medlemskapet i Europeiska unionen och vad EU kan åstadkomma
            har många här liksom utrikesministern här talat och fortsatt att
            tala om vilken enorm betydelse detta har och hur positivt medlemskapet
            är. Jag vill bara säga: Övervärdera inte medlemskapet! Glöm inte
            att det finns en rad andra organ för samarbete mellan europeiska
            stater! Vi har
          </note>
          <note xml:id="i-b38c67810f832132-0">
            OSSE, Europarådet och FN.
          </note>
          <note xml:id="i-10abd85d7a1bf950-0">
            Jag vill med utrikesministern också ta upp minfrågan, där vi
            återigen saknar svar. Det måste komma besked från regeringen.
            Man måste agera för att bli trovärdig.
          </note>
          <note xml:id="i-842eb72c00bf742a-0">
            Vad gäller barnkonventionen har Sveriges anseende skadats allvarligt
            internationellt. Det finns många tecken på detta. Regeringen måste
            agera och få fram ett förhållningssätt i detta sammanhang.
          </note>
          <note xml:id="i-765afcbf538b27b7-0">
            Jag fick inte något svar på frågan om en antikrigsplan, som Unicef
            - FN:s barnfond - har lanserat. Inte heller har vi fått något
            tillfredsställande svar på frågan om biståndet, som Karl-Göran
            Biörsmark anmärkte här. Jag tror inte heller att utrikesministern
            är särskilt nöjd med förhållandena i det avseendet.
          </note>
          <note xml:id="i-79b34370264c06f9-0">
            Till slut, fru talman, vill jag upprepa vad jag sade inledningsvis:
            Om vi vill ha fred och säkerhet, måste vi satsa på internationell
            solidaritet, bidrag till ekonomisk utveckling och rättvisa i världen.
          </note>
          <note xml:id="i-36965a9cc37afa4a-0">
            Anf. 20 BODIL FRANCKE
          </note>
          <note xml:id="i-e43003935dc21106-2">
            OHLSSON (mp)
          </note>
          <note xml:id="i-2b1fa62c7e1450cd-0">
            Fru talman! Jag skall försöka ge en kort version av
          </note>
          <note xml:id="i-b171c0ddf0994648-0">
            Miljöpartiets följetong från 1989 om en internationell miljödomstol
            där inte bara stater utan även organisationer har talerätt. Det
            finns en rad internationella domstolar, men det är bara stater
            som kan vända sig till dem.
          </note>
          <note xml:id="i-d0cacc01bb72ba9c-0">
            Jag skall ge ett alldeles färskt exempel på vad vi menar, nämligen
            vad som hände Ken Saro-Wiwa och hans kamp för ogonifolket. Han
            kämpade för att detta folk, som hade drabbats av miljöföroreningar
            via oljebolaget Shell, skulle få sin mark sanerad och återställd.
            Han kämpade dessutom för att man skulle få skadestånd. Han krävde
            ersättning för dem, och vi vet alla hur det gick. Han kämpade
            med sitt liv som insats, och han förlorade det.
          </note>
          <note xml:id="i-ccc741fffdd8c761-0">
            Vi ser i exemplet med Ken Saro-Wiwas kamp också hur nära sambanden
            mellan miljöförstöring och kränkning av de mänskliga rättigheterna
            är. Det är ett stort behov av en instans för folk och regioner
            att vända sig till. De kan ofta inte vända sig till sitt eget
            land - det är alldeles för farligt.
          </note>
          <note xml:id="i-f289eb451416e623-0">
            Organisationer har i dag fått en helt annan status i internationella
            sammanhang. Jag vill bara ta upp
          </note>
          <note xml:id="i-42cd117f6517df1b-0">
            IDEA:s stadgar, där man jämställer regeringar och mellanstatliga
            organisationer och även har en definition av vad en organisation
            är. Vidare föreslår regeringen att lagen om internationella sanktioner
            skall kunna riktas mot en stat, ett område, en regim eller en
            organisation. Det finns också en rad stora och tunga organisationer
            som har gjort oerhört mycket både för miljön och för mänskliga
            rättigheter, som t.ex. Amnesty och Greenpeace.
          </note>
          <note xml:id="i-16215267be06569d-0">
            Anf. 21 INGRID NÄSLUND (kds)
          </note>
          <note xml:id="i-70d122f5fe318336-0">
            Fru talman! Jag vill återkomma till Taiwan. Kina har ju i sina
            relationer med Taiwan fört fram krav på en återförening som är
            baserad på principen "ett land, två system". Detta kan av den
            som har kännedom om verkligheten endast betraktas som retorik.
            Ju fler steg
          </note>
          <note xml:id="i-f7b3b832aa2d5957-0">
            Taiwan tar emot demokrati, desto mer kommer Kina med hot och
            påtryckningar. Trycket från Kina har ökat inför Taiwans första
            fria presidentval.
          </note>
          <note xml:id="i-67e2875a02fa6f57-0">
            Taiwan har i dag en välmående ekonomi, vars frukter kommer allt
            fler till godo bland den egna befolkningen. Utländska handelspartner
            betraktar landet med uppskattning på grund av dess frihandelsvänliga
            inställning och välordnade näringsliv. Den politiska och sociala
            stabiliteten är stor, och demokratiseringsprocessen tar stora
            steg framåt.
          </note>
          <note xml:id="i-7fb068e931c951cc-0">
            Mot den här bakgrunden borde Sverige agera samfällt med övriga
            EU-länder för att ge Taiwan sitt stöd genom att fördjupa de politiska
            och ekonomiska kontakterna. Vi får inte vända Taiwan ryggen, och
            jag hoppas att toppmötet mellan EU och asiatiska länder i
          </note>
          <note xml:id="i-c95a467501c1aafe-0">
            Bangkok skall kunna leda framåt i den här frågan.
          </note>
          <note xml:id="i-1d0bd672757b86ec-0">
            Till sist vill jag säga att Latinamerika under de senaste tio
            åren har präglats av en positiv utvecklingstrend med avseende
            på politik och ekonomi. Trots detta är Kuba ett av de få kvarvarande
            kommunistiska fästena i världen. I mer än 35 år har Castroregimen
            försökt att styra landet med hjälp av systematiska brott mot de
            mänskliga rättigheterna, socialistisk diktatur och planekonomi.
          </note>
          <note xml:id="i-97684744c94b15a0-0">
            Amnesty International bedömer att det för närvarande finns minst
            600 samvetsfångar på ön. Castros
          </note>
          <note xml:id="i-3152ed0fd96d1232-0">
            Kuba är och har varit antitesen till en modern pluralistisk stat.
            Fallet Kuba utgör mot den här bakgrunden ett sorgligt kapitel.
            Anledningen till att den negativa utvecklingen inte bryts är att
            Fidel Castro vägrar avgå, så att fria demokratiska val kan hållas.
          </note>
          <note xml:id="i-2405cfc523ac2cc7-0">
            Mot den här bakgrunden önskar jag att det socialdemokratiska
            regeringsskiftet hade inneburit en tydligare brytning med den
            förlegade och inställsamma
          </note>
          <note xml:id="i-48f77d991766131f-0">
            Kubapolitik som tidigare socialdemokratiska regeringar har fört.
            Kan vi förvänta oss ett mer aktivt stöd till de demokratiska krafterna
            och människorättsorganisationerna på Kuba?
          </note>
          <note xml:id="i-00859af47685cec0-0">
            (forts.)
          </note>
          <note xml:id="i-019c256fa6a4821f-0">
            Beslut om uppskjuten votering
          </note>
          <note xml:id="i-d04d2a577ed5a961-0">
            På förslag av talmannen medgav kammaren att de ärenden som hann
            debatteras färdigt under dagens sammanträde fick avgöras vid arbetsplenum
            onsdagen den 21 februari.
          </note>
          <note xml:id="i-4a67587382f908df-0">
            1 § (forts.) Utrikespolitisk debatt
          </note>
          <note xml:id="i-48cea0118d21af11-0">
            Handelspolitik
          </note>
          <note xml:id="i-58ec680d36342a3f-0">
            Anf. 22 Statsrådet MATS
          </note>
          <note xml:id="i-eec8df7df0232b65-0">
            HELLSTRÖM (s)
          </note>
          <note xml:id="i-ff696bfd0aef4d65-0">
            Fru talman! Utrikeshandeln har under efterkrigstiden blivit en
            allt starkare drivkraft för ekonomisk tillväxt. Världshandeln
            har växt snabbare än den samlade världsproduktionen. Förra året
            ökade världshandeln med 9,5 %. Det var den högsta siffran under
            de senaste två decennierna. Världshandeln ökade alltså nästan
            tre gånger mer än världsproduktionen av varor gjorde under samma
            tid.
          </note>
          <note xml:id="i-83605e65b573458f-0">
            Denna utvecklingen är också ett mått på den allt snabbare globaliseringen
            av världsekonomin, vilket också har diskuterats i utrikesdebatten.
            Den ökade internationaliseringen av handel och produktion har
            skett bl.a. genom att handelshindren, tack vare
          </note>
          <note xml:id="i-416b818d3d37b0a3-0">
            GATT-rundorna, succesivt har minskat. Den har också kunnat ske
            genom ekonomiska reformer och den öppnare politik i fråga om handel
            och investeringar som förts i många länder under de senaste 10-
          </note>
          <note xml:id="i-9251a51972c83c5f-0">
            15 åren.
          </note>
          <note xml:id="i-b907ae05baffc081-0">
            Trenden är tydlig världen över, särskilt i Ostasien, men också
            i Latinamerika och på många andra håll.
          </note>
          <note xml:id="i-9eeedda8ae4e24f9-0">
            Allt fler länder öppnar sina marknader och stärker frihandeln.
            Tillväxten och konkurrenskraften ökar också mest i de länder som
            frigör sin handel. Genom att frihandel uppmuntrar producenterna
            att hålla ned priserna och förbättra kvaliteten kan den bidra
            till att öka vanliga konsumenters välfärd.
          </note>
          <note xml:id="i-15fa24481821eb16-0">
            I ett allt öppnare internationellt klimat förändras formerna
            för handelsutbytet. Informationstekniken spelar en allt större
            roll. Kapital flyttas sekundsnabbt, som ni vet. Det som förr var
            handel med industrivaror är i dag ofta handel med en kombination
            av varor och tjänster. Handel och investeringar går allt mer hand
            i hand.
          </note>
          <note xml:id="i-4f7c6148e3319988-0">
            Själva produktionssystemen blir också mer internationella och
            globala. Forskning och utveckling, komponenttillverkning och sammansättning
            sker ofta i olika länder i dag. Svenska företag är inga undantag.
          </note>
          <note xml:id="i-58853ae72c525eb4-0">
            Förra året hade de 20 största svenska företagen väsentligt fler
            anställda utomlands än i Sverige.
          </note>
          <note xml:id="i-f981a82773d6df92-0">
            Internhandeln inom de multinationella företagen blir också allt
            större. I dag uppskattas den handeln vara omkring en tredjedel
            av den totala världshandeln.
          </note>
          <note xml:id="i-c605f1ca5d207a5d-0">
            Globalisering innebär också omfattande geografiska tyngdpunktsförskjutningar
            i världshandeln. De en gång dominerande handelsflödena över Atlanten
            har förskjutits mot framför allt Asien.
          </note>
          <note xml:id="i-942b9eb4c6126089-0">
            Ostasien har under det senaste decenniet haft en genomsnittlig
            tillväxtökning på hela 9 % per år. Ostasien svarar i dag för ungefär
            en fjärdedel av den samlade världsproduktionen, att jämföras med
            de ungefär 4 % som jag tror man hade på 60-talet. Enligt olika
            prognoser skulle en framskrivning av de trender som råder nu innebära
            att Ostasien om tre decennier skulle ha samma BNP som USA och
            Europa tillsammans. Sådana prognoser är ju alltid osäkra och skakiga,
            men de ger en antydan om den ekonomi som finns.
          </note>
          <note xml:id="i-f2f8d478aee7f936-0">
            Ostasiens enorma ekonomiska tillväxt har i hög grad varit exportledd.
            Men utvecklingen i Ostasien visar också tydligt att världshandeln
            inte är något nollsummespel, där den enes bröd är den andres död.
          </note>
          <note xml:id="i-8bb436273195c754-0">
            De exportökningar som dessa länder uppvisar motsvaras eller överträffas
            av en ökad import. Dynamiska exportörer är också dynamiska importörer.
            Därmed öppnas också nya exportmöjligheter och möjligheter till
            sysselsättning för Sverige och andra länder.
          </note>
          <note xml:id="i-2d43915a56a2979d-0">
            Världshandeln ökar alltså snabbt. Men ännu snabbare ökar direktinvesteringarna
            i andra länder. Det är enligt regeringens uppfattning ett starkt
            argument för att skapa fungerande multilaterala spelregler på
            detta område.
          </note>
          <note xml:id="i-d5b3e67e0017b214-0">
            Fru talman! Samtidigt som det internationella beroendet ökar
            snabbt har också intresset för regionalt handelssamarbete ökat.
            Det kan synas som en paradox att det parallellt med att Världshandelsorganisationen
          </note>
          <note xml:id="i-60f2b51eb2561a29-0">
            WTO nu inrättats tas regionala initiativ i en omfattning som
            faktiskt saknar motstycke i historien. Låt mig bara nämna några
            av de viktigaste: det nordamerikanska frihandelsavtalet NAFTA,
            som enligt planerna skall bli ett allomfattande frihandelsområde
            med Syd- och Mellanamerika år 2005, APEC, det regionala ekonomiska
            samarbetet i Stillahavsregionen med frihandel planerad till år
            2010-2020 och AFTA, ett frihandelsavtal som betyder att tullarna
            mellan länderna i Sydostasien skall vara avvecklade år 2003.
          </note>
          <note xml:id="i-ec0b89a5517723b1-0">
            Allmänt ser regeringen positivt på de här regionala strävandena.
            Regionalt samarbete har hittills fungerat som komplement till
            multilaterala förhandlingar i
          </note>
          <note xml:id="i-3f2213361624d5ae-0">
            GATT, och på många sett också aktivt understött den multilaterala
            utvecklingen. Sveriges eget agerande under de senaste årtiondena
            är ett exempel på en sådan positiv samverkan. Samtidigt som vi
            har fördjupat vårt samarbete i Europa genom EFTA, avtalet med
          </note>
          <note xml:id="i-26dfe7b2a68ef421-0">
            EG, EES-avtalet och nu fullt medlemskap i EU har vi aktivt stött
            och drivit på i multilaterala förhandlingsrundor inom ramen för
            GATT.
          </note>
          <note xml:id="i-d9454fe2982d644e-0">
            Ett annat exempel är EU:s transatlantiska samarbete med USA som
            Sverige nu aktivt driver på. Det syftar till att förhandla bort
            handelshinder för högteknologi och framtidsindustri på det handelspolitiska
            området. Det kan underlätta att sedan gå vidare i en större ländergrupp
            med multilaterala förhandlingar.
          </note>
          <note xml:id="i-e50768bbc9a92198-0">
            Den utveckling vi nu ser innebär också både större risker och
            förvisso möjligheter för det multilaterala systemet jämfört med
            tidigare. Vi ser nu regionala projekt växa fram som potentiellt
            skulle kunna omfatta huvuddelen av världshandeln. Jag talar om
            arrangemang som inte längre enbart omfattar tullar och traditionella
            handelshinder, utan också regionala regler för investeringar,
            tjänstehandel, patentfrågor osv.
          </note>
          <note xml:id="i-77d52ce6cb803635-0">
            Det finns också risker om handeln skulle ledas in i allt mer
            regionala banor med inåtvända handelsblock som följd. Låt mig
            säga att vårt medlemskap i EU har givit oss flera erfarenheter,
            både positiva och negativa. Men det finns också några som handlar
            om en alltför restriktiv handelspolitik. Det må gälla jordbruksrestriktionerna,
            TEKO-kvoterna eller åtgärder mot dumpad import, som jag anser
            vara onödiga.
          </note>
          <note xml:id="i-bd97b09d095b063e-0">
            Samtidigt visar erfarenheten att Sverige gemensamt med andra
            länder faktiskt kan påverka politiken i EU i en frihandelsvänlig
            riktning, vilket vi aktivt verkat för under det gångna året och
            även fortsätter med.
          </note>
          <note xml:id="i-d889165c8617ee70-0">
            Fru talman! Globaliseringen är ett faktum. Sverige har, som ett
            av de mest utrikeshandelsberoende länderna i världen, ett starkt
            intresse av väl fungerande spelregler för den internationella
            handeln. Men det är inte bara ett egenintresse. Det är i lika
            hög grad ett uttryck för att vi vill värna ett handelssystem som
            grundas på icke-diskriminering och som ger lika rättigheter till
            alla länder oavsett ekonomisk styrka.
          </note>
          <note xml:id="i-7b10de2f5502daab-0">
            Frihandelns motsats, protektionismen, uppammar inåtvänd nationalism
            och fientlighet mot omvärlden.
          </note>
          <note xml:id="i-5754b6fc38d5e668-0">
            Globaliseringen och den teknologiska revolutionen innebär också,
            genom den mycket snabba strukturomvandlingen, påfrestningar för
            branscher och regioner.
          </note>
          <note xml:id="i-bf1c96bd01784b00-0">
            För att frihandelns frukter verkligen skall komma löntagare och
            konsumenter till del är det viktigt att samhällena bygger upp
            en robust - såväl fysisk som intellektuell - infrastruktur och
            sociala trygghetssystem. På det sättet kan påfrestningarna minskas
            och nya nödvändiga jobb skapas genom den världsvida efterfrågan
            som finns.
          </note>
          <note xml:id="i-f4bdadad2f480d6a-0">
            Miljöhoten och arbetsvillkoren är också frågor som måste tas
            upp i ett handelspolitiskt sammanhang för att frihandelssystemet
            skall vara trovärdigt, och svara mot de utmaningar som de politiska
            systemen måste ta sig an.
          </note>
          <note xml:id="i-5e45740eea4ed8c7-0">
            Handelspolitiken griper allt mer in i frågor som hittills mest
            har betraktats som en del av den nationella politiken, t.ex. konkurrenspolitik
            och investeringsregler. Om WTO, den nya världshandelsorganisationen,
            skall vara relevant i framtiden, måste organisationen också kunna
            ta sig an de nya handelsfrågor som omvärldsförändringarna ger
            upphov till.
          </note>
          <note xml:id="i-123ab1232dd6d668-0">
            Det är givetvis regeringarnas ansvar att ge det stöd som är nödvändigt
            för att åstadkomma detta. Men det ställer också ökade krav på
            att mobilisera stöd hos näringsliv, fackliga organisationer och
            konsumenter och att vara lyhörd för deras intressen. Den snabba
            globaliseringen reser också krav på nya former för handelsförhandlingar.
            Rundor som kanske tar 10-15
          </note>
          <note xml:id="i-93a696ca92f192d7-0">
            år att slutföra är inte längre konstruktiva med den mycket snabba
            takt som förändringarna i omvärlden numera sker i.
          </note>
          <note xml:id="i-8c95ce8f3b27a3c8-0">
            WTO:s första ministermöte i Singapore i december i år blir mycket
            viktigt för att ange en färdriktning för det nya handelssystemet.
            Singaporemötet måste ge en handelspolitisk vision för 2000-talet
            som både är konkret och framåtsyftande. Men det är ingen lätt
            uppgift att samla WTO:s drygt 120 medlemmar kring en gemensam
            analys av behoven, och anvisa effektiva lösningar. När jag själv
            tog initiativ till ett internationellt handelspolitiskt möte i
            Stockholm i oktober förra året var det just för att stimulera
            till en öppen debatt om handelssystemets framtida utveckling.
            Stockholmsmötet har sedan fått flera efterföljare i olika världsdelar,
            där vi också deltar från svensk sida.
          </note>
          <note xml:id="i-1e70558ab1e0aebe-0">
            Fru talman! Regeringens målsättningar inför
          </note>
          <note xml:id="i-f3317043fefdb979-0">
            Singaporemötet kan sammanfattas enligt följande.
          </note>
          <note xml:id="i-a671a7b504dd3bde-0">
            Konsolidera resultaten från Uruguayrundan. Fatta beslut om ytterligare
            frigörelse av handeln. Det är viktigt att Singaporemötet kan uppvisa
            konkreta resultat. Sverige anser att genomförandet av tullsänkningar
            i Uruguayrundan skall kunna påskyndas. Vidare bör
          </note>
          <note xml:id="i-027117feaf7389fc-0">
            WTO gå i bräschen för att avveckla handelshinder för högteknologiska
            framtidsindustrier.
          </note>
          <note xml:id="i-88d895d80d764408-0">
            Sverige lyckades, genom ett idogt agerande i samband med tullförhandlingarna
            med anledning av EU:s utvidgning, se till att resultaten av dessa
            förhandlingar koncentrerades till elektronikområdet. Därigenom
            kunde EU-tullarna på högteknologiska produkter sänkas kraftigt.
          </note>
          <note xml:id="i-7050bb342dc9f351-0">
            Nu är det viktigt att gå vidare och bl.a. avsluta de utestående
            förhandlingarna om telekommunikationer i
          </note>
          <note xml:id="i-7e12307d24fdd26d-0">
            WTO nu i vår, och att till Singaporemötet söka förhandla fram
            ett informationsteknologiavtal om tullavveckling för elektronik
            och teleutrustning.
          </note>
          <note xml:id="i-0ddfa3bdb56aae8a-0">
            Det är också viktigt att utarbeta ett aktionsprogram för nya
            handelsfrågor. Det bör gälla ett arbete på ett investeringsavtal
            i WTO och ett avtal om konkurrensregler. På handels- och miljöområdena,
            där GATT
          </note>
          <note xml:id="i-e0ee88ac1a365822-0">
            och WTO nu har arbetat i flera år, bör Singaporemötet ta initiativ
            till en bättre samverkan mellan miljökonventionerna och WTO:s
            handelsregler. WTO bör även ta upp en diskussion om frågan om
            handel och arbetsvillkor som också behandlas i ILO och OECD.
          </note>
          <note xml:id="i-de771be249180401-0">
            Förstärk samverkan mellan regional integration och det multilaterala
            systemet. Singaporemötet bör ge politisk vägledning om hur man
            på bästa sätt skall kunna säkerställa att det tryck för regionala
            lösningar som nu finns inte motverkar utan förstärker en vidareutveckling
            av det multilaterala regelverket.
          </note>
          <note xml:id="i-db1b46ffa2af2ae4-0">
            Stärk det politiska inflytandet i WTO och stärk kontakterna mellan
            WTO å ena sidan och näringsliv, fackliga organisationer och konsumenter
            å den andra.
          </note>
          <note xml:id="i-faac573d19653730-0">
            Den europeiska unionen har vid WTO:s, den nya världshandelsorganisationens,
            start visat en ny styrka i handelsfrågor. Det är också glädjande
            att man nu klart markerat avsikten i EU att ta ledningen i utvecklingen
            inför mötet i Singapore för att stärka WTO. Sverige tillhör de
            medlemsländer som aktivt stöder det arbetet.
          </note>
          <note xml:id="i-72bcd279b754139e-0">
            Anf. 23 KARIN FALKMER (m)
          </note>
          <note xml:id="i-7038f56924e09092-0">
            Fru talman! De förändringar som internationaliseringen medfört
            på handelspolitikens område och den utveckling som utrikeshandelsminister
            Mats Hellström väl beskrivit i sitt anförande ger anledning till
            optimism. I takt med att handelsutbytet i världen växer ökar också
            förståelsen för värdet av en friare världshandel. Det är löftesrikt
            eftersom det finns få ting som så framgångsrikt verkar som tillväxt-
            och välståndsskapande kraft i vår värld som det fria handelsutbytet
            mellan länder.
          </note>
          <note xml:id="i-8f911e1c303d8cd8-0">
            För drygt ett år sedan, den 1 januari 1995. blev
          </note>
          <note xml:id="i-91635d90c2ed33f6-0">
            Sverige medlem i EU. Och samma dag inrättades den nya världshandelsorganisationen,
            WTO. Att både EU-
          </note>
          <note xml:id="i-2fbdc3aaa94727e7-0">
            medlemskapet och WTO trädde i kraft samtidigt gav i ett slag
            betydligt klarare handelspolitiska spelregler vad gäller både
            tullar och andra regler. Världshandeln fick äntligen ett genuint
            globalt regelverk där i princip alla regler skall gälla alla medlemsländer.
            Samtidigt har förutsättningarna för det svenska handelspolitiska
            agerandet radikalt förändrats i och med medlemskapet.
          </note>
          <note xml:id="i-56330b632ede064c-0">
            Sverige har i och med medlemskapet tagit över ett gränsskydd
            som delvis rimmar illa med svensk handelspolitisk tradition och
            som strider mot svenska näringslivsintressen. Men samtidigt har
            vi fått möjlighet att påverka handelspolitiken inom EU. Sverige
            kan tack vare medlemskapet aktivt driva och främja frihandelns
            idéer inom en av de största handelspolitiska enheterna i världen.
            I det arbetet är det en styrka att det råder en bred politisk
            enighet i vårt land om värdet av en liberaliserad världshandel.
          </note>
          <note xml:id="i-4e18aefddbe353bd-0">
            Oberoende av regering har Sverige under årens lopp varit en pådrivande
            kraft i de internationella handelsförhandlingarna inom de åtta
            s.k. rundorna i
          </note>
          <note xml:id="i-d380bdbeada8be9b-0">
            GATT. Nu kan vi gemensamt glädja oss åt att den länge förhalade
            Uruguayrundan roddes i hamn på ett mycket tillfredsställande sätt.
          </note>
          <note xml:id="i-239fb8ed2750f3bd-0">
            Resultatet av Uruguayrundan, upprättandet av världshandelsorganistionen
            WTO, och de därtill knutna handelsavtalen innebär att det multilaterala
            regelverket utvidgas till nya områden, t.ex. tjänstesektorn, immaterialrätt
            och investeringsfrågor. GATT-reglerna skärps bl.a. för jordbruks-
            och tekovaror. Insyn, tvistlösning och övervakning förbättras
            och betydande tullsänkningar genomförs.
          </note>
          <note xml:id="i-825b39efd5ffd62b-0">
            Jag delar Mats Hellströms uppfattning att det vid
          </note>
          <note xml:id="i-b668c76dab702a59-0">
            WTO:s första ministermöte i Singapore är viktigt att
          </note>
          <note xml:id="i-3eca39cc5069b079-0">
            EU med hela sin tyngd medverkar till att det som uppnåtts i Uruguayrundan
            inte i något avseende förfuskas utan genomförs i praktiken.
          </note>
          <note xml:id="i-cdfeb35cfc650d68-0">
            När det gäller de förändringar inom handelsområdet som vi nu
            kan se i olika regioner delar jag inte den oro som Mats Hellström
            gett uttryck för. Jag ser det som en logisk utveckling att nya
            samarbetsstrukturer på handelspolitikens område växer fram.
          </note>
          <note xml:id="i-da4199a58c7b8cd2-0">
            Vi i vårt land har mångårig erfarenhet av hur klokt det är att
            gå samman och bilda frihandelsområden, t.ex. i EFTA, EES och nu
            äntligen som medlem i EU.
          </note>
          <note xml:id="i-63eae11349f447d8-0">
            Lika liten anledning som det finns för vår omvärld att ängslas
            för ett Fortress Europa finns det för oss i
          </note>
          <note xml:id="i-038d41f35fcab338-0">
            Sverige och EU att oroa oss för samarbetet i NAFTA,
          </note>
          <note xml:id="i-51ab5f3ec1d775ab-0">
            Mercosur eller Aseanländernas AFTA. Den än så länge lösliga sammanslutningen
            APEC, som syftar till frihandel för i-länder år 2010 och för u-länder
            år
          </note>
          <note xml:id="i-4bc2d8674041bb75-0">
            2020, är också en utveckling som vi kan se positivt på.
          </note>
          <note xml:id="i-ada322d31c1d902d-0">
            Den sociala och ekonomiska utvecklingen har gått mycket snabbt
            i flera länder, särskilt i Sydostasien.
          </note>
          <note xml:id="i-c417bc3a62c26a3a-0">
            Länder som Singapore, Taiwan och Sydkorea ligger långt framme.
            Thailand, Malaysia, Indonesien och
          </note>
          <note xml:id="i-c98f31fe84346420-0">
            Indien m.fl. länder blir alltmer avancerade.
          </note>
          <note xml:id="i-1befe2b7dd858c51-0">
            Snabbväxande ekonomier i olika delar av världen tillsammans med
            förändringarna inom handelspolitiken och bildandet av Mercosur
            och Asean har gjort den eniga front som u-länderna tidigare utgjorde
            gentemot industriländerna i norr något suddig.
          </note>
          <note xml:id="i-19e7afd0db85867d-2"/>
          <note xml:id="i-d88ed829f7728bc1-0">
            Många länder som fortfarande betecknas som uländer enligt WTO:s
            klassificeringssystem har nått en utvecklingsnivå som kommit alltmer
            i paritet med iländernas. En del har nog i ärlighetens namn t.o.m.
          </note>
          <note xml:id="i-89b39ac680e82314-0">
            gått om oss. Ett växande antal av dessa länder har blivit mindre
            intresserade av särbehandling inom
          </note>
          <note xml:id="i-2b0ee0d84bb46698-0">
            GATT-systemet och önskar i stället bli fullvärdiga medlemmar
            i WTO. Det är något som jag anser att vi i Sverige bör stödja,
            och jag hoppas att utrikeshandelsministern delar min uppfattning.
          </note>
          <note xml:id="i-245ed4eae92ff880-0">
            De minst utvecklade länderna är i dag inte i stånd att utnyttja
            alla de fördelar en friare världshandel ger.
          </note>
          <note xml:id="i-fef259e0d1a2691d-0">
            Den viktigaste biståndsinsats vi kan göra för de fattigaste länderna
            är att hjälpa dem att införlivas i det marknadsekonomiska systemet
            och stödja dem för att få i gång en ekonomisk utveckling. Vi stöder
            dem bäst genom att inom ramen för EU öppna handeln för de varor
            som de är bra på att producera.
          </note>
          <note xml:id="i-5a2113d113f17c3f-0">
            Lika viktigt som det var för Sveriges ekonomiska utveckling,
            när vi befann oss i industrialismens vagga, att våra varor kunde
            exporteras är det för u-länderna i dag att handeln med deras varor
            inte utsätts för handelshinder av diffusa anledningar. De tendenser
            till förtäckt protektionism som ibland framskymtar, t.ex.
          </note>
          <note xml:id="i-059166594164b5ca-0">
            när begreppet socialklausul lyfts fram, anser jag att
          </note>
          <note xml:id="i-678953785414eddf-0">
            Sverige med kraft skall motverka. Detta är en punkt i
          </note>
          <note xml:id="i-e70d220d01f3362c-0">
            Mats Hellströms deklaration som gör mig något orolig.
          </note>
          <note xml:id="i-1c481a15805575ff-0">
            Enligt min uppfattning skall WTO inte sätta upp sådana nya regler
            för handel som entydigt skulle komma att drabba u-länderna. Vi
            bör på andra sätt hjälpa dessa länder att lösa de förhållanden
            som de kan kritiseras för av rika välmående industriländer.
          </note>
          <note xml:id="i-a83b883b6631b5f8-0">
            Sverige bör enligt min uppfattning förhindra att man genom protektionistiska
            handelsregler hindrar uländerna i deras ekonomiska utveckling.
          </note>
          <note xml:id="i-b64057f55414c897-0">
            Fru talman! Handelspolitiskt är det exporten och importen utanför
            EU och hur vi kan påverka detta som EU-medlem som är mest intressant.
            Sverige kan och skall, enligt min uppfattning, utnyttja alla möjligheter
            att påverka EU:s handelspolitik såväl i WTO-
          </note>
          <note xml:id="i-6ba35a3dc0907fbe-0">
            sammanhang, som i OECD och internt med målet en friare handel.
          </note>
          <note xml:id="i-b8d62be8b3cd8c67-0">
            Det är utan tvivel en svår men mycket viktig uppgift för Sverige
            att verka för en liberalare utformning och tillämpning av EU:s
            olika handelspolitiska instrument. Sverige bör driva detta liberaliseringsarbete
            med kraft och utan dröjsmål. Jag hoppas att vi är eniga om detta.
            Sverige bör gå i bräschen för att helt avveckla EU:s tullskydd
            för industrivaror.
          </note>
          <note xml:id="i-423bc9a3705c8acf-0">
            Sverige bör vidare ta på sig rollen att konsekvent försöka minska
            användningen av antidumpningsåtgärder inom EU. Det är viktigt
            att förhindra att EU, och därmed även Sverige, i vår omvärld framstår
            som en tillskyndare av antidumpningsåtgärder för att lösa ekonomiska
            eller, vilket det oftast handlar om, strukturbetonade problem
            i olika medlemsländer. Att motverka en protektionistisk antidumpningspolitik
            i EU är ett viktigt svenskt intresse.
          </note>
          <note xml:id="i-efc86c425caf3c19-0">
            Det bör vara ett övergripande mål för Sverige att
          </note>
          <note xml:id="i-2ab9ee17487d0780-0">
            EU avskaffar samtliga kvarvarande importrestriktioner mot alla
            berörda länder. Tekorestriktionerna mot
          </note>
          <note xml:id="i-dcc50ffd6a3844a7-0">
            Central- och Östeuropa kommer att avvecklas år 1998
          </note>
          <note xml:id="i-39fd8dd4dc18664c-0">
            och mot övriga MFA-länder senast år 2005, enligt överenskommelser
            i Uruguayrundan. Sverige borde försöka skynda på skeendet och
            agera vakthund mot varje tendens till förhalning av avvecklingen.
            Inget hindrar EU att gå fortare fram än vad Uruguayrundans tidtabell
            angett.
          </note>
          <note xml:id="i-dc3e187f8207f678-0">
            Det gagnar vårt lands intressen om EU:s handelspolitiska relationer
            med alla världens länder och regioner blir så frihandelsinriktade
            som möjligt utifrån
          </note>
          <note xml:id="i-098f313df3654134-0">
            GATT:s och WTO:s principer och bestämmelser. Det är inom och
            genom EU som Sverige har fått nya möjligheter att agera.
          </note>
          <note xml:id="i-49d02e4a84c52360-0">
            Inför WTO-mötet i Singapore kan EU i kraft av sin tyngd medverka
            inte bara till att uppnådda framgångar i GATT fullföljs utan också
            till en snabbare avveckling av de handelshinder som fortfarande
            finns kvar på olika områden.
          </note>
          <note xml:id="i-8afa5694630cdab7-0">
            Sverige har en lång tradition som frihandelns förespråkare i
            internationella sammanhang. Det är en tradition som är väl värd
            att ömt vårda och värna mot alla försåtliga tendenser till protektionism,
            både under förberedelsearbetet inför Singaporemötet och i alla
            andra handelspolitiska sammanhang.
          </note>
          <note xml:id="i-e9a13ec9d24fd8f6-0">
            Anf. 24 Statsrådet MATS
          </note>
          <note xml:id="i-eec8df7df0232b65-1">
            HELLSTRÖM (s)
          </note>
          <note xml:id="i-9b7fe37f1a788705-0">
            Fru talman! Jag kan efter Karin Falkmers inlägg konstatera att
            det i mycket råder en samsyn också kring frihandelspolitiken,
            liksom det visade sig göra under den allmänna utrikespolitiska
            debatten nyligen.
          </note>
          <note xml:id="i-576f094174c0cad1-0">
            Det är förstås en styrka för ett land som Sverige, inte minst
            som nytt EU-land.
          </note>
          <note xml:id="i-9a5d77943823cb4f-0">
            Jag vill dock ta upp två saker där vi kanske har om inte delade
            meningar så i varje fall olika inriktning.
          </note>
          <note xml:id="i-b90a6473d610c416-0">
            När det gäller de regionala initiativen menar jag att det kan
            ligga en fara i att många olika regioner nu utarbetar egna regler
            som går långt utöver handelsområdet och långt utöver tullavveckling.
            Det kan t.ex.
          </note>
          <note xml:id="i-edf18c4519f06fbe-0">
            handla om investeringar. Om man bara trampar på i den riktningen
            kan det ganska lätt leda till fem olika regionala investeringsavtal.
            Det kan inte vara rimligt och vettigt i en värld där produktionssystemen
            är mer globaliserade. Det måste vara riktigare att WTO tar sig
            an den uppgiften.
          </note>
          <note xml:id="i-b2c7d3698f84c944-0">
            Däremot håller jag med om, och det ingick också i vad jag sade,
            att regionala initiativ kan vara en experimentverkstad där man
            startar med att frigöra ekonomisk aktivitet på områden där tiden
            ännu inte är mogen för multilaterala, världsvida förhandlingar.
            Det gäller t.ex. tjänsteförhandlingarna under 80-talets början
            mellan Australien och Nya Zeeland, och det finns även andra exempel.
            Sedan kan erfarenheterna av de regionala initiativen lyftas vidare
            på ett multilateralt plan. Jag hoppas att de nya elektronik- och
            högteknologiförhandlingar som kommer att föras mellan EU, USA
            och Kanada skall kunna ha den rollen. På den punkten är jag överens
            med Karin
          </note>
          <note xml:id="i-fe89c9e0bcdc7b91-0">
            Falkmer.
          </note>
          <note xml:id="i-81b416acf69162ce-0">
            Vad beträffar de andra två punkterna får jag uppenbarligen återkomma
            i nästa replik, eftersom min tid är ute.
          </note>
          <note xml:id="i-b4998de340c87304-0">
            Anf. 25 KARIN FALKMER (m) replik
          </note>
          <note xml:id="i-de4d3e74e231f330-0">
            Fru talman! Jag koncentrerar mig då också på den regionala utvecklingen,
            som jag faktiskt ser optimistiskt på. Vår erfarenhet är att vi
            genom att gå samman med flera och få ett frihandelsområde får
            en växande ekonomi, och som en följd av en växande ekonomi kan
            vi också vidga våra vyer och sprida vår handel ut i världen.
          </note>
          <note xml:id="i-ebbcff11a51cb374-0">
            Jag tog bara Aseanländerna som ett exempel på länder som nu alltmer
            har avreglerat och öppnat sin handel. Det är min övertygelse att
            de här olika regionala samarbetsorganisationerna kommer att leda
            till en öppnare och friare världshandel och att detta inte står
            i strid med arbetet inom WTO.
          </note>
          <note xml:id="i-c18c51108f1f7690-0">
            Anf. 26 Statsrådet MATS
          </note>
          <note xml:id="i-eec8df7df0232b65-2">
            HELLSTRÖM (s)
          </note>
          <note xml:id="i-ccf5b70cddc359dd-0">
            Fru talman! När det gäller arbetsvillkoren och s.k.
          </note>
          <note xml:id="i-4ddd7cfbaa7dd6b3-0">
            socialklausul visar det arbete som nu pågår inom
          </note>
          <note xml:id="i-b16cd3cfa7170169-0">
            OECD på ett positivt samband, alltså en ökad, öppnare handel
            och bättre arbetsvillkor. Det finns ingen automatik, men det är
            ändå ett samband. Det är viktigt att ta fram också de positiva
            sambanden, inte minst för länder som annars kan lockas till en
            protektionistisk hållning.
          </note>
          <note xml:id="i-56bb2100bcf3cca8-0">
            Jag håller med om att det finns länder som utnyttjar den här
            frågan i protektionistiska syften, vilket naturligtvis är helt
            kontraproduktivt. Detta kräver ju enhällighet, och u-länderna
            är utomordentligt vaksamma i den här frågan.
          </note>
          <note xml:id="i-64451f3a69ee94c7-0">
            Här i Norden samarbetar vi för att kunna ge förslag som kanske
            kan bli en brygga över dessa ståndpunkter, med mer av förtroendeskapande
            än en del andra förslag som lagts fram av länder med mer protektionistisk
            framtoning. När den norska handelsministern och jag träffades
            i fredags var det inte bara fisk vi diskuterade utan också viktiga
            frågor om gemensam syn i Världshandelsorganisationen.
          </note>
          <note xml:id="i-a4b4b059829c1c44-0">
            På det här området tror jag att Norden har en roll att spela,
            nämligen som brygga mellan i-land och uland. Vi kan på ett konstruktivt
            sätt visa varför arbetsvillkoren är viktiga. Men självfallet skall
            en människa som arbetar ha rätt till sin fackliga tillhörighet
            och till drägliga arbetsvillkor, vare sig man arbetar i en industri
            vars produkter säljs hemma eller man arbetar i en industri som
            exporterar utomlands.
          </note>
          <note xml:id="i-631fae3ea1fa85c6-0">
            Avslutningsvis vill jag säga att vi i antidumpningsfrågan har
            varit aktiva från medlemskapets första dag, ja, t.o.m. innan vi
            blev medlemmar. Vi har uppnått vissa saker, bl.a. ett något större
            inflytande för förbrukar- , samhälls- och konsumentsynpunkter
            och inte bara för producentsynpunkter. Men det är en lång bit
            kvar. Vi har gjort en egen studie i vårt land, och vi har uppmanat
            kommissionen att göra en studie av den utomordentligt föråldrade
            politik EU har. Kommissionen har också satt i gång ett sådant
            arbete.
          </note>
          <note xml:id="i-d9816b2e9a0d8dc9-0">
            Anf. 27 KARIN FALKMER (m) replik
          </note>
          <note xml:id="i-e2553551d140915c-0">
            Fru talman! Det gläder mig att Mats Hellström förefaller vara
            mycket vaksam mot protektionismens fula tryne i samband med nya
            regler när det gäller arbetsvillkor. Men jag vill ändå fortfarande
            hålla upp ett varningens finger.
          </note>
          <note xml:id="i-fa90af3470ba5c00-0">
            Det är mycket lovvärt att Sverige arbetar med antidumpningsproblematiken.
            Inte minst viktigt är det att påverka EU:s relationer till Japan
            i det här avseendet i rätt riktning.
          </note>
          <note xml:id="i-b34d564ac381ed83-0">
            Anf. 28 KJELL ERICSSON (c)
          </note>
          <note xml:id="i-8796e31ec77deb5e-0">
            Fru talman! Utrikeshandelsministern har givit en fin överblick
            över världshandeln i stort. Jag delar också i huvudsak de synpunkter
            som har framförts.
          </note>
          <note xml:id="i-1c735ab72528566b-0">
            Jag skulle vilja gå in på några ytterligare spörsmål i den här
            debatten.
          </note>
          <note xml:id="i-5f1be8d6d5793637-0">
            Sverige har nu under drygt ett år varit medlem i den europeiska
            unionen. Vi har väl under det första året inte märkt så många
            förändringar till följd av vårt medlemskap. Men genom medlemskapet
            har vi blivit delaktiga i en marknad på 370 miljoner invånare.
          </note>
          <note xml:id="i-9e5f91af87c5ddc1-0">
            Denna marknad, som vi brukar benämna den inre marknaden, är också
            oerhört viktig för oss.
          </note>
          <note xml:id="i-8cce7aecce8149cf-0">
            Man kan också säga att den inre marknaden nu i det närmaste är
            fullbordad när det gäller den fria rörligheten för varor, kapital
            och tjänster.
          </note>
          <note xml:id="i-79f2e1328737f40a-0">
            Ur näringspolitisk och handelspolitisk synpunkt utgör också den
            inre marknaden ett kärnområde i EU-
          </note>
          <note xml:id="i-1f85eda3598aaf94-0">
            samarbetet. Helt klart ger denna marknad förutsättningar för
            ökad handel över gränserna och därmed också skärpt konkurrens
            mellan företagen. En väl fungerande marknad är också av stor betydelse
            för
          </note>
          <note xml:id="i-a43ab7cff835a8a0-0">
            Sveriges ekonomi.
          </note>
          <note xml:id="i-fbb423d85f1d3e27-0">
            Fru talman! Jag skulle i det här sammanhanget gärna vilja ta
            upp några småföretagsfrågor. Dessa har nämligen också i allra
            högsta grad betydelse för handeln. Företagsfrågor och sysselsättningsfrågor
            är också en stor angelägenhet både för EU och för övriga länder.
          </note>
          <note xml:id="i-71585bf0cfa62de0-0">
            EU har ju under lång tid arbetat fram olika program för att förbättra
            småföretagens villkor. För Sverige är det av avgörande betydelse
            att vi kan delta i de olika EU-program som gynnar småföretagen.
          </note>
          <note xml:id="i-bdee47611583165c-0">
            Kommissionen har arbetat fram en rapport, som lades fram vid
            EU:s möte i Madrid i december 1995. I
          </note>
          <note xml:id="i-956d3c21bc5cfb62-0">
            den rapporten framhålls nödvändigheten av att förenkla administrativa
            formaliteter, säkerställa en bättre tillgång till information,
            utbildning och forskning, eliminera hinder för de små och medelstora
            företagen, främja en internationalisering av dessa företag samt
            förbättra företagens finansiella miljö.
          </note>
          <note xml:id="i-3f6cdc2c651b71f2-0">
            Jag tror att alla dessa åtgärder är nödvändiga. Det är också
            väsentligt att man inriktar åtgärderna dels på att ge befintliga
            småföretag möjlighet att växa, dels på att underlätta framväxten
            av nya småföretag. Det är också det bästa sättet att långsiktigt
            öka sysselsättningen.
          </note>
          <note xml:id="i-fa6c0a93aa741f1a-0">
            Det är också ett samhällsintresse att hjälpa de små och medelstora
            företagen så att de får tillgång till bl.a.
          </note>
          <note xml:id="i-4c90017214831835-0">
            information och sakkunnig rådgivning om främmande marknader och
            avsättningsmöjligheter för svenska produkter. Exportrådet har
            här en viktig roll att spela för att hjälpa svenska företag. Det
            är också bra att det här arbetet kan ske regionalt, t.ex. i samarbete
            med
          </note>
          <note xml:id="i-1115f04b65d0e3a3-0">
            ALMI Företagspartner.
          </note>
          <note xml:id="i-6344b78deb2e5f55-0">
            Fru talman! Utrikeshandelsministern gjorde en bra redovisning
            av utrikeshandelns utveckling och dess möjligheter men också av
            en del av dess problem och vad som måste göras. En viktig pelare
            i det arbetet är
          </note>
          <note xml:id="i-fe88f27add992b10-0">
            WTO och det s.k. WTO-avtalet.
          </note>
          <note xml:id="i-e8f27b0447db3c02-0">
            Det samlade regelverket för WTO har nyss trätt i kraft, och det
            får nu bilda en ram för det nya, sammanhållna handelsregelverket.
            Det har också fått till uppgift att underlätta genomförandet och
            tillämpningen av avtalet och även att främja dessa målsättningar.
          </note>
          <note xml:id="i-d26a647f8ebd6c2d-0">
            WTO blir därför ett forum för framtida handelsförhandlingar,
            och som vi hörde av Mats Hellström finns det ytterligare att göra.
          </note>
          <note xml:id="i-1a73c60399f80f66-0">
            Vi kan väl konstatera att avtalet ur svensk synvinkel måste anses
            vara mycket tillfredsställande. Och det har ju även rått en stor
            politisk enighet om avtalet, också om framtiden. I avtalet ingår
            bl.a. nya frågor som tjänstehandel, immaterielrätt, investeringsfrågor
            samt jordbruk och teko. WTO-avtalet är därför ett viktigt led
            i liberaliseringen av världshandeln, och det ger förutsättningar
            för välfärdsvinster. Det betyder fördelar både för näringsliv
            och för konsumenter.
          </note>
          <note xml:id="i-50a71101cf4e05c0-0">
            Bl.a. skapas viktiga marknadsöppningar för svensk industri. Samtidigt
            får svenska konsumenter lägre priser på importerade varor och
            tjänster.
          </note>
          <note xml:id="i-1719d3db9d36f981-0">
            Även ur u-ländernas synvinkel har WTO-avtalet klara fördelar.
            U-länderna har i flera fall getts särskilda både övergångsregler
            och undantagsregler. Man förutsätter också att i-länderna skall
            samarbeta med uländerna för att underlätta denna anpassning till
            avtalen. Härigenom finns det också en bred anslutning till
          </note>
          <note xml:id="i-01d13a481dfbc892-0">
            WTO-avtalet från u-ländernas sida. Det upplevs då som särskilt
            positivt att både jordbruket och tekovarorna finns med i avtalet.
          </note>
          <note xml:id="i-9cda9b19548c8090-0">
            Sammanfattningsvis anser jag att WTO-avtalet utgör en mycket
            bra grund för att ytterligare stärka handeln mellan olika länder.
            Det är viktigt, precis som
          </note>
          <note xml:id="i-264684eb90343320-0">
            Mats Hellström sade, att om WTO skall kunna fortsätta att utveckla
            ett starkt och relevant regelverk måste organisationen inte bara
            kunna fortsätta frigörelsen av världshandeln utan också kunna
            ta sig an de nya handelsfrågor som omvärlden ger upphov till.
            Jag vill önska lycka till vid det kommande Singaporemötet.
          </note>
          <note xml:id="i-dcf41c6a0195b36c-0">
            Fru talman! Jag skulle också vilja beröra något om nya eller
            nygamla marknader. Under den tid då vi hade sanktioner mot apartheidregimen
            i Sydafrika var vår handel med detta land mycket blygsam. Såväl
            handel som investeringar var på en synnerligen låg nivå under
            många år. Vår export var t.ex. ca 400 miljoner 1992.
          </note>
          <note xml:id="i-7087391c9c2fd954-0">
            Efter apartheidregimens fall och att man fått en ny regering
            efter demokratiska val, har handeln tagit fart.
          </note>
          <note xml:id="i-df71590b028e73e8-0">
            Landet, som ju i och för sig har stora rikedomar i naturtillgångar,
            har mycket stora investeringsbehov för att komma i kapp olika
            behov.
          </note>
          <note xml:id="i-086d047eb6a23618-0">
            Industrin har under sanktionsåren inte haft möjlighet att skaffa
            modern teknik. På infrastruktursidan behöver både telefonnätet
            och mobiltelefonnätet byggas ut. Det råder stor brist på bostäder.
            Likaså kommer utbildningsinsatserna att markant öka. På alla dessa
            områden har Sverige mycket att tillföra landet.
          </note>
          <note xml:id="i-ce0beac6390b5c1e-0">
            Jag menar därför att det är väsentligt att Sverige på olika sätt
            medverkar till att handelsutbytet med Sydafrika ökar.
          </note>
          <note xml:id="i-73577c8b6c372f30-0">
            Vi har redan fått en god start. Under 1995 var vår export närmare
            4 miljarder, vilket är nästan en tiodubbling sedan sanktionerna
            avskaffades.
          </note>
          <note xml:id="i-a6fb278cb65bcc3d-0">
            Här finns dock mycket mer att göra. Jag var med i en delegation
            från näringsutskottet som besökte Sydafrika i höstas. Vi fick
            ett mycket positivt bemötande, och vi mötte ledande företrädare
            för både parlament och regering, som uttryckte en önskan om ett
            ökat utbyte mellan våra länder.
          </note>
          <note xml:id="i-96c386425c009766-0">
            Det fanns också ett klart önskemål om att bygga upp ett nätverk
            mellan svenska småföretag och småföretag i Sydafrika. Jag hoppas
            att detta önskemål skall kunna tillgodoses. Jag skulle vilja fråga
            Mats Hellström om någon från regeringen vill medverka till att
            ett sådant nätverk kan byggas upp.
          </note>
          <note xml:id="i-5df401a8d36f0caf-0">
            Fru talman! Jag började med att uttrycka mig positivt om vårt
            medlemskap i den europeiska unionen.
          </note>
          <note xml:id="i-40e4172f9bf70706-0">
            Men detta har också på en del håll inneburit vissa bekymmer.
            Det finns då ett näraliggande bekymmer, och det gäller framför
            allt norska gränsen. Genom att
          </note>
          <note xml:id="i-db48edb3df5e09ba-0">
            Sverige är medlem och Norge icke är medlem har gränspassagen
            mot Norge försvårats på ett ganska påtagligt sätt. Framför allt
            gäller det transporter av livsmedel men också transporter av levande
            djur över gränsen.
          </note>
          <note xml:id="i-7df698113a70411f-0">
            Självfallet beror svårigheterna att passera gränsen på godsets
            art, men t.ex. för en transportör som har med sig gods från flera
            olika avsändare med olika livsmedel är livsmedelskontrollen och
            tullhanteringen av detta gods både tidsödande och kostnadskrävande.
          </note>
          <note xml:id="i-6544dea7554919cf-0">
            Det kan ta timmar för en långtradare att komma över gränsen.
            Detta är inte acceptabelt. Handeln mellan
          </note>
          <note xml:id="i-87e3b81dfcf7b30f-0">
            Sverige och Norge tar faktiskt skada av ett sådant här krångligt
            förfarande. Jag förstår att man har diskuterat fiskefrågor, men
            det finns också andra frågor som det är önskvärt att man tar upp.
          </note>
          <note xml:id="i-5d97015033b819b8-0">
            Eftersom Norge är ett land med lika stränga miljö- och hälsoskyddsbestämmelser
            som olika EU-
          </note>
          <note xml:id="i-590f4bb88be5495d-0">
            länder har, borde man kunna komma fram till uppgörelser som gör
            att denna omfattande gränsklarering kunde avskaffas.
          </note>
          <note xml:id="i-80931930d144d5cb-0">
            Tullkontrollen behövs i och för sig för att ta in vissa avgifter,
            men med den moderna datateknikens hjälp borde detta vara möjligt
            att åstadkomma på ett enklare sätt. Jag vill fråga Mats Hellström
            om det finns någon möjlighet att agera här, så att man underlättar
            passagen mot Norge när det gäller transporter av olika varor.
          </note>
          <note xml:id="i-72ba93ea45fb7c89-0">
            Fru talman! Jag har nu berört några områden där det ytterligare
            går att utveckla handeln med vår omvärld. Jag tror också att det
            är viktigt för oss alla att vi kan fortsätta att liberalisera
            och undanröja hinder för handel mellan olika länder. Det tjänar
            alla på, och inte minst stärker det allas vår välfärd.
          </note>
          <note xml:id="i-af7a816e1caad4a6-0">
            Anf. 29 Statsrådet MATS
          </note>
          <note xml:id="i-eec8df7df0232b65-3">
            HELLSTRÖM (s)
          </note>
          <note xml:id="i-bb4ff19af8abfbe1-0">
            Fru talman! De frågor som Kjell Ericsson har tagit upp om småföretagen
            och handelshindren som möter dem är mycket viktiga. Jag har inbjudit
            till ett rundabordssamtal den 6 mars med ett antal småföretag
            som arbetar i bl.a. högteknologibranschen, där man möter nya typer
            av handelshinder och speciella problem, där samhället kanske kan
            göra insatser. Vi kommer då att diskutera en del av de frågor
            som Kjell Ericsson tog upp.
          </note>
          <note xml:id="i-7d3e4e6b3cdeee84-0">
            Det kommer att vara ett inremarknadsrådsministermöte i Rom den
            24 februari, där jag kommer att ta upp en del av de småföretagsfrågor
            som Kjell Ericsson var inne på. Där är vi helt överens. Det är
            viktigt att nu också inom EU arbeta i den riktning som Kjell
          </note>
          <note xml:id="i-849794216fb524a4-0">
            Ericsson angav.
          </note>
          <note xml:id="i-ec909df0cad37838-0">
            Exportrådet har tillsammans med NUTEK, ALMI
          </note>
          <note xml:id="i-16515cbe7af3d6c2-0">
            och Handelskammaren satt i gång regionala centra, dit småföretag
            kan vända sig för att få informationshjälp när det gäller de exportmöjligheter
            som finns och inte minst de nya EU-programmen, som Kjell Ericsson
            nämnde, som kan vara obekanta för många småföretag.
          </note>
          <note xml:id="i-5ae92be0582cc5c7-0">
            Exportrådet skall också enligt sin instruktion prioritera stöd
            till små och medelstora företag. Det är självklart att det, när
            EU-marknaden nu har öppnats fullt ut, kan vara utomordentligt
            betydande för många småföretag. Det har tidigare varit en hämmande
            pappersbyråkrati för dem som exporterat över Öresund, men där
            finns det nu nya möjligheter. Även en liten nisch på denna stora
            marknad kan självfallet vara utomordentligt betydelsefull för
            ett litet företag. Det ingår i högsta grad i de prioriteringar
            som regeringen och Exportrådet gör. Jag är helt överens med Kjell
          </note>
          <note xml:id="i-da02239c2aab72d2-0">
            Ericsson på den punkten.
          </note>
          <note xml:id="i-15c1f74952bcde32-0">
            Jag har velat redovisa litet av det som nu praktiskt pågår i
            just den frågan. Jag får återkomma till Sydafrika i nästa inlägg.
          </note>
          <note xml:id="i-2b47843687d9466a-0">
            Anf. 30 KJELL ERICSSON (c) replik
          </note>
          <note xml:id="i-e9295da1e9b7bb28-0">
            Fru talman! Det gläder mig att höra att småföretagarna har en
            prioriterad ställning i regeringskansliet, därför att det är nödvändigt.
            Här i Sverige har både de små och de medelstora företagen en mycket
            stor betydelse. De skall kunna födas, växa och utvecklas. Inte
            minst byråkratin måste minskas, så att man kan få kontakter med
            resten av Europa men också med resten av världen. Just utbytet
            med olika länder är en stor fördel för oss, och det ger också
            många nya möjligheter.
          </note>
          <note xml:id="i-0c6c624522347f87-0">
            Det är bra att Exportrådet har fått anvisningen att man skall
            hjälpa småföretagen att nå olika marknader och få den information
            som de behöver.
          </note>
          <note xml:id="i-102bffce61c57f7d-0">
            Mina frågor om Sydafrika kvarstår. När vi besökte
          </note>
          <note xml:id="i-73c8c2bb8f60c2c7-0">
            Sydafrika hade bl.a. danska småföretagare varit där, och det
            hade byggts upp ett småföretagsnät mellan danska och sydafrikanska
            småföretag - något som upplevdes som väldigt positivt. Det fanns
            också ganska mycket verksamhet runt detta. Jag önskar att vi i
          </note>
          <note xml:id="i-308be4ef0a8d0828-0">
            Sverige kunde göra samma sak. Det fanns en sådan önskan i Sydafrika,
            och vi skulle kunna hjälpa till att bygga upp ett sådant nät mellan
            svenska och sydafrikanska småföretag.
          </note>
          <note xml:id="i-47d34d61bafa59eb-0">
            Min fråga om norska gränsen kvarstår också.
          </note>
          <note xml:id="i-b46ff97237f7b558-0">
            Anf. 31 Statsrådet MATS
          </note>
          <note xml:id="i-eec8df7df0232b65-4">
            HELLSTRÖM (s)
          </note>
          <note xml:id="i-fa1818259ea88e71-0">
            Fru talman! Det är riktigt att vi kan öka vårt handelsutbyte
            med Sydafrika, jämfört med när vi hade sanktioner mot landet,
            som nu är fritt från apartheid.
          </note>
          <note xml:id="i-fdff6fce63d4eeb0-0">
            Jag träffade för någon vecka sedan Sydafrikas vice premiärminister
            i Davos, där vi diskuterade bl.a. hur vi skulle kunna öka vårt
            handelsutbyte. Vi diskuterade självfallet också politiska frågor,
            och inte minst det som är viktigt i detta sammanhang, nämligen
            den senfärdighet - enligt min och den svenska regeringens uppfattning
            - med vilken EU har arbetat med det frihandelsavtal som skall
            träffas med Sydafrika. Vi hoppas nu att det skall bli en snabbare
            öppning i förhandlingarna i slutet av månaden. Det är viktigt
            för
          </note>
          <note xml:id="i-53c9d33f975668f3-0">
            Sydafrika, för oss i Sverige och för EU att frihandelsavtalet
            med Sydafrika verkligen får mera styrfart när det gäller att öppna
            dessa förhandlingar.
          </note>
          <note xml:id="i-c2769cfc65a5f08e-0">
            UNCTAD kommer att ha sitt möte i Sydafrika i början på maj, och
            det ger också möjligheter till intensiva kontakter med den sydafrikanska
            regeringen i den riktning som Kjell Ericsson var inne på.
          </note>
          <note xml:id="i-2f5904b40c1002c1-0">
            När det gäller Norge och gränsen, har vi ett fungerande tullsamarbete,
            som är smidigare och enklare än vad EU har mot något annat tredje
            land. Det finns en viss misstänksamhet från andra EU-länder om
            att vi därmed inte uppfyller EU:s krav, men vi hävdar bestämt
            att det mer smidiga samarbete vi har är väl fungerande och bör
            kunna fortsätta. Det är då också givet, för att vi skall ha en
            trovärdighet här, att vi skall kunna garantera att vi är väldigt
            noggranna, exempelvis när det gäller så viktiga saker som sjukdomsbilden
            hos djur, risken för smitta etc. Vi gör vad vi kan, liksom norrmännen,
            för att försöka förenkla en del av de problem som tas upp. Sammantaget
            är samarbetet alltså smidigare än på andra håll, men vi bör självfallet
            - det gör vi också - gå igenom de rutiner som har satts i gång
            efter något år. Det blir tyvärr mera hinder där vid kölen än vid
            Torneälven och
          </note>
          <note xml:id="i-3b3ff0941b5e3116-0">
            Öresund, där hindren är borta, men det beror på Norge och inte
            på oss.
          </note>
          <note xml:id="i-7737c9c3a7210896-0">
            Anf. 32 KJELL ERICSSON (c) replik
          </note>
          <note xml:id="i-0bed4868ceb191c4-0">
            Fru talman! Jag tycker att det är positivt att de här
          </note>
          <note xml:id="i-1dd7a969ebaf9fa4-0">
            Sydafrikakontakterna kommer att tas, därför att jag tror att
            det är en stor fördel att vi kan hjälpa till med att bygga upp
            ett nytt fritt Sydafrika.
          </note>
          <note xml:id="i-778a1f04b731ba74-0">
            När det gäller Norge är det kanske framför allt det dagliga arbetet
            som är krångligt, inte minst för t.ex. de långtradarchaufförer
            som skall komma över gränsen med livsmedel. Det kan ta flera timmar
            att klarera en långtradarlast för att komma över gränsen.
          </note>
          <note xml:id="i-fcb46c80eca9511a-0">
            Detta är inte rimligt. Det kostar mycket pengar.
          </note>
          <note xml:id="i-604bb63f00ae8e0d-0">
            Varans värde stiger ju inte på grund av att man har gränsklarering.
            På något vis måste man hitta ett enklare sätt att komma fram.
            Trots allt är Norge ett EES-
          </note>
          <note xml:id="i-7adde34e7eb3e044-0">
            land som i stort sett har samma bestämmelser som vi när det gäller
            t.ex. hälsoskydd och miljö. Man borde kunna hitta en lösning så
            att vi sluppe den här krångligheten. Det är möjligt att man borde
            förhandla om att få Norge som yttre gräns. Då vore det här problemet
            löst. Jag vet att det är svårt, och det är bara ett framkastat
            förslag, men jag tror att man på något sätt måste hitta en lösning
            här. Det som sker just nu är inte rimligt. Det kostar mycket pengar
            och fördyrar också handeln mellan Sverige och Norge.
          </note>
          <note xml:id="i-48fb2d5e79d771cc-0">
            Anf. 33 BO KÖNBERG (fp)
          </note>
          <note xml:id="i-94efb2870c6232fc-0">
            Fru talman! Det har sagts att den största seger som kan vinnas
            är den i motståndarnas hjärtan. Om det är sant kan Anders Chydenius,
            Adam Smith, J. A. Gripenstedt, Bertil Ohlin och andra stora frihandelsförespråkare
            fröjda sig i den himmel eller de himlar de befinner sig i.
          </note>
          <note xml:id="i-6570bf4365a838fe-0">
            Aldrig förr har frihandelstanken haft så stora framgångar som
            under det senaste halvseklet och inte minst nu under 90-talet.
            Sällan har det intellektuella motståndet mot frihandeln och marknadsekonomin
            varit så svagt som nu. Alltfler inser att det välstånd som har
            kunnat byggas upp i västvärlden, och som nu byggs upp i allt fler
            delar av världen, inte skulle kunnat bli av om varje land behållit
            höga murar mot andra länders varor och tjänster.
          </note>
          <note xml:id="i-9b69a16f175e0cd1-0">
            De nämnda frihandelsförespråkarna skulle nog också ha glatt sig
            mycket om de hade fått höra en förespråkare för den moderna demokratiska
            socialismen som handelsministern sjunga frihandelns Höga visa
            eller en företrädare för den moderna konservatismen som Karin
            Falkmer använda språkbruk som
          </note>
          <note xml:id="i-e429f8550dc30a3b-0">
            "protektionismens fula tryne".
          </note>
          <note xml:id="i-8e24c620b0ff5f6c-0">
            Drygt två seklers debatt och erfarenheter av såväl protektionism
            som frihandel har tydliggjort att vägen till välstånd går över
            marknadsekonomi i det egna landet och en fri handel med andra
            länder.
          </note>
          <note xml:id="i-b02a9c3bf2ea9f43-0">
            Men samtidigt som vi gläder oss över framgångarna får vi aldrig
            glömma bort att en sådan kamp som frihandelns aldrig är vunnen
            permanent. Det uttalade motståndet mot frihandeln som idé är visserligen
            svagt och representeras i vår del av världen kanske främst av
            den fransk-engelske miljardären sir James
          </note>
          <note xml:id="i-7b96415b0499085a-0">
            Goldsmith. Men hotet kommer främst inte från dessa tydligt framförda
            tankar om att skydda de rika länderna mot konkurrens från de fattiga
            länderna utan från dem som i teorin ansluter sig till frihandeln
            men i praktiken agerar emot.
          </note>
          <note xml:id="i-1dcccc34e36a72b6-0">
            Det ständiga hotet mot frihandeln kommer från alla dem som vill
            skydda det egna företaget, den egna näringen, den egna orten eller
            det egna landet från konkurrens. Det hotet är ofta lika starkt
            från dem som på kongresser och vid dukade middagsbord hyllar marknadsekonomin
            som idé som från dem som är aktiva i fackföreningar och ibland
            bär på ett socialistiskt idéarv.
          </note>
          <note xml:id="i-6d11f7bfe96215dc-0">
            Om någon tror att dessa hot hör till det förflutna är det bara
            att se på förekomsten av näringslivskarteller i
          </note>
          <note xml:id="i-bf3284a271e0a07e-0">
            Västeuropa eller på den amerikanska fackföreningsrörelsens kamp
            häromåret mot bildandet av det nordamerikanska frihandelsområdet
            NAFTA. I vårt land har vi relativt färska exempel på hur olika
            partier försökt - och länge lyckats - hindra en friare handel
            med mat och kläder.
          </note>
          <note xml:id="i-d1e2533ac9cacb06-0">
            Som alltid är det lättare att föra kampen mot dem som är emot
            frihandelsidén än mot alla dem som säger att frihandel visserligen
            är bra, men... Ännu svårare är det att föra kampen mot dem som
            hyllar frihandelstanken för att sedan låsa in sig med dem som
            borde vara deras konkurrenter och fixa priser och dela upp marknader.
          </note>
          <note xml:id="i-2b50ec99f94618b9-0">
            För dem av oss som hyllar frihandeln både som idé och praktik
            gäller att kampen behöver föras överallt och alltid. Till denna
            grupp räknar jag handelsministern. Jag har fått intrycket att
            han, nästan lika mycket som jag själv och Folkpartiet liberalerna,
            hyser en stark tilltro till frihandelns välsignelsebringande effekter.
            Något orolig blev jag dock när jag nyss hörde debattörer tala
            om att miljö och arbetsvillkor på något vis skulle inkräkta på
            frihandeln. Något lättad blev jag när jag hörde svaret till Karin
            Falkmer. Helt lugnad är jag väl inte på den punkten, men vi får
            kanske höra mer om detta.
          </note>
          <note xml:id="i-824be3a6a569356d-0">
            Fru talman! De europeiska gemenskapernas fortgående utvidgning
            sedan de bildades för 40 år sedan har förstås varit av stor betydelse
            för förbättrade villkor för en friare handel. Om den stora regeringskonferensen
            som påbörjas i Turin i slutet av nästa månad framgångsrikt klarar
            av att lägga grunden för att länderna i Baltikum och Central-
            och Östeuropa samt
          </note>
          <note xml:id="i-2f94d30c3c2adfb1-0">
            Cypern och Malta skall kunna bli medlemmar inom den närmaste
            tioårsperioden bildas en inre marknad med bortemot 500 miljoner
            invånare.
          </note>
          <note xml:id="i-3d7e48a9853ef993-0">
            När vi liberaler så länge arbetat för ett svenskt medlemskap
            i det som nu kallas EU var det inte för att få delta i byggandet
            av en europeisk fästning med höga murar utåt utan för att stärka
            Europas fred och frihet och för att arbeta för så små hinder som
            möjligt mot den övriga världen.
          </note>
          <note xml:id="i-359cef1657dab558-0">
            Vi visste att inte alla länder och alla krafter inom
          </note>
          <note xml:id="i-85486d85eb30bd77-0">
            EU älskade frihandeln. På vissa håll var - och är -
          </note>
          <note xml:id="i-b367953f66b8e891-0">
            Colbert mer populär än Adam Smith. Men vi trodde att ett svenskt
            medlemskap skulle stärka de krafter inom EU som är frihandelsvänliga.
          </note>
          <note xml:id="i-c3a3bdda130e0304-0">
            Efter det att Sverige, Finland och Österrike nu varit medlemmar
            i drygt ett år går det redan att fastslå att EU blivit mer frihandelsvänligt
            än tidigare. Det förefaller också uppenbart att det frihandelsvänliga
          </note>
          <note xml:id="i-b2478bb94e831e2f-0">
            Sverige kan göra mer nytta för en friare världshandel som en
            aktiv medlem i en gemenskap med
          </note>
          <note xml:id="i-5b06b5147d8001be-0">
            370 miljoner invånare än vad vi skulle kunna göra ensamma.
          </note>
          <note xml:id="i-9848511085fd5803-0">
            Den stora framgången för en friare handel på senare år är förstås
            den stora GATT-överenskommelsen med dess planerade minskningar
            av tullarna. Det finns anledning att hålla tummarna för att den
            nya världshandelsorganisationen WTO skall lyckas hålla frihandelns
            fana högt under de kommande åren.
          </note>
          <note xml:id="i-9fd281a2b4f9acdf-0">
            EU är inte det enda regionala handelsblocket. I
          </note>
          <note xml:id="i-afea33f78da80020-0">
            andra världsdelar växer andra block upp. Jag har redan nämnt
            det nordamerikanska frihandelsområdet
          </note>
          <note xml:id="i-616a604a5119c727-0">
            NAFTA, och handelsministern och Karin Falkmer har nämnt andra
            organisationer som är på gång i andra delar av världen.
          </note>
          <note xml:id="i-5f9a12373046c42e-0">
            Det finns självfallet utrymme för diskussion om tillskapandet
            av regionala block är till fördel eller till nackdel för en friare
            världshandel. Det kan hävdas att denna framväxt visserligen ökar
            frihandeln inom respektive block, men att handeln mellan länder
            i olika block riskerar att bromsas och att risken för handelskrig
            ökar. I tredje världen finns det de som ser på det europeiska
            samarbetet och fruktar att Colbert skall vinna över Adam Smith.
          </note>
          <note xml:id="i-c09086ceb10cc485-0">
            Men trots denna berättigade oro finns det anledning att tro att
            den ökade frihandeln inom världens olika regioner skall kunna
            förenas med en friare världshandel. Det kommer förstås att kräva
            hårt arbete av alla dem som är för detta höga mål.
          </note>
          <note xml:id="i-b4bcc5df54a51122-0">
            Fru talman! Vår uppgift inom det handelspolitiska samarbetet
            inom EU är att verka för att EU:s handelspolitik blir så präglad
            av frihandelstanken som möjligt. Vår uppgift att arbeta för en
            friare handel gäller dock inte bara EU:s relationer med omvärlden
            utan också i hög grad inom EU. Detta kan låta onödigt i ett läge
            där en av EU:s främsta framgångar är tillskapandet av den inre
            marknaden för några år sedan. Men det är tyvärr nödvändigt, eftersom
            så mycket ännu återstår i kampen för en riktigt fri marknad inom
            EU.
          </note>
          <note xml:id="i-e72fb0431fa9d370-0">
            De krafter, fru talman, som jag talade om inledningsvis och som
            motarbetar fri konkurrens och en friare handel är i praktiken
            mycket starka.
          </note>
          <note xml:id="i-a9a4bc57b441db30-0">
            En del av arbetet handlar om att se till att de regler som finns
            tillämpas. Ett mycket stort problem är de karteller och liknande
            samarbete som drivs mellan företag för att den fria konkurrensen
            inte skall få genomslag för de egna produkterna. Tidskriften
          </note>
          <note xml:id="i-e454a50ac28899c8-0">
            Veckans Affärer hade några intressanta exempel häromveckan. Två
            skräckexempel under senare tid är de 33 cementföretag som tillskapat
            en priskartell och avslöjats och de 19 skogsföretag som ordnat
            en priskartell för kartongmarknaden. I den senare kartellen ingick
            bl.a. tre stora svenska företag.
          </note>
          <note xml:id="i-1d65ee038e80e357-0">
            Jag har redan nämnt Adam Smiths namn några gånger. När man tar
            del av sådana här uppgifter om hur konkurrensen undermineras eller
            elimineras är det nära till att erinra sig hans dystra iakttagelse
            från hans egen tid om att man varhelst man ser två bagare i samspråk
            kan misstänka en konspiration mot den allmänna välfärden, dvs.
            prisöverenskommelser.
          </note>
          <note xml:id="i-671a851fc2405ec3-0">
            Ett annat område där reglerna också finns, men där arbetet går
            trögt, är den offentliga upphandlingen.
          </note>
          <note xml:id="i-6f4bb92acac99125-0">
            Det rör sig här om en mycket stor marknad där det på de flesta
            håll varit så att leverantörer i det egna landet haft stora försteg
            eller t.o.m. nästan monopol på leveranser till det egna landets
            organ och myndigheter.
          </note>
          <note xml:id="i-20d31e915bd70e42-0">
            Ett tredje problemkomplex gäller att så många stora områden fortfarande
            inte alls eller bara delvis omfattas av fri konkurrens och fri
            handel inom unionen.
          </note>
          <note xml:id="i-f8aaf964398f0b6f-0">
            Några sådana områden är energin, bankerna, telekommunikationerna,
            läkemedelsområdet och flyget.
          </note>
          <note xml:id="i-626ae8547a515eb6-0">
            Ett fjärde område är de hinder som olika nationella normer sätter
            för import av varor från andra medlemsländer. Här finns många
            trista exempel. Från vårt land kan nämnas dörrföretaget i Vännäs
            som hade läst i tidningen eller möjligen sett på TV att Sverige
            nu var medlem i EU och att det där existerade en inre marknad.
          </note>
          <note xml:id="i-0d8326145b289854-0">
            När företaget ville försöka sälja sina dörrar i en av de tyska
            delstaterna fick företaget beskedet att det svenska godkännandet
            inte räknades utan att det krävdes ett från den egna delstaten.
            Till yttermera visso framkom att ett sådant inte skulle gälla
            i hela Förbundsrepubliken Tyskland utan bara i delstaten. Sedan
            finns det som bekant 15 delstater till. Detta exempel tog jag
            upp med den ansvarige kommissionären vid hans besök i Stockholm
            för några månader sedan.
          </note>
          <note xml:id="i-9572d3ffd3057813-0">
            Samma problem har nu också drabbat företaget
          </note>
          <note xml:id="i-da095bb1049244ea-0">
            Nerell Ventilation i Falun som förhindras sälja sina brandstopp
            om det inte utöver det svenska godkännandet skaffar sig ett från
            det tyska institutet för byggteknik.
          </note>
          <note xml:id="i-d216d2dccb3fd000-0">
            Fru talman! Även om de allra flesta i vårt land bekänner sig
            till frihandelsidén lär vi också i dagens debatt få höra exempel
            på hur verbal acceptans av frihandeln kopplas till konkreta krav
            på inskränkningar. Sådana krav kopplas sällan i de principiella
            debatterna till egenintressen av olika slag utan till högre och
            ädlare mål.
          </note>
          <note xml:id="i-3baddc22b942ae1d-0">
            Fru talman! Jag gav i inledningen en eloge till handelsministern
            för hans engagemang för frihandeln.
          </note>
          <note xml:id="i-30d98ed8897a05ef-0">
            Det gäller i första hand hans arbete inom EU för att stärka de
            frihandelsvänliga krafterna vid formandet av
          </note>
          <note xml:id="i-5bbeac79d679fb98-0">
            EU:s gemensamma handelspolitik. Vi i Folkpartiet liberalerna
            skulle gärna se samma engagemang i arbetet med att bryta ned hindren
            inom EU för en friare handel. Det är möjligt att det finns. Det
            skulle i så fall vara värdefullt om handelsministern nu hann kommentera
            något av vad regeringen gör konkret inom
          </note>
          <note xml:id="i-2458e6665ef54928-0">
            EU för att motarbeta den typ av brister som jag i dag har gett
            ett antal exempel på. Han kan vara säker på att han har vårt stöd
            i ett arbete för att få den fria handeln att fungera.
          </note>
          <note xml:id="i-252eac9d4fc931ca-0">
            Anf. 34 Statsrådet MATS
          </note>
          <note xml:id="i-eec8df7df0232b65-5">
            HELLSTRÖM (s)
          </note>
          <note xml:id="i-ca538d8297d6f76f-0">
            Fru talman! Jag håller med Bo Könberg om hoten mot frihandeln
            och om Colberts spöke. Colbert hade många förtjänster i andra
            avseenden, men jag håller verkligen med om att hotet är verkligt.
          </note>
          <note xml:id="i-f9354f60e88fe031-0">
            Jag är inte säker på hur glada John Stuart Mill och
          </note>
          <note xml:id="i-b71ad84f57495c8b-0">
            Adam Smith är i sina respektive himlar. Möjligen borde Adam Smith
            vara gladare än Mill. Jag tänker då på att Smith hade en förståelse
            för att frihandel också kan behöva kopplas med starka samhällsstrukturer.
          </note>
          <note xml:id="i-3682fe8e39168d71-0">
            Adam Smith var inte alls motståndare till starka samhällsstrukturer
            i länderna.
          </note>
          <note xml:id="i-f00930a517916d3b-0">
            Det som är viktigt - det sade jag i mitt anförande förut - är
            att frihandeln, inte minst nu när den är mer och mer global, också
            kopplas till robusta starka samhällsstrukturer hemma för att det
            skall gå bra och inte drabba regioner och grupper av människor
            med hög arbetslöshet.
          </note>
          <note xml:id="i-a87a3649f264bdae-0">
            Nyliberalismen har ju ett annat budskap. Man har tidigare både
            i Latinamerika och i Östeuropa uppmanat till att kombinera en
            öppnare handel med att avskaffa de statliga strukturerna. Det
            har kunnat bli ganska förfärande effekter av detta med mjuka svaga
            stater, maffior, militära grupper som tar för sig etc.
          </note>
          <note xml:id="i-f645412bcc037e12-0">
            Jag är övertygad om att vi är överens om att det inte är den
            kopplingen till frihandel vi önskar, utan att det är frihandel
            kombinerad med starka samhällsstrukturer.
          </note>
          <note xml:id="i-40f3770d216d5041-0">
            Vi i Sverige har haft den uppfattningen under lång tid. Det är
            ett ganska intressant upplägg som den nya
          </note>
          <note xml:id="i-6444520775dc39aa-0">
            Labourledaren Tony Blair har gjort i Storbritannien.
          </note>
          <note xml:id="i-3d26c5a9c82e2dcf-0">
            Han talar om att gå från "the shareholder society" till
          </note>
          <note xml:id="i-e54eafaa2c01621d-0">
            "the stakeholder society" med det budskapet, dvs. ja till frihandel
            och stark samhällsstruktur hemma.
          </note>
          <note xml:id="i-b7d6fdc44cf14ab9-0">
            Anf. 35 BO KÖNBERG (fp) replik
          </note>
          <note xml:id="i-659edf38957acd18-0">
            Fru talman! Jag blev inte riktigt klar över den av handelsministern
            antydda motsatsställningen mellan
          </note>
          <note xml:id="i-b1f037a89efb5260-0">
            Adam Smith och den av mig i dag inte nämnda John
          </note>
          <note xml:id="i-4a1a759bd47bc63b-0">
            Stuart Mill, men jag förstod i alla fall det han sade sedan.
            Han vill förutom frihandel runt om i världen se samhällen där
            det finns goda strukturer. Jag kan lätt instämma med honom på
            den punkten.
          </note>
          <note xml:id="i-f2d3d6dc4973a90a-0">
            Jag blev inte heller riktigt klar över vilket syfte hans polemik
            mot nyliberalismen hade i en replik till mig. Om den hade något
            syfte över huvud taget tror jag att det är första gången jag har
            drabbats av den.
          </note>
          <note xml:id="i-51dade3a3fefe231-0">
            Jag skall med nöje ge mig in i en diskussion om detta om det
            var så handelsministern hade tänkt, men så var det kanske inte.
          </note>
          <note xml:id="i-ea59b709be311210-0">
            Jag vill bara påminna om en fråga jag antydde, nämligen frågan
            om vad den svenska regeringen gör för att se till de många brister
            som finns inom det stora EU-området vad gäller frihandeln. Kan
            jag få en kommentar på den punkten?
          </note>
          <note xml:id="i-d586221ebde5db85-0">
            Anf. 36 Statsrådet MATS
          </note>
          <note xml:id="i-eec8df7df0232b65-6">
            HELLSTRÖM (s)
          </note>
          <note xml:id="i-25330507a17bc255-0">
            Fru talman! Självfallet kan Bo Könberg få det. Jag trodde att
            min taletid var ute.
          </note>
          <note xml:id="i-edffc3294e246d85-0">
            Vi arbetar med detta som en högprioriterad fråga och i många
            avseenden. Det gäller tullen. Vi menar att det tullsamarabete
            som nu finns inom EU, där man skall harmonisera tullen, också
            skall handla om att modernisera och förenkla tullen. Det är också
            ett svar till Kjell Ericsson. Det heter Tull 2000. Vi arbetar
            aktivt för en förenkling.
          </note>
          <note xml:id="i-7ae2c4601b9a7f73-0">
            Vi arbetar inte minst med kommissionären Monti när det gäller
            frågan om statlig upphandling. Där finns mycket kvar att göra,
            och det finns det också vad gäller frågan om handelshinder som
            småföretagen möter. Jag nämnde det inre marknadsrådetsmötet. Jag
            kommer att ta upp en del av dessa frågor i Rom i slutet av februari.
            Vi har tagit upp den typ av frågor som både Bo Könberg och Kjell
            Ericsson tar upp som högt prioriterade frågor. Inom handelsavdelningen
            är det en uppgift som många av mina medarbetare lägger ned stort
            arbete på. Det är, precis som är sagt av er bägge, väsentligt.
            Jag vill just ta fram det som också
          </note>
          <note xml:id="i-6ab50c4b2a7d2dfa-0">
            Bo Könberg nämner. Tyskland är i många avseenden ett land med
            en positiv handelspolitik, men det räcker inte att avskaffa handelshindren
            på förbundsnivå. Det finns rader av exempel på hur delstater sätter
            upp hinder som man har avskaffat på statlig nivå i andra länder.
            Subventioner lämnas till företag - subventioner som är förbjudna
            för stater att lämna. Också i vårt bilaterala förhållande till
            ett land som Tyskland har vi alla skäl att arbeta med de frågor
            som Bo Könberg tar upp. Jag delar hans uppfattning att det är
            viktiga frågor för oss.
          </note>
          <note xml:id="i-aee4d5269c4f13b4-0">
            Anf. 37 BO KÖNBERG (fp) replik
          </note>
          <note xml:id="i-90c59679e3787382-0">
            Fru talman! Jag vill tacka handelsministern för svaret. Det pekar
            åt rätt håll. Jag tror ändå att det finns mycket mer att göra
            på området, men jag nöjer mig för dagen förstås med det konstaterande
            som handelsministern gjorde om att de frågor jag räknade upp vad
            gäller den inre marknadens bristande funktion är högt prioriterade
            för den svenska regeringen. Jag räknar med att Mats Hellström
            skall vara lika aktiv i dessa frågor som han har varit vad gäller
            frihandeln mellan EU om omvärlden. Jag hoppas att man inom kort
            skall kunna ge litet mer positiva besked till ett dörrföretag
            i Vännäs eller ett företag som tillverkar brandspjäll i Falun
            så att de kan konkurrera på samma villkor som gäller för exempelvis
            de tyska företagarna.
          </note>
          <note xml:id="i-971f47732cbe3090-0">
            Anf. 38 JOHAN LÖNNROTH (v)
          </note>
          <note xml:id="i-0345a3b151defc7f-0">
            Fru talman! Handelsministern säger i inledningen av sitt anförande
            att utrikeshandeln under efterkrigstiden har utvecklats till en
            allt starkare drivkraft för ekonomisk utveckling. Jag skulle vilja
            ifrågasätta det.
          </note>
          <note xml:id="i-aa9c886202a5c5ec-0">
            Det är litet för förenklat. Det kan vara sant om vi tittar på
            flera av de nyindustrialiserade länderna i Sydostasien, men jag
            tror inte att man kan säga att det gäller utvecklingen i Västeuropa
            och USA sedan ungefär
          </note>
          <note xml:id="i-70f63a58658268ec-0">
            1980. Snarare ser man en tendens till stagnation när det gäller
            utrikeshandelns andel av bruttonationalprodukten.
          </note>
          <note xml:id="i-5ff184620e4f716f-0">
            Varför får vi denna stagnation? Det finns flera faktorer. En
            faktor är att tjänstesektorn blir allt större på bekostnad av
            varuproduktionen. Fortfarande är det framför allt inom varubranscherna
            som utrikeshandeln är stor.
          </note>
          <note xml:id="i-e6adc14e35151b9d-0">
            En annan faktor är den nya informationsteknologin. Det är kanske
            ännu så länge litet grand av en framtidsutopi, men det börjar
            visa sig exempel på att man exempelvis kan skicka en ritning via
            Internet i stället för att skicka en produkt.
          </note>
          <note xml:id="i-b70cdb4cc9cd8813-0">
            Det finns också en ökande kritik både i Europa och i USA mot
            den överdimensionerade bilismen. Det måste göras något åt de miljöproblem
            som följer framför allt av de stora transporterna, så att bilismen
            bär sina egna kostnader.
          </note>
          <note xml:id="i-2205fdfadd4fa003-0">
            Det betyder att övertron på den exportledda tillväxten faktiskt
            är på tillbakagång - i alla fall i det mest avancerade tänkandet
            i Europa och USA. Det är den typ av mycket förenklade tänkande
            som finns t.ex. i Delorsplanen från 1993 och som delvis också
            finns i regeringen Clintons tänkande i USA, och som har kritiserats.
          </note>
          <note xml:id="i-195409fe5bf13f4c-0">
            Jag skulle vilja ge handelsministern ett lästips. Det är möjligt
            att han har läst Paul Krugmans bok som översattes till svenska
            förra året. Den heter Valser om välfärd på svenska. Han har ett
            särskilt kapitel som han kallar för Handelsstrategerna, som är
            en mycket förödande kritik av detta förenklade exportledda tillväxttänkande.
          </note>
          <note xml:id="i-745bd144acc67d3f-0">
            Ett annat lästips - som jag inte har så stor förhoppning om att
            handelsministern skall hinna läsa - är ett litet vänsterblad som
            ges ut i Lund och som heter
          </note>
          <note xml:id="i-1383bd2b6527d6be-0">
            Veckobladet. Där står att vår representant i Kommunikationskommittén,
            Karin Svensson-Smith, har träffat Neil Kinnock. Neil Kinnock gav
            tydligen i ett samtal uttryck för att trenden nu har vänt. Nu
            har man börjat förstå att tiden är ute för de orimligt stora infrastrukturinvesteringarna,
            motorlederna och allt annat. Det är andra typer av och modernare
            infrastruktur som numera gäller.
          </note>
          <note xml:id="i-cc2327919d4086d2-0">
            Får jag också passa på att säga ett par ord till Bo
          </note>
          <note xml:id="i-51fde556172b598d-0">
            Könberg om Anders Chydenius. Det är riktigt att
          </note>
          <note xml:id="i-8de7212ddd17f54d-0">
            Anders Chydenius var en hängiven frihandlare. Men han var också
            en oerhört vältalig kritiker av den merkantilistiska politiken,
            som väldigt mycket just gick ut på övertron på handeln. Han angriper
            alltså också de olika typer av mer eller mindre dolda bidrag som
            merkantilisterna tillämpade för att befrämja exporten.
          </note>
          <note xml:id="i-5456bc9cf78bc0d8-0">
            Jag skulle vilja fråga Bo Könberg: Hur ser Bo
          </note>
          <note xml:id="i-533e247265825752-0">
            Könberg på t.ex. sådana företeelser som att kungen reser runt
            med ett antal industripotentater och gör reklam för svensk export,
            rimligtvis på skattebetalarnas bekostnad? Hur ser han på försvarsministerns
            resa till Thailand, en sådan här exportpromotion? Är det över
            huvud taget bra med frihandel och då även med exportsubventionering?
            Det är min fråga till Bo Könberg.
          </note>
          <note xml:id="i-70b5c684bbe38574-0">
            Mats Hellström ser positivt på regionaliseringen men varnar också
            för inåtvända handelsblock. Det är något slags dialektik. Karin
            Falkmer tycker att han överdriver oron. Jag skulle tvärtom vilja
            påstå att handelsministern idylliserar det som håller på att hända.
          </note>
          <note xml:id="i-0791f517535bba4b-0">
            Jag var under jul och nyår i Australien. Där uttryckte man -
            även de partikamrater till Mats Hellströms som jag träffade -
            mycket stark oro för det man upplever nu, alltså en allt tydligare
            uppdelning av världen i tre stora dominerande handelsblock, där
            man blir alltmer ointresserad av de historiska kontakterna mellan
            Australien och Europa.
          </note>
          <note xml:id="i-e657849503c355c1-0">
            Vi har tidigare i debatten hört om FN:s kris och hur biståndet
            reduceras. Eva Zetterberg har tagit upp detta med utrikesministern.
            Detta är också ett tecken på den inåtvändhet man får i de olika
            blocken. Det är en tydlig trend i dag.
          </note>
          <note xml:id="i-cb10bcb02e3345e7-0">
            Det är i och för sig bra att handelsministern riktar kritik mot
            den orimliga jordbrukspolitiken, tekokvoten och allt det, men
            han säger också att erfarenheten är att vi kan påverka. Jag skulle
            vilja fråga: På vad sätt kan vi mer konkret påverka?
          </note>
          <note xml:id="i-0ec9be96dd16be7f-0">
            Jag hörde ett exempel av en god vän som nu lever i Nairobi. Han
            berättade att i Nairobi kan man i dag enbart köpa danskt smör.
            Det danska smöret, som ju är exportsubventionerat, som dumpas
            där nere, har effektivt slagit ut all inhemsk produktion.
          </note>
          <note xml:id="i-e0bc80da2b486678-0">
            Globaliseringen ger påfrestningar på branscher och regioner.
            För att frihandelns frukter skall komma löntagare och konsumenter
            till del krävs robusta sociala trygghetssystem, säger handelsministern.
            Det håller jag helt och fullt med om. Men nu är det konkreta problemet
            att vi är inne i en process här i Sverige där det på grund av
            konvergensen till EMU bl.a.
          </note>
          <note xml:id="i-b68088151a798ffd-0">
            krävs att vi skall ta ned vår bruttoskuld från 80 % till
          </note>
          <note xml:id="i-49dffa711e84d04e-0">
            60 %, vilket konkret innebär att 300 miljarder kronor skall plockas
            bort från skulden fram till 1998. Det här är absolut inte möjligt
            att klara med rimliga sociala trygghetssystem kvar.
          </note>
          <note xml:id="i-97c447761b8c3c38-0">
            Frihandel bygger också på full sysselsättning.
          </note>
          <note xml:id="i-da29f35341f9f4c6-0">
            Motsättningen mellan EMU-processen och frihandeln är således
            en mycket viktig motsättning. Just nu skulle vi behöva gemensamma
            mellanstatliga program mot arbetslösheten, men de blockeras av
            EMU-processen.
          </note>
          <note xml:id="i-12e72ef98b83ff28-0">
            Till sist säger handelsministern att vi skall ha multilaterala
            fungerande spelregler för de multinationella företagen. Jag skulle
            vilja veta mer konkret: Vad menas med detta? Utrikesministern
            har tidigare i dag fått en fråga med anledning av det hon sade
            om att man behöver internationella avgifter för att finansiera
          </note>
          <note xml:id="i-49d5be0e5482f5df-1">
            FN.
          </note>
          <note xml:id="i-9842743f374ae3da-0">
            Vi har också tidigare uttalanden i det socialdemokratiska Europaprogrammet
            från 1994, där man kräver världsomfattande avtal mot internationell
            spekulation. Man ville att EU-parlamentet skulle ta initiativ,
            ta kontakt med det japanska parlamentet och den amerikanska kongressen
            för att åstadkomma ett sådant avtal. Vi har alltså hört många
            sådana här positiva runda löften och tal om åtgärder mot spekulation
            och spelregler för internationella investeringar. Jag kan bara
            instämma. Det här är oerhört viktigt. Det är alltså i storleksordningen
            8 000 miljarder kronor varje dag som cirklar runt på de globala
            finansiella marknaderna. Det krävs en oerhört kraftfull politisk
            motkraft till detta. Men det som vi ännu så länge har hört från
            Mats Hellström och socialdemokratin är alltför många runda löften
            och vaga uttalanden. Vad är det konkret som avses? Vilka initiativ
            avser regeringen att ta i de här frågorna?
          </note>
          <note xml:id="i-bf1756b0060a6d1b-0">
            Anf. 39 Statsrådet MATS
          </note>
          <note xml:id="i-eec8df7df0232b65-7">
            HELLSTRÖM (s)
          </note>
          <note xml:id="i-864b7f3945f42d89-0">
            Fru talman! Johan Lönnroth tyckte att det var en alltför förenklad
            beskrivning av kopplingen handeltillväxt i inledningen av mitt
            tal. Där talas just om varuproduktion. Lönnroth har rätt när det
            gäller tjänsterna. Men vad man kan visa är först och främst att
            handelshindren minskar och att det under de perioder när handelshindren
            minskar också svarar mot en ökning av handeln. WTO menar också
            att denna öppning av marknader och minskning av handelshinder
            leder till högre tillväxt i de länder som sänker sina handelshinder
            än i de andra länderna. Det är slutsatsen av den WTO-rapport som
            jag har utgått ifrån.
          </note>
          <note xml:id="i-0506d4d743d2435d-0">
            När vi flyttar över till vår egen del av världen, som
          </note>
          <note xml:id="i-fada1b6855499c50-0">
            Lönnroth gjorde, det är en relevant fråga, menar vi då också
            att den ökade handeln och sänkningen av handelshindren också under
            det senaste decenniet har bidragit till att dämpa konjunkturnedgången
            i OECD-
          </note>
          <note xml:id="i-cd904ed62ece6479-0">
            området. Det har alltså haft en positiv effekt också i vår del
            av världen.
          </note>
          <note xml:id="i-ae13af3390f8a6d5-0">
            Sedan är det alldeles klart, där har Lönnroth helt rätt givetvis,
            att när det gäller handeln mellan USA
          </note>
          <note xml:id="i-12d895903cbe9b3d-0">
            och Europa så ökar den inte. Det sade jag i mitt tal att den
            tvärtom relativt minskar. Däremot ökar investeringarna kraftigt.
            EU är USA:s största investeringsmål liksom USA är EU:s största
            investeringsmål. Bägge vägarna. Därutöver internationaliseras
            nu mycket snabbt tjänstehandeln just i de här områdena. Det var
            också Lönnroth inne på. Globaliseringen tillväxten söker sig delvis
            nya vägar än traditionell varuexport.
          </note>
          <note xml:id="i-743db13ee05425af-0">
            Helt riktigt. Det var just det jag försökte på något sätt utveckla
            också i mitt första inlägg. Men det minskar inte betydelsen av
            den typ av sänkta handelshinder vi talar om. Jag talade också
            om att sänka hinder på andra områden, exempelvis för tjänstehandel
            och inte bara när det gäller traditionell varuexport. Det bör
            kunna hjälpa till, så att vi också får möjlighet att bättre svara
            mot en världsefterfrågan och en ökad sysselsättning i de länder
            som deltar i det här utbytet.
          </note>
          <note xml:id="i-9d32355a284be58c-0">
            Jag får återkomma till de övriga frågorna i nästa inlägg.
          </note>
          <note xml:id="i-a1b16d60f168d03c-0">
            Anf. 40 JOHAN LÖNNROTH (v) replik
          </note>
          <note xml:id="i-0e2f2f0a845aa96b-0">
            Fru talman! Jag hade uppfattat nyanserna, Mats
          </note>
          <note xml:id="i-b96e82fbb6f9ff73-0">
            Hellström. De frågor som jag kanske borde ha ställt litet mera
            explicit är bl.a. hur Mats Hellström ser på den kritik som har
            riktats mot den här övertron på att det är exporten som på något
            sätt skall klara problemen med arbetslösheten. I bl.a. det socialdemokratiska
            Europaprogrammet från 1994 ser man väldigt tydligt att det är
            industriella investeringar i exportindustrier plus i traditionell
            infrastruktur, dvs. i allt väsentligt vägbyggen, som har tagit
            det mesta i anspråk. Det är detta som skall få fart på Europa
            igen.
          </note>
          <note xml:id="i-108b15c552aa7db1-0">
            Jag påstår att det är ett föråldrat tänkande. Om vi nu t.ex.
            av miljöskäl höjer koldioxidskatten - en absolut nödvändig åtgärd
            om vi skall klara miljöproblemen -
          </note>
          <note xml:id="i-a7482f71d7baf51e-0">
            då får bilismen bära mera av sina egna samhällsekonomiska kostnader
            samtidigt som varuhandeln minskar - allt annat är lika. Hur ser
            Mats Hellström på detta?
          </note>
          <note xml:id="i-7c79123f605c3cef-0">
            Anf. 41 Statsrådet MATS
          </note>
          <note xml:id="i-eec8df7df0232b65-8">
            HELLSTRÖM (s)
          </note>
          <note xml:id="i-5bb42e0b3939f57e-0">
            Fru talman! Jag delar Johan Lönnroths synpunkt att den här analysen
            kring traditionell varuexport är förlegad. Det är också därför
            som jag säger att om världshandelsorganisationen skall bli relevant
            i framtiden måste den ta sig an de nya förändringar som sker i
            det ekonomiska utbytet. Det handlar om investeringar, konkurrensvillkor,
            tjänstehandel och mycket annat samt inte minst de nya vägar som
            informationstekniken söker sig.
          </note>
          <note xml:id="i-5b392d4f3aa351b3-0">
            Till både Johan Lönnroth och Bo Könberg vill jag säga: När nu
            en tredjedel av världshandeln består av internhandel mellan stora
            internationella multinationella företag kan det mycket väl vara
            så att de handelshinder mellan staterna som vi förhandlar bort
            återinförs av företagen som privata handelshinder. Det är därför
            som konkurrensreglerna - detta är ett svar på
          </note>
          <note xml:id="i-ee4002b96f4b0b88-0">
            Johan Lönnroths tidigare fråga - måste ses över och ingå i det
            vida mera moderna handelsregelverket. Det tror jag att vi är ganska
            överens om.
          </note>
          <note xml:id="i-5fbe2ba53f96fb72-0">
            Sedan när det gäller EMU, sysselsättningen och handeln behöver
            vi delta i konvergensprogrammet främst för vår egen skull. Nu
            har den långa räntan i
          </note>
          <note xml:id="i-65fa5da3dfd55677-0">
            Sverige sjunkit så kraftigt att vi därigenom har tjänat mera
            pengar än vad hela vår EU-medlemsavgift uppgår till. Det har vi
            gjort av egen kraft, och det var en nödvändig sanering.
          </note>
          <note xml:id="i-5d175e664dab7e21-0">
            Sedan är det ingalunda så att sysselsättningsinitiativ skulle
            blockeras av EMU. En av de största förespråkarna för EMU är ju
            EU-kommissionens president Santers. Han har just föreslagit en
            förtroendepakt mellan länderna kring sysselsättningen - just det
            som
          </note>
          <note xml:id="i-30844cb5ed050b6d-0">
            Lönnroth och jag efterfrågar, nämligen ett samarbete mellan länderna
            kring sysselsättningen. Det handlar om någonting som liknar det
            svenska sysselsättningsinitiativet i EU och som också Santes vill
            ha med i fördraget och i den praktiska politiken. Han reser nu
            runt i medlemsländerna och diskuterar just den frågan. Visst går
            det att förena sysselsättning med de krav på den ekonomiska politiken
            i övrigt som
          </note>
          <note xml:id="i-08aa32267890fefc-0">
            Lönnroth var kritisk till.
          </note>
          <note xml:id="i-d371b73fc19b4072-0">
            Anf. 42 JOHAN LÖNNROTH (v) replik
          </note>
          <note xml:id="i-41a1ca0ff0de2e31-0">
            Fru talman! Det förhåller sig på samma sätt med
          </note>
          <note xml:id="i-bf6dc74a25b1566c-0">
            Santerns uttalanden som med detta som handlar om åtgärder mot
            internationell spekulation. Det som sägs är i och för sig positivt,
            men det saknar allt substantiellt innehåll. De konvergensregler
            som EMU tvingar fram innebär just att det blir omöjligt för de
            enskilda länderna att vidta de nödvändiga åtgärder som krävs i
            dag för att förhindra att Europa går ner i en ny lågkonjunktur.
          </note>
          <note xml:id="i-8815f6eeccff42ba-0">
            Man kan göra jämförelsen med övergången från
          </note>
          <note xml:id="i-484436356fc1f72c-0">
            20-talet till 30-talet. Det var en typ av ekonomiskt tänkande,
            det var ett slags samordnad svångremspolitik som bidrog till att
            man hamnade i den djupa 30-
          </note>
          <note xml:id="i-ec5caa298f0ed8dd-0">
            talskrisen. Det finns stor risk för att vi får en disintegration
            igen om vi inte gemensamt kan göra någonting åt arbetslösheten.
            Jag påstår fortfarande: EMU-
          </note>
          <note xml:id="i-a9e0c40e15d3035a-0">
            processen är i dag det starkaste hindret för möjligheten att
            få någonting konkret gjort gemensamt i Europa mot arbetslösheten.
          </note>
          <note xml:id="i-39eb8e2cd13ecaec-0">
            Anf. 43 BO KÖNBERG (fp) replik
          </note>
          <note xml:id="i-b6f793876eff5bb7-0">
            Fru talman! Jag vill först med anledning av det som Mats Hellström
            nämnde om internhandeln och de stora multinationella företagen
            och att detta är ett ytterligare argument för en bra konkurrenslagstiftning
            säga att vi är helt överens. Det är bara bra om detta kan fullföljas.
          </note>
          <note xml:id="i-6b81cee13327a0ea-0">
            Jag hörde Johan Lönnroth som stöd för sin uppfattning använda
            uttryck som det mest avancerade tänkandet. Det lät mera som ett
            litet eko från hans partis förflutna än som ett modernt inlägg.
          </note>
          <note xml:id="i-b2b9b4bde536b37b-0">
            Det gladde mig att Johan Lönnroth pekade på problemen med att
            rika länder dumpar sina jordbruksprodukter i de fattiga länderna.
            Jag har kanske inte alltid uppfattat att Johan Lönnroths parti
            historiskt sett varit så väldigt positivt inställd till frihandel
            och fri konkurrens. Om jag inte missminner mig så var väl
          </note>
          <note xml:id="i-9a08472ba1ee1065-0">
            Vänsterpartiet kommunisterna det siste partiet på
          </note>
          <note xml:id="i-d3aec6bbd23d58a0-0">
            Skansen när det gällde försvaret av de svenska textilsubventionerna.
          </note>
          <note xml:id="i-9399b57dd609199f-0">
            Till sist noterar jag med glädje att Johan Lönnroth tog upp pionjären
            Anders Gydenius och hans insatser för frihandel. Han verkade t.o.m.
            ett årtionde tidigare än Adam Smith. Hade Anders Gydenius möjligen
            någon brist så var det väl att han hade en litet för positiv syn
            på Gustav III. Hur han hade sett på Carl
          </note>
          <note xml:id="i-30a5dd6c3b31197c-0">
            XVI Gustaf vet jag inte, eftersom jag inte är spiritist.
          </note>
          <note xml:id="i-824e233cc773fe00-0">
            Anf. 44 JOHAN LÖNNROTH (v) replik
          </note>
          <note xml:id="i-24ba9c94434832d7-0">
            Fru talman! Om vi nu skall gå tillbaka till 1700-
          </note>
          <note xml:id="i-072bcb50de1bff15-0">
            talet kan vi också gå tillbaka till 1917 när det socialdemokratiska
            vänsterpartiet bildades. Jag rekommenderar Bo Könberg att läsa
            vårt första program där det skrevs in frihandel efter allmän och
            lika rösträtt för kvinnor och män. Vi var alltså de politiska
            krafter som då var mest pådrivande mot den höger som gjorde allt
            vad den kunde för att bromsa.
          </note>
          <note xml:id="i-31d6250b29a4fe9a-0">
            Vi kan ta den debatten en annan gång, men visst är det riktigt
            att mitt parti historiskt sett har intagit ett antal felaktiga
            ståndpunkter också när det gäller handelspolitiken.
          </note>
          <note xml:id="i-9341e4dae6734f27-0">
            Sedan ytterligare ett par ord om Anders Gydenius.
          </note>
          <note xml:id="i-172ddcb93b4ff588-0">
            Jag vill påminna Bo Könberg om den mycket starka självkritik
            som Gydenius riktade mot Mössornas deflationspolitik 1765 efter
            det att han hade förstått att en sådan politik ledde till dramatiskt
            ökad arbetslöshet. Den deflationspolitiken är praktiskt taget
            identisk med den politik som Sverige nu påtvingas av den fullständigt
            orimliga anpassningen till det framtida
          </note>
          <note xml:id="i-b0ed88a3f9b27d20-0">
            EMU.
          </note>
          <note xml:id="i-cb8a2bf17e961369-0">
            Anf. 45 BO KÖNBERG (fp) replik
          </note>
          <note xml:id="i-16d3506644e82f6f-0">
            Fru talman! Johan Lönnroth antydde att han inte ville gå tillbaka
            till historien, så han begav sig raskt från 1760-talet till 1917.
            Låt mig då följa med honom.
          </note>
          <note xml:id="i-79700f6e78d85504-0">
            Att tala om vad som stod i ert program 1917 - året för ryska
            revolutionen - när jag kritiserar ert agerande kring 1990 är väl
            inte så rasande bra argument. Det mera näraliggande förflutna
            för Lönnroths parti som jag bättre känner till är ju inte så lyckat
            på den här punkten.
          </note>
          <note xml:id="i-3fae7bc582168ce3-0">
            När det sedan gäller genomgången av vad som hände vid 1765 och
            1766 års riksdagar är det alldeles korrekt att Anders Gydenius
            vände sig mot deflationspolitiken. Men så långt har vi väl ännu
            inte kommit, utan vi befinner oss i ett läge där vi försöker ha
            låg inflation. Det trodde jag var någonting positivt.
          </note>
          <note xml:id="i-80d3c0b8f9e28d87-0">
            Anf. 46 JOHAN LÖNNROTH (v) replik
          </note>
          <note xml:id="i-236833126c502f8b-0">
            Fru talman! Jag skall först korrigera Bo Könberg.
          </note>
          <note xml:id="i-3d39e5518c891986-0">
            När jag kom in i riksdagen 1991 hade mitt parti just varit med
            om att fatta de sista besluten för att koppla
          </note>
          <note xml:id="i-8cedd422ff6f46b1-0">
            Sverige från multifiberavtalet. Om man går längre tillbaka i
            tiden är det riktigt att vi då inte hade haft den inställningen.
            Vi var också anhängare av det jordbrukspolitiska beslut som fattades
            i ganska stor enighet här i riksdagen 1989 eller om det var 1990.
          </note>
          <note xml:id="i-aaa2f895c0ea1c60-0">
            Men vad jag efterlyser är alltså mera av militant kritik från
            sådana hängivna frihandelsvänner som Bo
          </note>
          <note xml:id="i-3c092c9c0e1afffc-0">
            Könberg mot den orimliga politik som bedrivs inom
          </note>
          <note xml:id="i-3196abda4d1679bd-0">
            EU. De hängivna anhängarna av EU är något slags federatister.
            Jag tycker att man hör alldeles för litet kritik mot fortet Europa
            som ändå finns och som nu håller på att växa fram och stärkas
            i konkurrens med de andra stor handelsblocken.
          </note>
          <note xml:id="i-6639ea384dafe545-0">
            Anf. 47 KARIN FALKMER (m) replik
          </note>
          <note xml:id="i-2127958d734d8a4c-0">
            Fru talman! Johan Lönnroth ser faror för inåtvändhet, dels med
            de regionala samarbetsorganisationerna, dels med EU. Johan Lönnroth
            är faktiskt ingen särskilt trovärdig förespråkare mot inåtvändhet.
            De länder som har fört samma ideologi som Johan Lönnroth står
            för är exempel på inåtvända länder som verkligen har misslyckats
            med att ge sin befolkning en vettig ekonomisk utveckling.
          </note>
          <note xml:id="i-5045f0f67a238450-0">
            När det gäller exportledd handel och den tillväxt som den medför
            behöver man bara se på vad som har hänt i världshandeln sedan
            världskriget. I nuläget är det sant som Johan Lönnroth säger,
            att varor kanske kommer att spela mindre roll. Men tjänstesektorn
            får en allt större betydelse inom handelsområdet liksom även investeringar,
            och investeringar och varor går ju ofta hand i hand. När det gäller
            den utveckling mot frihandel som vi står inför i Sverige behöver
            jag inte excellera med historiska exempel, utan jag tar bara exemplet
            när jag var ny riksdagsledamot. Min första debatt handlade om
            tekorestriktionerna. Mina motdebattörer var såväl socialdemokrater
            som framför allt vänsterpartister. Vänsterpartisterna var ju de
            som stod främst på barrikaderna mot en fri handel med uländerna
            på detta område. Det är inte särskilt hedervärt.
          </note>
          <note xml:id="i-771372e7429f3e31-0">
            Anf. 48 JOHAN LÖNNROTH (v) replik
          </note>
          <note xml:id="i-3e76d2b0e90d62b3-0">
            Fru talman! Det lönar sig kanske inte att jag för femtioelfte
            gången, i likhet med mina partikamrater, deklarerar att den ideologi
            som jag och Vänsterpartiet står för har mycket litet att skaffa
            med den ideologi som en gång i tiden fanns i de östeuropeiska
            diktaturerna. Det kanske nu är dags att sluta att göra dessa jämförelser.
            Jag tänker inte jämföra Karin Falkmers ideologi med de olika extrema
            högerideologier som fortfarande grasserar, faktiskt väsentligt
            stärkta på många håll i världen i dag. Det är framför allt dessa
            krafter som står för den extrema nationalismen.
          </note>
          <note xml:id="i-47e9ef9c054c1a5d-0">
            Vänsterpartiet och jag står för internationalism. Det är något
            oerhört viktigt för oss. Det tillhör vårt partis själ, skulle
            man kunna säga. Just därför är vi så starkt kritiska mot de växande
            motsättningarna mellan de stora handelsblocken, där vi starkt
            upplever att EU
          </note>
          <note xml:id="i-059e82a2ed8f80e4-0">
            alltmer sluter sig inom sig självt. Man minskar biståndet och
            minskar solidariteten med tredje världen samt bedriver en handelspolitik,
            bl.a. som i exemplet jag nämnde om Nairobi och det danska smöret.
            Där upplever jag en mycket lam kritik från Moderaterna, som tycks
            trivas ganska bra i den europeiska stugvärmen.
          </note>
          <note xml:id="i-8e32569e55cc3261-0">
            Anf. 49 KARIN FALKMER (m) replik
          </note>
          <note xml:id="i-c296bf24ecf01e9a-0">
            Fru talman! Johan Lönnroth har rätt i att vi i Moderata Samlingspartiet
            är glada över att Sverige är medlem i den europeiska unionen.
          </note>
          <note xml:id="i-52f9289ddc2c109c-0">
            Johan Lönnroth har kanske rätt i någon del av kritiken mot EU.
            Jag har i mitt anförande nämnt en del av det som jag tycker att
            EU bör förändra. Men låt oss nu säga att Johan Lönnroth har rätt.
            Desto viktigare är det ju, Johan Lönnroth, att Sverige inom EU
            får möjlighet att påverka en av de största handelsorganisationerna
            i världen i den riktning som vi i Sverige har kämpat för så länge.
          </note>
          <note xml:id="i-7149fdb4473f1b6b-0">
            Jag har bara en fråga till Johan Lönnroth: Innebär svaret till
            mig att Vänsterpartiet inte längre står för en socialistisk ideologi?
          </note>
          <note xml:id="i-6b816e31ea594d95-0">
            Anf. 50 JOHAN LÖNNROTH (v) replik
          </note>
          <note xml:id="i-9aa7e5501a95e428-0">
            Fru talman! Den frågan kräver mer än en tvåminutersreplik. Vi
            står för en socialistisk ideologi, och socialism betyder i korthet
            att arbetande människor själva har kontroll, att demokratin vidgas
            till alla livets olika områden. Den socialismen är mycket väl
            förenlig med internationalismen.
          </note>
          <note xml:id="i-2b71ce2453cc683a-0">
            Karin Falkmer har inte rätt till någon ytterligare replik, men
            jag vill ändå ställa frågan: Är Moderata
          </note>
          <note xml:id="i-85ad427c8754aaab-0">
            Samlingspartiet fortfarande ett konservativt parti eller är det
            ett liberalt parti? Vi kanske kan förveckla oss i de olika definitionsfrågorna
            vid ett annat tillfälle.
          </note>
          <note xml:id="i-6a389533aca4be55-0">
            Anf. 51 MARIANNE SAMUELSSON (mp)
          </note>
          <note xml:id="i-9d5ae4b48640b88d-0">
            Fru talman! Utrikesministern inledde sitt tal med att uttrycka
            att Sveriges internationella engagemang utgår från solidaritet
            och humanism. Den senaste tidens agerande från regeringens sida
            vad gäller flyktingar som bott länge i Sverige eller uppgifterna
            om att Sverige inte längre tänker ta emot det antal kvotflyktingar
            som Sverige lovat enligt Genèvekonventionen och som riksdagen
            budgeterat för tyder inte på detta. Snarare tycker jag vi sett
            prov på ett agerande från regeringen som inte bygger på vare sig
            humanitet eller solidaritet. Listan kan göras lång på exempel
            där inte längre solidariteten sätts i första rummet, utan där
            bra handelsförbindelser blivit mer angeläget än solidaritet och
            humanism.
          </note>
          <note xml:id="i-a3f4d2147e1074b1-0">
            Ett annat exempel som inte vidrördes särskilt mycket i utrikesministerns
            eller i handelsministerns tal var miljöfrågorna i ett globalt
            perspektiv. Här måste Sverige ta ett särskilt tydligt ansvar vad
            beträffar handel. De varor som vi importerar får inte leda till
            en miljöförstörelse i ett annat land, som vi inte skulle tillåta
            om vi själva tillverkade eller odlade varan.
          </note>
          <note xml:id="i-a7d7a3ff4319448a-0">
            Fru talman! En utrikespolitisk debatt där miljösituationen i
            världen belyses utifrån handels- och jordbruksperspektivet är
            naturligtvis nödvändig. Jag är förvånad över att regeringen har
            tillgodosett så litet när det gäller miljöansvaret i det globala
            perspektivet.
          </note>
          <note xml:id="i-03fa32d96e8b9a14-0">
            Vi är alla beroende av en hållbar utveckling och borde med större
            allvar ta itu med frågan om hur vi skall lösa mat- och vattenfrågorna
            för en allt större befolkning i en värld som växer.
          </note>
          <note xml:id="i-b53ce38ee1594e62-0">
            World Watch Institute har i dagarna presenterat en rapport i
            sin årsbok. Fru talman! Det är ingen munter bild som visas upp,
            även om det finns ljusglimtar.
          </note>
          <note xml:id="i-58b0c7abea0aa54f-0">
            Det stora bekymret är matproduktionen till en växande befolkning
            med krympande odlingsmarker.
          </note>
          <note xml:id="i-5c503792550a7090-0">
            För första gången beskrivs denna situation i sådana ordalag som
            katastrofal. Det håller inte om vi inte ändrar kurs. Vi kan inte
            längre räkna med ökande skördar utifrån perspektivet ökad användning
            av konstkväve. Vi har nått upp till taket vad gäller möjligheterna
            att få större skördar på samma areal. Under ganska lång tid har
            detta varit en bidragande orsak till ökande spannmålsskördar,
            men nu pekar kurvan åt det andra hållet. Av världens 15 viktigaste
            fiskeområden är 13 nu på tillbakagång. Medan ekonomer och politiker
            talat om fortsatt tillväxt har biologer länge talat om biosfärens
            begränsningar vad gäller tillväxt.
          </note>
          <note xml:id="i-54cd0d14c515689f-0">
            Den enda tröst i detta sammanhang är att vi kanske har kunskap
            och att vi kan förändra. Men det räcker inte med bara kunskap.
            Det behövs en politisk vilja också. Lester Brown pekar bl.a. på
            att den rika delen, som utgör 20 % av befolkningen, förbrukar
          </note>
          <note xml:id="i-cc89605885c294a4-0">
            80 % av jordens resurser. Hur skall det bli om vi förväntar oss
            att tredje världens befolkning skall komma upp till vår nivå?
            Det är något som de självfallet borde ha rätt till. Men är det
            möjligt utan att vi lägger om till ett resurssnålt samhälle, där
            vi anpassar oss till naturens ramar? Kina, som utgör 22 % av världens
            befolkning, ökar nu sin tillväxt i rasande takt. Man räknar med
            att den kommer att fördubblas vart åttonde år. I vilken riktning
            går miljöfrågorna i detta sammanhang?
          </note>
          <note xml:id="i-5feca2f6cb8c3149-0">
            Den rika världen, och framför allt EU, subventionerar stora delar
            av sitt jordbruk. Detta har i sin tur lett till att de länder
            som inte har råd att subventionera blir utkonkurrerade. EU:s jordbrukspolitik
            hotar den tredje världens människor. Det blir helt enkelt inte
            möjligt för dem att odla mat för export, vilket innebär att de
            allra fattigaste länderna har svårt att hitta produkter som de
            kan exportera. Därmed försämras deras förutsättningar ytterligare.
            EU:s jordbruk hotar också
          </note>
          <note xml:id="i-978df1263f1a3b59-0">
            EU-ländernas möjlighet till en hållbar utveckling eftersom det
            gynnar det storskaliga, miljötärande jordbruket.
          </note>
          <note xml:id="i-5bb54f17a48efb21-0">
            Det är, med tanke på den diskussion som var här nyligen om subventioner
            till bl.a. tekoindustrin, intressant att vi av skattebetalarnas
            pengar ger mer till jordbruket inom EU än vad vi ger i bistånd
            till resten av världen. Dessutom har de partier som förespråkar
            medlemskap infört restriktioner både vad gäller jordbrukshandel
            och tekohandel. Det var detta ni så ivrigt ville ha bort, men
            ni såg inte under förhandlingarnas gång till att det kom bort.
          </note>
          <note xml:id="i-6eb042529bada7e9-0">
            Den svenska handelspolitiken styrs i dag helt av
          </note>
          <note xml:id="i-b517072bbb7af110-0">
            EU:s regler. Någon egen aktiv handelspolitik kan eller vill inte
            regeringen driva. Kanske är det därför det är så tyst kring de
            viktiga miljökonsekvenserna av handeln. Ställ krav på en rättvis
            och solidarisk handel! Är inte det någonting som man kan förvänta
            sig från det socialdemokratiska partiet? Är det kanske så, som
            jag till min förfäran hörde, att ni tar Moderaterna i hand och
            inte längre tycker att det är viktigt med solidarisk handel? Vart
            är Socialdemokraterna på väg?
          </note>
          <note xml:id="i-2eb4c5f5ce2d0ff1-0">
            Insikten om den ökande befolkningen och om vikten av en miljömässigt
            hållbar försörjning av jorden borde också bli det mest angelägna
            att arbeta med internationellt. Den ökande skogsdöden i Europa
            och överbetningen i Afrika utgör tillsammans med andra miljöhot
            en stor risk för kommande konflikter i världen.
          </note>
          <note xml:id="i-1b772d42fc623f4d-0">
            Ett förebyggande arbete i form av krav på och genomförande av
            miljöskatter är något som regeringen inte längre borde tveka om,
            utan omedelbart ta tag i.
          </note>
          <note xml:id="i-e2ae45f8262aa56e-0">
            Det måste också vara ytterst angeläget att ha rätt att gå före
            med hårdare miljökrav. Avser regeringen att inför regeringskonferensen
            driva rätten att gå före, rätten att ha strängare miljökrav?
          </note>
          <note xml:id="i-feae0d9a64fb47a8-0">
            Två mycket aktuella frågor är gentekniken och hormonbehandlingen.
            Varför har vi inte rätt att gå före och ha strängare regler? Varför
            kräver inte regeringen att vi åtminstone skall ha rätt att märka
            produkter, och verkligen låta marknadskrafterna verka? Tror inte
            regeringen att det skulle ha någon effekt? För oss konsumenter
            borde det vara en självklarhet att få en ordentlig varudeklaration
            med livscykelspecifikation.
          </note>
          <note xml:id="i-209ae930853e5e39-0">
            Det finns åtskilliga exempel på att vi importerar produkter som
            förstör både hälsa och miljö i andra länder. Tigerräkor som odlas,
            där ett och ett halvt kilo fiskmjöl går åt för att få ett kilo
            räkor, platsar inte i ett kretsloppstänkande. Att odlingarna dessutom
            starkt förorenar vattnet med kemikalier och att detta sedan bara
            släpps ut i naturen kan inte leda till annat än förstörd natur.
            En hel del av våra importprodukter, som bananer och kaffe, förorsakar
            stora föroreningar i odlingsländerna.
          </note>
          <note xml:id="i-59fcb24e31b01fbe-0">
            Vi måste ta vårt ansvar och se till att även produktion som utförs
            i andra länder sker på ett ur miljömässig och social synpunkt
            hållbart sätt.
          </note>
          <note xml:id="i-dfbbf3dcea6f7685-0">
            Jag gjorde för ett tag sedan ett besök på ett teplantage i Kenya,
            och vad fick jag se? Jo, ett flygplan som besprutade fältet. På
            fältet gick en kvinna och plockade teblad. Hon hade sitt lilla
            barn på ryggen. Jag frågade med förfäran vår chaufför varför hon
            inte gick av fältet. Jag fick till svar att om hon skulle välja
            att gå av fältet, så kommer hon aldrig mer tillbaka till det arbetet.
            Sedan frågar vi varför de inte mår bra osv.!
          </note>
          <note xml:id="i-d189fc1d6aca8d77-0">
            Det borde vara en självklarhet att vi ställer krav, och jag skulle
            därför vilja ha svar på några frågor från utrikeshandelsministern.
            Kommer regeringen inför regeringskonferensen att begära att vi
            får rätten att gå före med hårdare miljökrav när det gäller varuproduktionen?
          </note>
          <note xml:id="i-b68378b72ce45f50-0">
            Tyskland har ju, för att skydda sig mot galna-kosjukan, haft
            importförbud för kött från England. EU-
          </note>
          <note xml:id="i-424b0ac21348faac-0">
            kommissionen har ställt krav på att Tyskland inom en månad häver
            importförbudet. Anser utrikeshandelsministern att det är rimligt
            att länder inom EU inte skall ha rätt att säga nej till import
            av hälsoskäl? Vad gäller för svensk del i den frågan?
          </note>
          <note xml:id="i-470599865277710a-0">
            Fru talman! Utrikeshandelsministern nämner i sitt tal att Singaporemötet
            skall ge en handelspolitisk vision inför 2000-talet. Utifrån det
            globala perspektivet behöver vi ha en vision om handel, det är
            naturligtvis nödvändigt. Det skulle därför vara intressant att
            höra vilka visioner regeringen har. Har man inför decembermötet
            från svensk sida ställt upp krav som man vill driva, eller är
            det även i denna fråga så att
          </note>
          <note xml:id="i-17fbc6cc0d12fd29-0">
            Sverige bara inväntar en gemensam EU-ståndpunkt?
          </note>
          <note xml:id="i-e342b35e9d7b7893-0">
            Anf. 52 Statsrådet MATS HELLSTRÖM (s)
          </note>
          <note xml:id="i-ef784aad19315319-0">
            Fru talman! Jag vet inte var Marianne Samuelsson var förut i
            dag när jag läste upp deklarationen. Jag vet inte heller var hon
            var i går när hon fick deklarationen i förväg. Där är ju de frågor
            hon nu tar upp väl besvarade. Där handlar det precis om vad den
            svenska regeringen vill göra inför Singaporemötet.
          </note>
          <note xml:id="i-8180b69712215ba2-0">
            Det är inte så att vi inte skulle tala om miljön.
          </note>
          <note xml:id="i-afb52d9a34fa0af2-0">
            Tvärtom skall vi ta upp att miljöfrågorna är utomordentligt viktiga
            i handelssammanhang.
          </note>
          <note xml:id="i-7f4c85e95494acaf-0">
            Det var den svenska socialdemokratiska regeringen som ursprungligen
            tog initiativ till att ta upp miljöfrågor i ett handelspolitiskt
            sammanhang. Detta gjordes inom EFTA, och det kom senare in i GATT-
          </note>
          <note xml:id="i-ef5e44fd7a7757a3-0">
            rundan. Glädjande nog kom man överens om att ha en kommitté som
            skall gå igenom frågan om miljö och handel i den nya världshandelsorganisationen.
            Det tog jag också upp i mitt anförande.
          </note>
          <note xml:id="i-bd09d31d1351a08b-0">
            Detta arbete ser ut att gå bra. Det skulle kunna möjliggöra att
            genomförandet av miljökonventioner inte skall stoppas av handelsregler.
            Det som fortfarande kan vara ett problem är att en del u-länder
            anser att detta är protektionism från i-ländernas sida, att vi
            rika vill skydda oss. Jag tror dock att vi, inte minst genom svensk
            och nordisk argumentering, skall kunna få en brygga så att vi
            kan komma fram i denna viktiga fråga.
          </note>
          <note xml:id="i-5241ec450b42b4d2-0">
            Det har jag talat om här. På den punkten kunde
          </note>
          <note xml:id="i-b2f37d4dcd1bea31-0">
            Marianne Samuelsson möjligen ha lyssnat något mer.
          </note>
          <note xml:id="i-96583b02e796d360-0">
            Det är en viktig fråga för oss. Vi driver den aktivt och anpassar
            oss förvisso inte bara efter andra. Det torde också ha framgått
            av vad jag har sagt tidigare.
          </note>
          <note xml:id="i-88015ef15e1c4f3a-0">
            Marianne Samuelsson tycker i dag illa om EU:s jordbrukspolitik.
            Det gör jag också. Vi arbetar för att förändra den. Men var var
            Miljöpartiet när alla andra partier här i riksdagen genomförde
            en förändring av jordbrukspolitiken som ju förr förvisso inte
            var särskilt u-landsvänlig?
          </note>
          <note xml:id="i-3eb4a5445dd9b283-0">
            Miljöpartiet var det enda parti som inte ville delta vid avregleringen
            av jordbruket. Det är bra att Miljöpartiet nu har en annan inställning,
            men kanske skulle ni tala med litet mindre bokstäver i denna fråga,
            där ni var utomordentligt populistiska och inte vågade ställa
            upp på reformen som alla andra partier gjorde här i kammaren.
            Det gällde att förändra och avreglera jordbrukspolitiken i den
            riktning som Marianne Samuelsson nu vill göra.
          </note>
          <note xml:id="i-d76ec2b0ab6bf484-0">
            Sedan säger Marianne Samuelsson, uppenbarligen mot bättre vetande,
            för där är hennes parti väl informerat, att vi inte skulle kräva
            märkning och vara mot hormonbehandlat kött. Jo, vi är mot hormonbehandlat
            kött och vi är för märkning. Vi kräver detta, och vi driver frågan.
          </note>
          <note xml:id="i-042e310ef0a78d75-0">
            Anf. 53 MARIANNE SAMUELSSON (mp)
          </note>
          <note xml:id="i-cdaa09d97a204408-0">
            replik
          </note>
          <note xml:id="i-3146120df230580b-0">
            Fru talman! Det är bra att ni kräver märkning, men kommer vi
            att få det också, eller kommer den hårda regeln om att inte märka
            att gälla för svensk del?
          </note>
          <note xml:id="i-d270718049c34b2e-0">
            När det gäller jordbrukspolitiken och var Miljöpartiet var när
            avregleringen genomfördes, så tror jag att Mats Hellström vet
            det mycket väl. Vi var på miljösidan. Det innebar att vi inte
            ville ha all den nedläggning av jordbruksmark som låg med i förslaget.
          </note>
          <note xml:id="i-816b31ade3e3c832-0">
            Vi ville ha satsningar på ett ekologiskt, långsiktigt hållbart
            jordbruk. Vi ville ha rejäla satsningar på att ställa om jordbruket
            till det som även andra partier vid det laget borde ha sett som
            det enda långsiktigt hållbara.
          </note>
          <note xml:id="i-5e39cf1e410c72fe-0">
            Detta fick vi tyvärr inget stöd för. Jag vill inte kalla det
            för populism; det var ju inte särskilt populärt bland bönderna
            heller. De var inte särskilt måna om att ställa om till ett ekologiskt
            hållbart jordbruk. Vi driver samma linje i dag. Vi måste ställa
            om jordbruket så att det blir ekologiskt hållbart på lång sikt.
          </note>
          <note xml:id="i-a846d109981f5324-0">
            Annars kommer vi aldrig att klara världens matproduktion.
          </note>
          <note xml:id="i-fed5432d577e8f93-0">
            Detta är otroligt viktigt med tanke på alla de rapporter vi får
            i dag om minskade arealer att odla mat på samtidigt som befolkning
            ökar.
          </note>
          <note xml:id="i-99f4ce722ef100c8-0">
            Vi kan väl ändå inte politiskt bestämma oss för att vi skall
            låta stora grupper i världen svälta ihjäl på grund av att det
            inte finns areal att odla på? Detta är viktigt.
          </note>
          <note xml:id="i-ac5a92f0064cf7f6-0">
            När det gäller punkterna tycker jag inte att de gav en tydlig
            bild av vilken politik regeringen driver utifrån framför allt
            miljöhänsyn och inte social hänsyn.
          </note>
          <note xml:id="i-01ad2d3a206e4239-0">
            Det borde ha varit en självklarhet. Men det är tydligen inte
            det längre, eftersom Mats Hellström tidigare till
          </note>
          <note xml:id="i-11a28899602513f5-0">
            Karin Falkmer uttryckte att han var överens med
          </note>
          <note xml:id="i-2ab4149968a6e247-0">
            Moderaterna i synen på socialklausulen.
          </note>
          <note xml:id="i-67930471c19cbc34-0">
            Anf. 54 Statsrådet MATS
          </note>
          <note xml:id="i-eec8df7df0232b65-9">
            HELLSTRÖM (s)
          </note>
          <note xml:id="i-43b445cab98d723e-0">
            Fru talman! Jag vidhåller att jag förvisso deltog som jordbruksminister
            i den debatt som vi hade då om jordbrukets avreglering. Miljöpartiet
            intog då en direkt opportunistisk hållning. Det var inte fråga
            om att främja u-ländernas möjligheter att exportera livsmedel
            - inte ett dugg Marianne Samuelsson. Jag tycker faktiskt att Miljöpartiet
            på den punkten har skäl att tala med litet mindre bokstäver.
          </note>
          <note xml:id="i-fc171bced8074f41-0">
            När det gäller socialklausulen har jag tvärtom sagt här i kammaren
            tidigare att det är viktigt att frågan om arbetsvillkor och en
            socialklausul tas upp i WTO.
          </note>
          <note xml:id="i-7c5292e543934565-0">
            Jag tror, som jag sade, att vi i Norden i bästa fall skall kunna
            vara en brygga gentemot samtliga de u-länder som hittills inte
            har velat ta upp denna fråga. Här krävs som bekant enhällighet.
            Samtliga u-länder motsätter sig, såvitt jag känner till, att frågan
            tas upp. De betraktar det som en protektionistisk hållning från
            de rika ländernas sida. Det är det inte. Men rätten till att ha
            drägliga arbetsvillkor, rätten till att få vara med i en fackförening,
            rätten att inte diskrimineras och att inte behöva vara utsatt
            för tvångsarbete och rätt att teckna kollektivavtal skall gälla
            oavsett om man arbetar i ett företag som exporterar, och där det
            alltså blir en handelsfråga, eller om man sliter med fruktansvärda
            arbetsvillkor på en arbetsplats där det bara handlar om det interna,
            där det aldrig blir export. Vi får aldrig se detta bara som en
            handelsfråga. Då blir det protektionism.
          </note>
          <note xml:id="i-7ca878787e85368f-0">
            Jag tror, som jag sade tidigare, att vi i Norden i bästa fall
            skall kunna få en brygga över till uländerna. Jag vill också peka
            på det som OECD visar, nämligen att öppnare handel och öppnare
            system har visat sig befrämja såväl arbetsvillkoren som det ekonomiska
            välståndet. Men i detta sammanhang krävs mycket hårt arbete för
            att brygga över den starka motsättning som finns mellan samtliga
            u-länder och oss i den rika delen av världen.
          </note>
          <note xml:id="i-f6334fcde613eb02-0">
            Anf. 55 MARIANNE SAMUELSSON (mp)
          </note>
          <note xml:id="i-2f37a17d63264d11-0">
            Fru talman! Jag tackar för det sista som Mats
          </note>
          <note xml:id="i-e0df19816d90905b-0">
            Hellström sade om att det verkligen behövs hårt arbete och att
            regeringen är villig att ställa sig bekom det när det gäller att
            förbättra situationen på den sociala sidan inom handeln. Där kan
            man naturligtvis också ta god hjälp av konsumenten, eftersom det
            många gånger är fråga om multinationella företag som utnyttjar
            billig arbetskraft osv., och det går alltså att öka trycket. Det
            vore väl bra om vi kunde hjälpas åt med den frågan, så att människor
            inte behöver fara illa av att vi skall ha billiga varor.
          </note>
          <note xml:id="i-6b17f1041818dba3-0">
            När det gäller jordbruksfrågan hävdar jag fortfarande att Mats
            Hellström har fel. Vår linje var den radikala linjen att vi skulle
            ställa om jordbruket då när vi hade möjligheter till ett ekologiskt
            hållbart jordbruk. Om vi hade haft bönderna med oss på det så
            hade naturligtvis Centerpartiet och kanske också Socialdemokraterna
            svängt, eftersom de i det fallet är tämligen populistiska. Men
            så var inte fallet. Men vår ståndpunkt att vi skall ha ett ekologiskt
            hållbart jordbruk står fast, och den tänker vi hävda även i fortsättningen.
            Det är nämligen så, fru talman, att vi inte ärver jorden efter
            våra fäder, utan vi lånar den av våra barn. Då kan vi inte ha
            det som vi har det i dag, nämligen att vi inte längre lever på
            räntan utan att vi faktiskt tär på kapitalet av jordens resurser.
          </note>
          <note xml:id="i-dc7f4c82649ae7eb-0">
            Anf. 56 HOLGER GUSTAFSSON (kds)
          </note>
          <note xml:id="i-2ea0975622d35bfb-0">
            Fru talman! Sverige är och kommer att förbli ett mycket handelsberoende
            land inom överskådlig framtid. Svensk företagsamhet och kampen
            för frihandel har ett historiskt perspektiv och har också lagt
            grunden för vår ekonomiska utveckling. Grunden för en bibehållen
            välfärd vilar på ett effektivt näringsliv som kan utnyttja frihandelns
            möjligheter att finna de billigaste och bästa insatsvarorna för
            slutprodukter för såväl hemmamarknad som export.
          </note>
          <note xml:id="i-eaf31da36fe5c55f-0">
            Det senast framförhandlade GATT-avtalet blev till slut en seger
            för världens frihandel och säkrade därmed också ett stort svenskt
            intresse. Det togs viktiga steg för det multilaterala handelssamarbetet
            med betydande tullsänkningar - upp till 38 %. Men de icke-tariffära
            initiativen var kanske lika viktiga. Jag tänker på bildandet av
            världshandelsorganisationen
          </note>
          <note xml:id="i-a82582f67c822fa9-0">
            WTO, som på ett sätt markerar en ny tid för frihandelns positioner
            i världspolitiken.
          </note>
          <note xml:id="i-04354a8888b08500-0">
            Ett medlemskap i WTO innebär att man ansluter sig till ett gemensamt
            regelverk. Som sådant kommer
          </note>
          <note xml:id="i-6ecac803b13d371e-0">
            WTO förhoppningsvis att bli ett viktigt instrument internationellt
            i den ekonomiska politiken. Drivkraften i WTO är helt beroende
            på medlemsländernas engagemang för en öppnare världshandel. Vi
            kristdemokrater vill uppmana den svenska regeringen till ett sådant
            engagemang, inte minst för utvecklingsländernas skull.
          </note>
          <note xml:id="i-0bbc88d5ba9c7575-0">
            Sveriges medlemskap i EU innebär att vi har samma handelspolitik
            som de övriga 14 medlemsstaterna. Handelspolitiken omfattar i
            princip alla varor och grundas på enhetliga principer med gemensamma
            tulltariffer och gemensamt tecknade handelsavtal med tredje land.
          </note>
          <note xml:id="i-e8af75ac6a42d3b2-0">
            Den gemensamma handelspolitiken är en förutsättning för att den
            inre marknaden skall fungera.
          </note>
          <note xml:id="i-aadfa5aa43c2bd23-0">
            Därmed har Sverige handelspolitiskt fått en
          </note>
          <note xml:id="i-7f385344659c8bcd-0">
            "hemmamarknad" på 370 miljoner konsumenter i stället för nio
            miljoner. Samtidigt har Sveriges formella frihet att utforma sina
            handelsrelationer kringskurits av krav på solidaritet inom tullunionen.
            Sveriges framtida ansträngningar att främja och fördjupa frihandeln
            i världen måste nu gå via ett kollegialt samarbete inom EU. EU
            har med sin storlek ett mycket stort inflytande på den internationella
            handelspolitiken. Vi anser att Sverige bör påskynda att EU tar
            ett större ansvar för de fattiga länderna i arbetet inom
          </note>
          <note xml:id="i-2cf5d27a21bdecbd-0">
            WTO.
          </note>
          <note xml:id="i-d485c5ec82b2e9c2-0">
            Fru talman! För en dryg vecka sedan kom det nya påminnelser om
            en förestående livsmedelsbrist i världen. Den väntas drabba utvecklingsländerna
            mycket hårt, om åtgärder inte kommer till stånd.
          </note>
          <note xml:id="i-05dab99610bd2787-0">
            Trots en långvarig trend av ökad frihandel också för utvecklingsländerna
            räknar UNDP med att dessa har gått miste om hundratals miljarder
            USD i utebliven ekonomisk standardökning på grund av reglerade
            varumarknader och svåråtkomliga icke-tariffära handelshinder.
            Summan är enligt UNDP större än vad länderna erhåller i bistånd.
            Särskilt reglerade är marknaderna för mat och kläder. Utvecklingsländerna
            skulle dra stora fördelar av en reell frihandel.
          </note>
          <note xml:id="i-8e29442814c92539-0">
            Det är en viktig uppgift för Sverige att inom EU
          </note>
          <note xml:id="i-98137d5fcf3de82d-0">
            hävda utvecklingsländernas behov av frihandel, särskilt beträffande
            livsmedel och kläder. Jag vill här rikta en fråga till Mats Hellström.
            Vad kan den svenska regeringen göra ytterligare i detta sammanhang
            för världens fattigaste länder? Jag avser åtgärder av handelskaraktär
            som leder till ekonomisk utveckling för dessa länder och där alla
            länder som har stor handel kan bidra till en bättre försörjningssituation
            för de fattigaste länderna. Min fråga var alltså: Vad kan den
            svenska regeringen göra ytterligare i detta sammanhang för världens
            fattigaste länder?
          </note>
          <note xml:id="i-17a2861031ff0c36-0">
            Det är en paradox att t.ex. svenska bönder, som inget hellre
            vill än producera livsmedel, skall bindas upp av kvoteringar,
            gränsskydd och andra handelshinder och inte, med rimlig lönsamhet,
            kunna bidra till världens försörjning utanför EU.
          </note>
          <note xml:id="i-260c6170dc3aa05f-0">
            Det senaste GATT-avtalet ledde slutligen till ett genombrott.
            Man enades om gemensamma regler för interna stöd, exportsubventioner
            och gränsskydd för jordbruksvaror. Vidare skall reformprocessen
            återupptas efter fem år. Resultatet blev att det interna stödet
            skall dras ned med 20 % och att allt gränsskydd skall omvandlas
            till tydliga tullar och reduceras med 36 %.
          </note>
          <note xml:id="i-a77495a4e09f1a8e-0">
            Även exportsubventionerna skall minska med 36 %. I
          </note>
          <note xml:id="i-639cb33294221230-0">
            uppgörelsen ligger också en fredsklausul som gäller fram till
            år 2003 och som innebär att vissa arealstöd och djurbidrag inte
            påverkas nämnvärt under den här perioden.
          </note>
          <note xml:id="i-2643c06c9052f413-0">
            Utvecklingsländerna medgavs mildare krav på sänkningar av subventioner
            och tullar, och de minst utvecklade länderna undantogs helt. I
            kombination med i-ländernas avvecklingsprogram bör detta leda
            till bättre produktions- och exportmöjligheter för uländerna.
            Nu måste vi inom EU bevaka att detta verkligen leder till en strukturellt
            förbättrad handelssituation för utvecklingsländerna. Sverige bör
            inom EU
          </note>
          <note xml:id="i-b904397f2692e18d-0">
            bevaka två områden särskilt:
          </note>
          <note xml:id="i-904a796a90ad7072-0">
            1. Minskningen av exportsubventioner kan leda till högre priser
            på livsmedel. Detta gynnar visserligen uländer med exportmöjligheter
            men kan bli ett stort bekymmer för u-länder som har svårt att
            föda sin egen befolkning. I en sådan situation bör EU driva linjen
            att i-länderna ökar livsmedelsbiståndet till dessa länder.
          </note>
          <note xml:id="i-441fd549dea3797f-0">
            2. Sverige bör ta på sig rollen att driva på så att de utlovade
            GATT-förhandlingarna omkring år 2000
          </note>
          <note xml:id="i-76f6fbbb19c7170e-0">
            verkligen kommer till stånd och så att kopplingen mellan konsekvenserna
            av en förestående global livsmedelsbrist och handelns betydelse
            för att lindra denna blir riktigt tydliga.
          </note>
          <note xml:id="i-ce7a1012fab4015f-0">
            Fru talman! Vi kristdemokrater anser att vapenhandel endast skall
            bedrivas med strikt stabilt demokratiska stater. Vi önskar se
            att den svenska regeringen tar initiativ inom EU till att vapenhandeln
            får en annan inriktning än den nuvarande. Ett organiserat samarbete
            på krigsmaterielområdet skulle på sikt kunna leda till att handeln
            begränsas till unionens medlemsländer och i mycket begränsad omfattning
            till andra strikt demokratiska nationer utanför EU.
          </note>
          <note xml:id="i-8908300b25b269fe-0">
            De nationella försvarsmaterielmarknaderna har i dag ett starkt
            inslag av nationell preferens och av krav på motköp. Detta leder
            till att materieltillverkarnas tekniska och ekonomiska komparativa
            fördelar inte kommer till sin rätt, vilket med stor sannolikhet
            driver upp priserna på materiel. Inom ramen för en stabil säkerhetspolitik
            mellan EU:s medlemsländer bör en strukturomvandling inom försvarsmaterielindustrin
            vara möjlig. Detta måste paras med en handel mellan
          </note>
          <note xml:id="i-546219b0e8bf36a6-0">
            EU:s medlemsländer som tryggar försörjningen av materiel under
            såväl fred som kris och krig. Det gemensamma intresset måste vara
            sänkta försvarskostnader för det demokratiska Västeuropa.
          </note>
          <note xml:id="i-f7bf57ded52ee294-0">
            Vid införandet av EMU:s tredje steg, en gemensam valuta, kommer
            medlemsländerna att delas in i två grupper: de som är innanför
            valutaunionen och de som är utanför. Positionen kan bero på att
            man inte vill eller inte kan vara med i valutaunionen. Ett utanförskap
            kan utnyttjas för att söka manipulera sin egen växelkurs i ett
            gynnsamt läge i förhållande till euron, valutan, och därmed förbättra
            sina exportmöjligheter in i unionens kärna. Eftersom detta kan
            styra nationernas ekonomiska utveckling och förmåga att skapa
            sysselsättning kan det leda till stora spänningar mellan medlemsländerna.
            Kommissionen har i dag ett uppdrag att analysera problemet och
            att komma med förslag till åtgärder för en sådan situation.
          </note>
          <note xml:id="i-811bbc61d748bc30-0">
            Mats Hellström, vilken hållning har den svenska regeringen till
            denna problematik? Skall ett utanförskap löna sig eller skall
            det bestraffas handelspolitiskt? Detta är ett mycket viktigt ställningstagande
            för länder som av något skäl står utanför men som vill kvalificera
            sig för ett medlemskap i valutaunionen. En bestraffning minskar
            nämligen nationens möjligheter att så småningom nå upp till de
            fem konvergenskriterierna.
          </note>
          <note xml:id="i-16d6a2040990cc42-0">
            Fru talman! Dagens debatt visar att Sveriges medlemskap i EU
            och det faktum att vi delar handelspolitiken med övriga medlemsländer
            inte innebär att
          </note>
          <note xml:id="i-6948b6e375ca1fa4-0">
            Sverige kan tillåta sig inaktivitet på det handelspolitiska området.
            Jag ser nu fram emot Europaministerns svar på mina två frågor.
          </note>
          <note xml:id="i-86093a8d651ffb88-0">
            Anf. 57 Statsrådet MATS
          </note>
          <note xml:id="i-eec8df7df0232b65-10">
            HELLSTRÖM (s)
          </note>
          <note xml:id="i-56493126247d84e1-0">
            Fru talman! Å ena sidan finns här en kluvenhet. Å
          </note>
          <note xml:id="i-7640ea7112469d8d-0">
            andra sidan finns det återhållande och restriktiva inslag i EU:s
            politik. Men när EU väl samlar sig är det en väldig kraft.
          </note>
          <note xml:id="i-0e9bba6635e85613-0">
            Den GATT-runda som de flesta talat väldigt väl om, liksom resultaten
            av den, och som ledde till betydande tullsänkningar också på jordbruksområdet,
            som
          </note>
          <note xml:id="i-22371f63fba2342d-0">
            Holger Gustafsson nämnde, hade inte blivit av om inte EU efter
            all intern vånda hade blivit den kraft som till slut utlöste detta,
            tillsammans med USA förstås.
          </note>
          <note xml:id="i-c57f7d3a49a3a40b-0">
            På liknande sätt ser jag goda förutsättningar för
          </note>
          <note xml:id="i-5f3031623ab87f1f-0">
            EU att spela en viktig roll när det gäller att driva den nya
            världshandelsorganisationen i en sådan riktning att organisationen
            och det multilaterala regelverket stärks. Där tror jag att vi
            är helt överens. Det är viktigt att den fråga om kluvenhet som
            Holger Gustafsson tog upp belyses. EU kan vara protektionistiskt
            i detaljer, men den samlande kraften kan klart verka för frihandel.
          </note>
          <note xml:id="i-a8ede2e5cc6c98b2-0">
            EEC konsoliderades i början av 60-talet. Detta i sin tur ledde
            dynamiskt till Kennedyrundan, och det gällde då långt fler länder.
            Det blev en halvering av industritullarna i världen. Här finns
            alltså utan tvekan ett dynamiskt samspel.
          </note>
          <note xml:id="i-18c0aeddbb33a1f9-0">
            Vad mera kan vi göra för de fattiga länderna handelspolitiskt?
            frågade Holger Gustafsson. Eftersom taletiden är slut får jag
            återkomma till den frågan i nästa inlägg. Jag skall då försöka
            redovisa detta handelspolitiskt. Samtidigt vill jag peka på att
            många av de frågor som Holger Gustafsson tog upp också berör samarbetet
            inom EU när det gäller biståndspolitiken, om vilken Pierre Schori
            om några minuter inleder sitt anförande.
          </note>
          <note xml:id="i-58ca71dc2da67315-0">
            Anf. 58 HOLGER GUSTAFSSON (kds) replik
          </note>
          <note xml:id="i-244bf1fe6cdf876e-0">
            Fru talman! Man kan i dag beskriva Europas problem på det sättet
            att kampen i de olika nationerna för att uppnå konvergenskriterierna
            leder till att man försöker balansera sina budgetar - ofta genom
            neddragningar av kostnader, dvs. transfereringar. Detta minskar
            köpkraften, Mats Hellström, och kan leda till en begynnande lågkonjunktur
            för medlemsländerna.
          </note>
          <note xml:id="i-e3d3b4307971f84f-0">
            En sådan lågkonjunktur skapar arbetlöshet. Vi står kanske just
            nu på tröskeln till en sådan.
          </note>
          <note xml:id="i-c9e301fa6d622df8-0">
            Att i den situationen öppna handeln för billiga varor från utvecklingsländerna
            kräver en stor solidaritet från EU:s sida. Vi kristdemokrater
            vill se en sådan solidaritet med världens fattigaste. Kommer vi
            att få se den svenska regeringen ta initiativ till detta?
          </note>
          <note xml:id="i-e6469eb6e6da7dff-0">
            Anf. 59 Statsrådet MATS
          </note>
          <note xml:id="i-eec8df7df0232b65-11">
            HELLSTRÖM (s)
          </note>
          <note xml:id="i-601b56bf9de940e6-0">
            Fru talman! Jordbruksavtalet och GATT-rundan förutsåg också en
            möjlighet till ökad livsmedelshjälp just till de fattiga nettoimportörer
            som Holger Gustafsson talade om, om avtalet skulle leda till högre
            livsmedelspriser. Den viktiga fråga som Holger Gustafsson tog
            upp förutsågs alltså i själva rundan.
          </note>
          <note xml:id="i-ef5bc981540d7534-0">
            När det gäller handelspolitiken och den svenska regeringen kan
            jag säga att vi aktivt har drivit på, och det fortsätter vi att
            göra, för att inom Loméavtalets ram åstadkomma mer av lättnader
            för de fattiga uländernas möjligheter att exportera sina varor
            till oss och att öka sysselsättningen i sina egna länder. Detsamma
            gäller Medelhavsavtalen, både när det gäller land för land och
            när det gäller den samlade avtalsram som för första gången fastställdes
            i Barcelona. Detta har vi även på andra områden. Det är också
            vår inriktning, precis som Holger Gustafsson efterlyste.
          </note>
          <note xml:id="i-c93dfea7ce3d8cc4-0">
            När det gäller livsmedelsbistånd får man vara litet mer varsam
            än vad Holger Gustafsson föreslår i den frågan. Ett systematiskt
            livsmedelsbistånd till ett fattigt land som inte har klarat sin
            egen jordbruksförsörjning kan skada landet fruktansvärt. De flesta
            bönder brukar vilja ha skydd. Det är ofta för mycket skydd för
            att kunna fungera.
          </note>
          <note xml:id="i-67f6b59493991f02-0">
            Detta förslag innebär att man fullständigt öppnar sig, att det
            blir gratis och blir nolltullar. Hur skall bönderna kunna få en
            lönsamhet och kunna sätta igång en egen livsmedelsproduktion om
            de skall konkurrera med det som inte bara är gratis utan kanske
            t.o.m. bjuds ut med subventioner från i-länderna?
          </note>
          <note xml:id="i-bea0e5b15d353769-0">
            För livsmedelshjälp i katastrofer och i akuta nödsituationer
            finns det väl fungerande mekanismer.
          </note>
          <note xml:id="i-b5513f4f93b636ff-0">
            Det är nödvändigt. Men det skall inte vara något permanent livsmedelsbistånd
            som slår ut de fattiga bönderna. Det skadar dessa länder mer än
            någonting annat.
          </note>
          <note xml:id="i-635c190cabb82b24-0">
            Frågan gällde sedan de länder som är inne respektive ute i en
            situation där en del av EU:s medlemsländer har gått till det tredje
            steget i valutaunionen. Det är en fråga som nu skall analyseras
            av kommissionen och där finansminsterrådet senare i vår skall
            ta ställning till kommissionens analys. Det skiljer väldigt mycket
            på om det är få länder som är inne i en valutaunion eller om det
            är många länder.
          </note>
          <note xml:id="i-c56c2a8674afe778-0">
            Riskerna att de länder som går in i unionen omger sig med ett
            eget regelverk som skulle kunna skapa nya hinder och därmed kanske
            också splittra upp den gemensamma marknaden är någonting som man
            måste vara mycket vaksam på. Det kommer nu att göras analyser
            i vår, och ministrarna kommer efterhand under våren att ta till
            sig vad kommissionen föreslår.
          </note>
          <note xml:id="i-86eba06f859aad41-0">
            Anf. 60 HOLGER GUSTAFSSON (kds) replik
          </note>
          <note xml:id="i-811ec622de249bd0-0">
            Fru talman! Jag skulle vilja fördjupa frågan litet grand när
            det gäller reformarbetet för CAP, den gemensamma jordbrukspolitiken,
            som pågår för att finna en ny modell för Europa för att bl.a.
            få ner det stora budgetstödet som man önskar skall minska. Motivet
            för detta är bl.a. att få med Östländerna och att det inte skall
            bli omöjligt dyrt att få med dem.
          </note>
          <note xml:id="i-11c61b6fca434b9e-0">
            Kommer öppnandet mot Öst, som Mats Hellström ser det, att leda
            till att vi får en omfattande nedläggning svenska och andra västeuropeiska
            jordbruk, därför att dessa länder producerar väsentligt billigare?
          </note>
          <note xml:id="i-e9c8e0ccbb9cad51-0">
            Hur ser den svenska regeringen på situationen med tanke på den
            överhängande livsmedelsbrist som finns ute i världen, dvs. utanför
            EU? Vi behöver där alla vara med och producera och har egentligen
            inte utrymme ens i Sverige och i Västeuropa att lägga ner jordbruk.
            Är utvecklingsländernas och livsmedelsbristens problematik med
            i diskussionen om de nya CAP-
          </note>
          <note xml:id="i-5c229b81c49d831d-0">
            reglementen, dvs. de nya formerna för CAP?
          </note>
          <note xml:id="i-ba9f362d2c92211b-0">
            Anf. 61 Statsrådet MATS
          </note>
          <note xml:id="i-eec8df7df0232b65-12">
            HELLSTRÖM (s)
          </note>
          <note xml:id="i-49b9bc8b498343ac-0">
            Fru talman! Självfallet är frågan om jordbrukspolitikens reformering
            i EU viktig inför utvidgningen till östländerna, demokratierna
            i öst som erbjuds medlemskap, och där aviarbetet redan har startat.
            Men det handlar också om att vi då rimligen måste minska på de
            stöd vi nu har. Jag menar att det är nödvändigt.
          </note>
          <note xml:id="i-80d61f2cdc4db92f-0">
            Om de fattiga konsumenterna i Östeuropas länder vid den första
            kontakten med den nya organisationen när de blir medlemmar inte
            möter det vi i Sverige har diskuterat - att matpriserna sänks
            för sakta - utan i stället kraftigt höjda matpriser, skulle det
            vara en ganska förfärande upplevelse.
          </note>
          <note xml:id="i-9f982849c2a4acfc-0">
            Det finns alltså goda skäl att reformera EU:s jordbrukspolitik.
            Men framför allt handlar det om att ge möjligheter till att u-länderna
            själva skall kunna utveckla en livsmedelsproduktion. Det har gått
            bra i många u-länder. Jag är övertygad om att det måste vara huvudvägen.
            Att gå vägen via överskottsbistånd från vår sida kan aldrig i
            längden hjälpa livsmedelsförsörjningen i världen. Det kan bara
            åstadkomma lindring för stunden som slår ut lokal produktion.
          </note>
          <note xml:id="i-4b7d60374807e690-0">
            Det är lokal produktion i u-länderna som måste vara huvudlinjen
            som vi skall stödja. Det kan vi göra om vi vår gehör för våra
            handelspolitiska förslag i
          </note>
          <note xml:id="i-e05bbf6b5d878e78-0">
            EU. Jag är övertygad om att vi än mer kommer att göra det genom
            de biståndspolitiska förslag som
          </note>
          <note xml:id="i-e78325e7670a26c3-0">
            Pierre Schori om någon sekund kommer att utveckla här i kammaren.
          </note>
          <note xml:id="i-880b24f973e827b3-0">
            Bistånd
          </note>
          <note xml:id="i-ed1b90b493021848-0">
            Anf. 62 Statsrådet PIERRE SCHORI (s)
          </note>
          <note xml:id="i-9b7b997f542b8633-0">
            Fru talman! Biståndspolitiken är en integrerad del av Sveriges
            utrikes- och säkerhetspolitik. Den grundas på insikten om att
            fred, demokrati och utveckling går hand i hand och förutsätter
            varandra.
          </note>
          <note xml:id="i-55a8157f52bfe417-0">
            I utredningen Hållbart bistånd från 1994 belyses detta tydligt.
            Låt mig citera: "Hotbilden från luften domineras inte längre av
            kärnvapenmissiler eller bombplansarmador. Istället träder nya
            problem i förgrunden som farligt UV-strålning och ett gradvis
            allt varmare klimat. Hotbilden från haven domineras inte längre
            av atom-ubåtar eller hangarfartyg utan av risken för en höjning
            av havsvattennivån samt en utarmning av tropikernas kustnära områden.
            De nya hoten mot vår gemensamma säkerhet är främst kopplade till
            fattigdomsproblematiken, den fortsatt snabba folkökningen, knappheten
            på vissa naturresurser samt förstöringen av natur och miljö -
            - - Militära maktmedel kan inte ens i teorin utgöra en lösning".
          </note>
          <note xml:id="i-ca6efda5c91226de-0">
            Fru talman! Fattigdomen är fredens främsta fiende. Politiska
            kriser och konflikter flammar upp och får näring av den vanmakt
            och vrede som föds ur elände och förnedring. "Fattigdomen kan
            skjuta på dig, men du kan inte skjuta på fattigdomen", som
          </note>
          <note xml:id="i-f29ef8e8e4e3a782-0">
            Shimon Peres har sagt.
          </note>
          <note xml:id="i-667274e493dfb803-0">
            Fattigdomen är också demokratins fiende. Den förnekar människor
            deras rätt till självförverkligande och berövar dem deras möjligheter
            att delta fullt ut i samhällslivet, ekonomiskt, kulturellt och
            socialt. Fattigdomen föder extremism och de enkla budskapens förenklade
            demagogi.
          </note>
          <note xml:id="i-03da90af1ead12cb-0">
            Fattigdomen hindrar utveckling och samarbete.
          </note>
          <note xml:id="i-94a4527ec1271fb8-0">
            Den innebär ett slöseri med mänskliga resurser. Den bidrar till
            miljöförstöring, överbefolkning och massarbetslöshet.
          </note>
          <note xml:id="i-1e6bb0440887f3a6-0">
            Men kan - som Göran Lennmarker gjorde nyss -
          </note>
          <note xml:id="i-7414538f545db7aa-0">
            med statistik hävda att flera länder i tredje världen förbättrat
            sina ekonomiska siffror under senare år, att fler barn får utbildning
            och lever längre. Men samtidigt har inkomstklyftorna växt, både
            inom och mellan länderna, och världen har blivit orättvisare och
            därmed farligare.
          </note>
          <note xml:id="i-2e38625e55d25e66-0">
            Att bekämpa fattigdom och orättvisor i världen är, och förblir,
            därför huvudsyftet med det svenska utvecklingssamarbetet. Det
            är en akt att solidaritet och medmänsklighet, men fattigdomsbekämpningen
            ligger också i förnuftets, fredens och framstegens intresse.
          </note>
          <note xml:id="i-225daa55b228ee81-0">
            Fru talman! Fattigdomen har i dag ett tydligt kvinnligt ansikte.
            Av de 1,2 miljarder människor som lever i extrem fattigdom är
            70 % kvinnor. Och den kvinnliga halvan av mänskligheten disponerar
            bara
          </note>
          <note xml:id="i-25aed12b2e3210ec-0">
            10 % av inkomsterna.
          </note>
          <note xml:id="i-85a9494b5714ec99-0">
            I de flesta samhällen bär kvinnorna ett stort ansvar för sig
            och sina familjer. Men det är nästan alltid männen som har makten.
            Med biståndet vill vi stödja en utveckling där kvinnor får mer
            makt och där män tar mer ansvar.
          </note>
          <note xml:id="i-e48ef710b855d926-0">
            Denna ambition gäller också i vårt samarbete med de nya demokratierna
            i Central- och Östeuropa. Tyvärr har demokratin där i alltför
            hög grad fått ett manligt ansikte. I det baltiska länderna, kunde
            vi läsa, finns det t.ex. inte en enda kvinnlig minister.
          </note>
          <note xml:id="i-3de3fd3cd0bbc5fc-0">
            Vi vet av erfarenhet att biståndsinsatser riktade till kvinnor
            ger utdelning i form av ökad välfärd också för barn och gamla.
            Bistånd som riktas till män tenderar däremot att ensidigt gynna
            män. Det är helt enkelt så, att vägen till både demokrati och
            utveckling i ett samhälle måste gå via kvinnans frigörelse.
          </note>
          <note xml:id="i-d9c88f95d363a419-0">
            Sverige vill fortsätta att vara banbrytande internationellt när
            det gäller att uppmärksamma kvinnornas roll i utvecklingen. På
            våra ambassader i mottagarländerna finns det sedan länge särskilda
            handläggare med uppgift att granska vilka effekter våra biståndsinsatser
            får på kvinnors och mäns roller i samhället.
          </note>
          <note xml:id="i-915051ebe599425f-0">
            Nu vill regeringen gå ett steg längre och göra jämställdhet till
            ett huvudtema inom det svenska biståndet. Senare i vår kommer
            vi att förelägga riksdagen en proposition om ett nytt jämställdhetsmål
            för biståndet.
          </note>
          <note xml:id="i-55db246e6f76b91a-0">
            Fru talman! Huvuddelen av det svenska biståndet går till Afrika,
            vilket har diskuterats här tidigare.
          </note>
          <note xml:id="i-b1cf2475a2c202ec-0">
            Afrika är den enda kontinenten där befolkningen växer snabbare
            än ekonomierna. Enligt världsbankens mest optimistiska prognoser
            kommer det att ta det att ta 40 år innan Afrika, exkluderat Sydafrika,
            åter har uppnått den inkomstnivå som man hade i mitten av
          </note>
          <note xml:id="i-eae3cdc015c88e26-0">
            1970-talet. Vi har samtidigt tragedierna i Somalia,
          </note>
          <note xml:id="i-c333ee8ef73db16d-0">
            Burundi, Rwanda osv.
          </note>
          <note xml:id="i-c8ef2e10a05e5787-0">
            Mot den bakgrunden kan det vara lätt att dras med av den Afropessimism
            som på senare år brett ut sig i de rikare länderna. Men det finns
            en positiv motbild som visar en kontinent i utveckling mot mera
            öppna samhällen, demokrati och ekonomisk tillväxt. Det är till
            detta nya demokratiska och utvecklingshungrande
          </note>
          <note xml:id="i-6daa38b1cef629db-0">
            Afrika som vi nu vill bygga broar.
          </note>
          <note xml:id="i-d90970a88d623df4-0">
            Ett viktigt mål för den nya Afrikapolitik som vi vill utforma
            är att minska biståndsberoendet. När vi nu närmar oss år 2000
            är det dags att gå från traditionell u-hjälp till verkligt samarbete
            för utveckling.
          </note>
          <note xml:id="i-2788b86566f0ebde-0">
            Det är hög tid, fru talman, att vi drar slutsatser av flera årtiondens
            bistånd till länder som Tanzania och gemensamt funderar på hur
            vi skall bryta de tendenser till vad jag skulle vilja kalla beroendekultur
            som har utvecklats. Fortsätter vi utan att ställa krav på ökat
            egenansvar kommer flera länder att vara dömda till evigt biståndsberoende.
            Det handlar bl.a. om att utveckla en effektiv och modern administration
            och i högre grad mobilisera u-ländernas egna resurser t.ex. i
            form av förbättrat skatteuttag.
          </note>
          <note xml:id="i-805deea95683d9ba-0">
            Vi har alltjämt för lång tid framöver en förpliktande solidarisk
            insats att göra i Afrika, inte minst i Burundi, när det gäller
            akutstöd vid katastrofer, för att lätta en förkvävande skuldbörda,
            för att förbättra handelsvillkor och för att förebygga konflikter.
            Men vi också börja tänka och tala i termer av att biståndet en
            dag inte längre behövs, då människorna i våra samarbetsländer
            tagit makten över sina egna liv och sin egen utveckling. I mina
            samtal nyligen med regeringarna i Tanzania och Uganda fann jag
            glädjande nog en bred samsyn i dessa frågor.
          </note>
          <note xml:id="i-b8aa8e98140546a4-0">
            Vårt utvecklingssamarbete med Afrika måste alltså utformas så
            att det inte bara angriper fattigdomen utan också stöder ländernas
            utveckling mot demokrati och ekonomisk bärkraft, deras egna konfliktförebyggande
            och försoningsskapande insatser och regionalt samarbete.
          </note>
          <note xml:id="i-d23f3449fdd13d3e-0">
            Fru talman! Afrika är inte den enda region där biståndet har
            en viktig säkerhetsfrämjande och utvecklingsskapande uppgift.
            Återuppbyggnaden av det forna Jugoslavien - som flera talare har
            tagit upp -
          </note>
          <note xml:id="i-4ecc9a84e20be5f6-0">
            utgör ett kraftprov för det internationella samarbetet utan motstycke
            i efterkrigshistorien. Utvecklingssamarbetet blir här något av
            fredsprocessens ansikte, kropp och själ. Det kommer att krävas
            mycket stöd från omvärlden om parterna skall kunna vända hat och
            fiendskap i fred och försoning. Mycket pengar mobiliseras nu för
            att bygga ut den materiella infrastrukturen och reparera krigets
            skador. Regeringen kommer i morgon genom en räntefri u-kredit
            och ett gåvobistånd till Bosnien-Hercegovina att ge uppdrag åt
            svenska Ericsson att ersätta den AXE-växel i Sarajevo som förstördes
            under kriget. Sådana insatser är nödvändiga och brådskande. Men
            det finns en tendens till att eftersätta den minst lika viktiga
            mänskliga infrastrukturen, dvs. det civila samhället och dess
            olika aktörer.
          </note>
          <note xml:id="i-159d414f1f882504-0">
            Sverige har legat långt framme internationellt i planeringen
            av efterkrigsstödet till Balkan. Redan förra våren fattade regeringen
            beslut om ett stort återuppbyggnadsprogram på 150 miljoner kronor
            för
          </note>
          <note xml:id="i-4f6afd1a824fa194-0">
            Bosnien-Hercegovina. Vi har därvid särskilt satsat på stöd till
            oberoende medier - vilket Karl-Göran Biörsmark tog upp - fredsgrupper,
            fria fackföreningar och andra krafter som verkar för försoning
            och respekt för mänskliga rättigheter.
          </note>
          <note xml:id="i-07c6eb90ac6d2c86-0">
            Även i Mellanöstern är det svenska biståndet ett viktigt instrument
            för fred och försoning. Det var ingen tillfällighet, med tanke
            på vårt lands långvariga engagemang i området, att Yassir Arafat
            som nyvald president valde just Sverige som sitt första land att
            besöka. Så gjorde för övrigt också Nelson Mandela som nyvald president
            av liknande skäl. Fattigdomen, den höga arbetslösheten och den
            sociala misären bland palestinierna i Gaza och Västbanken är en
            grogrund för politisk extremism och terrorism.
          </note>
          <note xml:id="i-d201107ca3f34d3d-0">
            Det har vi tagit fasta på när vi nu utformat det första samarbetsavtalet
            med den nya valda palestinska myndigheten som Lena Hjelm-Wallén
            nyligen undertecknade. Viktiga inslag i samarbetet är insatser
            för att skapa jobb, få i gång tillväxt samt stöd till palestiniernas
            ambitiösa satsning tillsammans med Unicef för att före år 2000
            ge alla palestinska barn tillgång till hälsovård, utbildning och
            meningsfull fritidssysselsättning.
          </note>
          <note xml:id="i-4325d6f28c839886-0">
            Det svenska säkerhetsfrämjande samarbetet med framför allt de
            baltiska staterna kring Östersjön och stödet till den politiska
            och ekonomiska reformprocessen i Ryssland är andra viktiga exempel
            på hur solidaritet och säkerhet hör ihop. Vi får anledning att
            återkomma till detta i annat sammanhang.
          </note>
          <note xml:id="i-9a7bbe72004ee29d-0">
            Fru talman! Världssamfundet står i dag för en rad stora och viktiga
            uppgifter och ödesfrågor som kräver internationellt samarbete.
            I ett läge där välfärdssamhället befinner sig i kris och många
            nationella regeringar tycker sig ha nog med de egna problemen
            ställs den internationella solidariteten på prov. Internationell
            solidaritet förutsätter nationell soliditet - det måste tydliggöras.
            Men en hållbar inhemsk soliditet förutsätter också en global solidaritet.
            Vår utgångspunkt som internationalister måste vara att det ena
            inte utesluter det andra: Det går att värna om både välfärden
            här hemma och den internationella solidariteten.
          </note>
          <note xml:id="i-fccd8cd785d5d0e0-0">
            Fru talman! Vi vet att Förenta nationerna, denna för internationell
            fred och utveckling oersättliga organisation, befinner sig i djup
            ekonomisk kris framför allt beroende på USA:s sviktande betalningsvilja.
            Hur
          </note>
          <note xml:id="i-166eed89d8cef613-0">
            Sverige skall kunna bidra till att motverka denna negativa och
            farliga trend får jag tillfälle att återkomma till här i kammaren
            i interpellationsdebatten i nästa vecka.
          </note>
          <note xml:id="i-30ed8b93f512249f-0">
            För några dagar sedan kom så OECD:s senaste statistik över biståndsflödet
            från de rika till de fattiga länderna. Det är djupt alarmerande
            uppgifter. Statistiken visar nu att biståndet har sjunkit till
            0,3 % av
          </note>
          <note xml:id="i-e1dfbc3ded6eabd3-0">
            BNI, den lägsta nivån sedan 1973. Detta är oacceptabelt. Det
            är en illusion att tro att vi i de s.k. rika länderna kan avskärma
            oss från fattigdomen och nöden i andra delar av världen. Vår uppmärksamhet
            på Europa får aldrig stå i motsatsställning till världen i stort.
          </note>
          <note xml:id="i-f3379ad9b916f7a4-0">
            Vi kan aldrig lösa globala problem enbart med nationella eller
            regionala insatser. Välfärdsenklaven, den må vara svensk, europeisk
            eller amerikansk, är varken moraliskt eller politiskt hållbar
            i längden. Ett slutet
          </note>
          <note xml:id="i-0c217f3de08bcb74-0">
            Europa som omger sig med en mental och ekonomisk järnridå blir
            till slut självförstörande.
          </note>
          <note xml:id="i-553447be3bfb2893-0">
            Jag är övertygad om, fru talman, att 2000-talets kardinalfråga
            kommer att handla om hur nord och syd, öst och väst, rika och
            fattiga, skall kunna möta den gemensamma utmaningen som föds ur
            de globala orättvisorna.
          </note>
          <note xml:id="i-c47b42bfea3810e8-0">
            Löser vi inte denna fråga, kommer den överväldigande majoriteten
            på denna jord att revoltera och tvinga den rika världen att reagera.
            Och den majoriteten blir allt större. Redan om några år, vid sekelskiftet,
            beräknas jordens befolkning uppgå till 6,25 miljarder människor.
            Av dessa kommer 5 miljarder att bo utanför Europa.
          </note>
          <note xml:id="i-f89b88e15d03dd13-0">
            Hotet, fru talman, är en destabiliserande global apartheid, lösningen
            är global solidaritet.
          </note>
          <note xml:id="i-6f653489874b0c4c-0">
            Anf. 63 MARIANNE SAMUELSSON (mp)
          </note>
          <note xml:id="i-cdaa09d97a204408-1">
            replik
          </note>
          <note xml:id="i-8fd899cd6c28012f-0">
            Fru talman! Först vill jag tacka biståndsministern för hans insiktsfulla
            anförande, som jag till fullo kan instämma i och som också stämmer
            bra det som jag tidigare tog upp i den handelspolitiska debatten.
            Det är viktigt med den globala solidariteten, och utan förslag
            till lösningar på dessa frågor kommer vi inte att klara de stora
            hot som ligger framför oss.
          </note>
          <note xml:id="i-3933d83cec5a5f51-0">
            Det gladde mig att en minister äntligen gav uttryck för tongångar
            som jag kan instämma i. Men det var ett ambitiöst program som
            angavs. Jag tog tidigare upp att Sveriges skattebetalare i dag
            betalar mer till jordbruket i EU än till biståndet. Dels går mer
            än 1 % av
          </note>
          <note xml:id="i-318a1972b267f388-0">
            BNI till jordbruket, dels har vi sänkt vårt bistånd.
          </note>
          <note xml:id="i-dcbf2a0d2aee9919-0">
            Vad gäller förutsättningarna att klara det ambitiösa programmet
            vill jag höra om det finns någon möjlighet för regeringen att
            föreslå en höjning av biståndet, så att vi återigen kan komma
            upp i enprocentsmålet.
          </note>
          <note xml:id="i-a9fb98758c6ece73-0">
            Anf. 64 Statsrådet PIERRE SCHORI (s)
          </note>
          <note xml:id="i-6c1726c5dd2c5c23-0">
            Fru talman! Denna fråga har diskuterats tidigare här i kammaren.
            Det är alltjämt regeringens inriktning att återupprätta biståndsmålet,
            som jag tydligt deklarerat. Samtidigt har vi en ekonomisk situation
            där vi här hemma behöver ha en soliditet för att kunna visa solidaritet
            ute i världen.
          </note>
          <note xml:id="i-df3171f76801eb58-0">
            När vi skall kunna sätta i gång den viktiga och nödvändiga uppmarschen
            till enprocentsmålet igen kan jag inte säga här i dag, men jag
            kan instämma i det som Helena Nilsson sade i morse, nämligen att
            i takt med att vi stärker svensk ekonomi och den svenska kronan,
            vilket är syftet med alla uppoffringar här hemma, får vi också
            när det gäller biståndet ut mera pengar för kronan i dag än vad
            vi fick när vi satte i gång saneringen av den svenska ekonomin.
          </note>
          <note xml:id="i-63fe5242783edf39-0">
            I det avseendet kan vi alltså något kompensera den frysning som
            vi har tvingats vidta.
          </note>
          <note xml:id="i-42a45e67dc7238f7-0">
            Anf. 65 MARIANNE SAMUELSSON (s)
          </note>
          <note xml:id="i-cdaa09d97a204408-2">
            replik
          </note>
          <note xml:id="i-62fd64dd7910414c-0">
            Fru talman! Det känns bra att det i alla fall finns en ambition
            att höja biståndsnivån, men även om svensk ekonomi är dålig, tycker
            jag att det är felaktigt att göra besparingar på den här gruppen.
            Enligt den beskrivning som biståndsministern nyss gjorde av det
            säkerhetspolitiska läget, miljösituationen, jämställdheten osv.
            är vi fel ute när vi sparar på denna grupp. Det vore väl i det
            här läget bättre om regeringen sparade på JAS-planen, eftersom
            dessa inte parerar de stora hoten. Den globala situationen är
            betydligt värre ur hotsynpunkt. Man kunde också spara på Öresundsbron,
            som är ett gammalmodigt transportmedel i förhållande till den
            nya teknik som nu håller på att växa fram, med snabbgående färjor
            osv. Det finns andra besparingar, som i det här läget skulle vara
            betydligt mer försvarbara än den besparing som gjorts just på
            biståndet.
          </note>
          <note xml:id="i-adfb44b7145995fd-0">
            Vi har också sett hur man på senare år inkluderat hela Östeuropa
            i 0,7-procentsmålet. Man har dessutom skickat en del av dessa
            pengar till EU för att finansiera de 20 miljarderna i EU-avgift.
            Jag undrar alltså om man inte gör en total felsatsning utifrån
            den hotbild som vi faktiskt ser framför oss.
          </note>
          <note xml:id="i-aeaa60f2ca0b6d83-0">
            Anf. 66 Statsrådet PIERRE SCHORI (s)
          </note>
          <note xml:id="i-4198681909601758-0">
            Fru talman! För det första sammanblandar vi inte östsamarbetet
            med utvecklingssamarbetet med tredje världen. De har två helt
            skilda budgetar, och den ena belastar inte den andra.
          </note>
          <note xml:id="i-2b88861f5894c740-0">
            För det andra vill jag säga att vi inte här i Sverige
          </note>
          <note xml:id="i-e75d07d2dd1e47ca-0">
            - inte heller riksdagens ledamöter - har någon anledning att
            klä oss i säck och aska för vad Sverige gör internationellt. Vi
            tillhör den lilla grupp om tre, fyra länder som överskrider FN:s
            uppsatta mål. Vi har här hemma högre mål, men vi skall, som sagt,
            inte för den skull klä oss i säck och aska. Vårt bistånd är av
            högsta internationella klass. Det räddar liv dagligen, förebygger
            konflikter och bidrar till utveckling.
          </note>
          <note xml:id="i-06a8951fc609b0c6-0">
            När det gäller EU är det riktigt att låt oss säga drygt ca 10
            % av våra resurser går in i EU:s samlade budget. Det kommer inte
            heller framöver att överskrida den nivån. Genom dessa medel får
            också inflytande över världens största samlade resurs för utvecklingssamarbete,
            och det är naturligtvis en ohyggligt viktig möjlighet. Vi har
            härigenom tillgång till ett mycket bra instrument.
          </note>
          <note xml:id="i-8cac111ce668f4d2-0">
            Jag kan efter ett års erfarenhet av samarbetet inom
          </note>
          <note xml:id="i-dc527012caf36a2c-0">
            EU, som liksom andra områden av byråkrati och det ena med det
            andra har sina problem, ändå säga att
          </note>
          <note xml:id="i-9828a84189b7e171-0">
            EU:s samlade biståndsmål stämmer väl överens med den svenska
            regeringens och riksdagens mål.
          </note>
          <note xml:id="i-24852e28500c0b28-0">
            Anf. 67 BERTIL PERSSON (m)
          </note>
          <note xml:id="i-fb3c75be8fbe43d0-0">
            Fru talman! Att utrota fattigdomen i världen är den stora utmaningen
            men också den stora möjligheten att skapa fred och stabilitet.
            U-världen har på senare år genomgått närmast en revolution när
            det gäller såväl demokrati som marknadsekonomi, och i dag bor
            68 % av u-världens invånare i länder med en snabb ekonomisk tillväxt.
            Bara 17 % av dem bor i länder med s.k. negativ tillväxt.
          </note>
          <note xml:id="i-19e6246702e8915f-0">
            Det finns länder, framför allt i Stillahavsasien, som visar att
            man på en generation - på 20-30 år -
          </note>
          <note xml:id="i-684e81cde6e973e1-0">
            kan gå från absolut fattigdom till relativt välstånd. Jag tycker
            att denna dynamik är något oerhört positivt, som man bör ta vara
            på. Vi menar därför att UD bör ha en betydligt större roll när
            det gäller biståndet.
          </note>
          <note xml:id="i-8b03047c30f68472-0">
            Man kan på det viset nå en större flexibilitet än när man bygger
            den stordrift som nu har blivit en verklighet.
          </note>
          <note xml:id="i-34fa8f29110ce228-0">
            Vi tror inte på att man bör bygga upp en stor egenregiverksamhet
            på biståndsområdet utan menar att man mera skall syssla med planering
            och upphandling av projekt. Vi tror också att SIDA med fördel
            skulle kunna ha sitt huvudkontor lokaliserat till Afrika.
          </note>
          <note xml:id="i-6cfa2ce091c4b462-0">
            Många NGO:er har stora delar av sin verksamhet förlagda till
            de platser där insatserna verkligen behövs.
          </note>
          <note xml:id="i-5886b2f747ac759e-0">
            Jag tror alltså att biståndet skulle vinna på att ledas från
            platsen snarare än från Stockholm. UD skulle då ge en helt annan
            flexibilitet i biståndet än vad vi har i dag.
          </note>
          <note xml:id="i-87b29860998a49ec-0">
            När det gäller östbiståndet håller jag med Pierre
          </note>
          <note xml:id="i-73d0dca056ee4a75-0">
            Schori om att det skall hanteras på sitt speciella sätt.
          </note>
          <note xml:id="i-d579a5ddf5a755b0-0">
            De aktuella länderna är ju framför allt felutvecklade.
          </note>
          <note xml:id="i-68a9d04d8ae88043-0">
            Där finns en betydande kompetens och en hög utbildningsnivå,
            och det stöd som man behöver ge är av övergående natur. Det är
            snarare en form av samarbete under en begränsad som skall genomföras.
          </note>
          <note xml:id="i-4d5548021035c7dd-0">
            Den stora insatsen är, som den tidigare debatten här i kammaren
            har visat, naturligtvis frihandeln. U-
          </note>
          <note xml:id="i-b426035212bbea4f-0">
            ländernas handel är tio gånger större än det bistånd som de får,
            och det ger en dimension på hur viktigt det är att vi öppnar våra
            marknader för u-ländernas produkter.
          </note>
          <note xml:id="i-d683499f658a3704-0">
            Om man tittar på situationen för de 1 130 miljoner människor
            som är absolut fattigast i världen finner man att 41 % av dessa
            bor i Stillahavsasien, där biståndet är sex dollar per invånare
            och år. I de flesta av dessa länder finns en mycket snabb utveckling,
            även om det finns allvarliga brister i en del länder när det gäller
            utveckling och demokrati. I Sydasien finns också en relativt hyfsad
            utveckling, men där är det inte lika säkert att den är stabil.
            Det får framtiden utvisa.
          </note>
          <note xml:id="i-461c3fa0084ccf8e-0">
            I Mellanöstern finns en rad länder. Där bor 6 % av de fattigaste
            invånarna, och biståndet ligger på
          </note>
          <note xml:id="i-6d14900a8aaefa3a-0">
            23 dollar per invånare. I många av dessa länder finns stora naturtillgångar.
            Som biståndsministern också säger är speciellt Gaza i Palestina
            ett område som det finns all anledning att vara uppmärksam på
            och försöka stödja. Det måste dock göras på ett vettigt sätt.
          </note>
          <note xml:id="i-b9251c199a01df7a-0">
            I Subsahara - Afrika söder om Sahara - bor 13 %
          </note>
          <note xml:id="i-130e758cac7bdd86-0">
            av den fattigaste befolkningen. Biståndet är 36 dollar.
          </note>
          <note xml:id="i-5ad1effb466f5a4b-0">
            Här finns de stora bekymren, vilket också tidigare har belysts
            i debatten. Här finns en djup och ökande fattigdom. Livslängden
            är bara 52 år och fertiliteten är oerhört höga 6,2 barn per kvinna.
            Befolkningen här har drabbats av tre katastrofer i följd. Först
            kom slavhandeln, sedan kom kolonialismen och sedan den afrikanska
            socialismen. Självfallet tar det tid att resa sig ur en sådan
            situation som dessa människor har drabbats av.
          </note>
          <note xml:id="i-695b461dfbc4441a-0">
            I Latinamerika är andelen av den fattiga befolkningen 11 % och
            biståndet nio dollar. Här finns en mycket hoppingivande utveckling
            i de större länderna.
          </note>
          <note xml:id="i-b6cb701727fc0b5b-0">
            Det finns bara en enda diktatur kvar. Det skulle naturligtvis
            vara glädjande om regeringen kunde samlas till ett fördömande
            av den kvarvarande diktaturen i
          </note>
          <note xml:id="i-5435bf564f1757d3-0">
            Latinamerika.
          </note>
          <note xml:id="i-359a6d017b604fb2-0">
            Det behövs en ny inriktning på biståndet - det måste inriktas
            på effektivitet. Man kan lära sig mycket av det som skett i Stillahavsasien.
            Det är oerhört viktigt att biståndet bidrar till att skapa demokrati
            och respekt för mänskliga rättigheter. Det bör bidra till att
            skapa institutioner för marknadsekonomin och ett rättssamhälle
            som gör det möjligt för marknadsekonomin att fungera. Man måste
            se till att diskriminering inte förekommer. När jag talar om diskriminering
            avser jag inte bara kvinnorna - detta är mycket viktigt. Jag menar
            också diskriminering med hänsyn till ras, religion, handikapp,
            ålder osv. Diskrimineringen är en viktig faktor. Fattigdomen drabbar
            alltid de diskriminerade.
          </note>
          <note xml:id="i-06dbc4c1b4527058-0">
            Det är väsentligt att katastrofbiståndet är kortvarigt. Detta
            belystes också tidigare här. Det är viktigt att man inte går in
            med livsmedelsstöd på annat sätt än att ersätta den bortfallna
            skörden. Man skall inte fortsätta att ge stöd så att möjligheterna
            slås ut för bönderna i de aktuella länderna att ta upp odlingen
            igen.
          </note>
          <note xml:id="i-17a007f81605cccc-0">
            I det humanitära biståndet ser vi Moderater den basala utbildningen
            och den basala hälsovården som de viktiga fälten, inte minst därför
            att det är så oerhört viktigt för kvinnofrågorna att alla får
            ta del av detta.
          </note>
          <note xml:id="i-eb51da354a664fc3-0">
            Det har visat sig att utbildning för kvinnor är det effektivaste
            medlet för att få en lösning på befolkningsfrågan, som faktiskt
            är det allt överskuggande hotet, inte bara ekonomiskt utan också
            för miljön på vår jord.
          </note>
          <note xml:id="i-dbe011244fec5154-0">
            Det är också viktigt att få i gång ett livskraftigt jordbruk.
            Här kan behövas jordrefomer, småföretagsamhet och inte minst en
            möjlighet för kvinnor att få de ekonomiska resurserna att starta
            småföretag. Likaså behövs infrastruktursatsningar. Det är dock
            viktigt att de infrastruktursatsningar som genomförs med bistånd
            skall ske på de områden som inte är ekonomiskt lönsamma. Annars
            finns det pengar till investeringar ändå.
          </note>
          <note xml:id="i-61851585dc83e714-0">
            Det är oerhört viktigt att man inte skapar biståndsberoende.
            Man skall inte stödja regimer där staten själv skapar stagnation
            och hämmar den utveckling som är på gång. Vi skall inte skapa
            en möjlighet för korrupta regimer att sitta kvar. I dessa länder
            är det faktiskt bättre att det blir en statsbankrutt och ett nytt
            styre. Ländernas regeringar måste vara beroende av sitt eget folk,
            och inte av biståndsgivarna. Den utvecklingen ger fel incitament
            för ledningen i landet.
          </note>
          <note xml:id="i-ffb9bce78b4493f7-0">
            Vi tycker det är viktigt att man stödjer Bretton
          </note>
          <note xml:id="i-76a79815daeaea29-0">
            Woods-institutionerna. Den nya inriktningen i
          </note>
          <note xml:id="i-feee5da5b62e5680-0">
            Världsbanken, där man med ledning av de asiatiska ekonomerna
            byter bistånd mot framsteg, har visserligen lett till att en del
            regimer skyller alldeles nödvändiga åtgärder på Världsbanken,
            men det har också lett till mycket viktiga positiva strukturförändringar.
          </note>
          <note xml:id="i-247112169e699286-0">
            Man blir, milt sagt, litet orolig när Tobinskatten tas upp. Den
            påverkar nämligen kapitalflödet till uländerna. Om denna skatt
            på 0,5 % införs kommer den att ta lika många kronor från Vietnam
            som det svenska biståndet i dag ger.
          </note>
          <note xml:id="i-1454c9bc38adb275-0">
            EU har en viktig roll. Det har belysts här tidigare.
          </note>
          <note xml:id="i-e4e5bc35eae8f5a9-0">
            EU ger oss möjlighet att påverka det största av alla biståndsflöden
            till u-världen. Detta är oerhört viktigt.
          </note>
          <note xml:id="i-bdc1887913213e67-0">
            Jag tycker att man kan känna stor optimism för biståndet framöver
            om man håller fast vid detta: Biståndet skall vara oljan i motorn,
            inte bensinen i tanken.
          </note>
          <note xml:id="i-900ccc675599c271-0">
            Anf. 68 TUVE SKÅNBERG (kds)
          </note>
          <note xml:id="i-151f584490614ff5-0">
            Fru talman! För en del år sedan var jag engagerad i kyrkornas
            u-vecka som då arbetade under temat
          </note>
          <note xml:id="i-ec0e6c28da30ffc5-0">
            "Rättvisan kan inte vänta".
          </note>
          <note xml:id="i-5a155b023a6c393f-0">
            Denna och andra liknande aktioner ville påminna oss i den svenska
            välfärden om de globala sambanden, om att världens länder gick
            mot ökande beroende av varandra, och om att vårt sätt att leva
            påverkade livet för andra människor, inte minst i de fattiga delarna
            av världen. Nord-syd-frågan var aktuell. Oljekrisen, och senare
            skuldkrisen, kom att påminna oss påtagligt om hur ömsesidigt beroende
            världens länder är av varandra.
          </note>
          <note xml:id="i-d83e00945b3ab443-0">
            Ser vi fram mot ett nytt sekel och ett nytt årtusende finns det
            trots allt positiva förändringar som ger hopp för en vision om
            en mer positiv utveckling.
          </note>
          <note xml:id="i-3bf600316e098d47-0">
            Utvecklingen i Östeuropa går mot en demokratisering, om än skeendet
            är mycket bräckligt. Jag hade förmånen att få följa det ryska
            valet före jul som valobservatör och det jag mest slogs av i vallokalerna
            var den avslappnade atmosfär, fri från fruktan.
          </note>
          <note xml:id="i-a8cbb8c7d7d3580f-0">
            Andra positiva förändringar är den pågående fredsprocessen i
            Mellanöstern, där Israel, som ju är den enda demokratin i hela
            området, nu fått dela med sig av det demokratiska arvet också
            till sina tidigare fiender palestinierna. Måtte den demokratiprocessen
            sprida sig också till de övriga omkringliggande arabländerna.
          </note>
          <note xml:id="i-ac83d3fe9e5ead6a-0">
            Biståndet till Gazaremsan är viktigt. Viktigt är också att stödja
            krafter som kan balansera tendenser hos Yassir Arafat att utveckla
            diktatorbeteende.
          </note>
          <note xml:id="i-a1cb5839b11cbd44-0">
            Vi kan vidare se att länderna i Sydamerika demokratiserats. Också
            över stora delar av Afrika sveper nu en förändringens vind, där
            krav på pluralism och demokrati ökar, med Sydafrika som det mest
            hoppingivande exemplet.
          </note>
          <note xml:id="i-65340d6deb529a03-0">
            I spåren av den globala avspänningen kan världens ödesfrågor
            nu åter få en chans att komma i fokus. Jag tänker på u-veckornas
            många arbetsteman om fattigdomen, miljöhoten och frågorna om fred
            och säkerhet.
          </note>
          <note xml:id="i-00875ef6c7c3f161-0">
            Nu vilar ett stort ansvar på västvärldens demokratier att ge
            ekonomiskt och moraliskt stöd, så att de ofta bräckliga demokratiska
            processer som inletts i många länder, verkligen leder fram till
            en mogen och hållbar demokrati.
          </note>
          <note xml:id="i-cbf4f14539e6de0b-0">
            Med den globala avspänningen har nu flera regionala och nationella
            konflikter kommit i dagen, inte sällan av etniskt ursprung. När
            det gäller etniska konflikter tänker jag t.ex. på kampen för mänskliga
            rättigheter i Turkiet. För detta arbetar HRFT, Human
          </note>
          <note xml:id="i-d73b620d82284e5b-0">
            Rights Foundation of Turkey, på ett föredömligt sätt, bl.a. tillsammans
            med Röda korset, för att bygga centrum för tortyroffer.
          </note>
          <note xml:id="i-2c3e637392428356-0">
            Den förra regeringen inledde ett bra stödsamarbete med HRFT genom
            SIDA:s MR-pott. Det är ett arbete som vi hoppas att den nuvarande
            regeringen skall fortsätta.
          </note>
          <note xml:id="i-489def8ea972e5c2-0">
            Andra exempel på etniska konflikter finns i Jugoslavien och delar
            av Ryssland. Här kan inte den rika världen stå oberörd. Här kan
            inte Europa sluta sina ögon och sina gränser. Migrationen och
            flyktingkriser har ökat den ekonomiska och sociala spänningen
            i många regioner. Vi vet att risken finns att dessa växande problem
            föder frustration.
          </note>
          <note xml:id="i-6f03121f8fd7d02f-0">
            Vi ser hur antisemitismen pyr och blossar upp i judefientligheter
            i fattiga områden i öst. Vi fruktar en utveckling där konflikter
            underblåses och där våldet ökar. Nu ställs det internationella
            utvecklingssamarbetet - biståndet - inför nya utmaningar och nya
            krav i sin huvuduppgift, nämligen att bidra till hjälp till självhjälp
            för att höja de fattiga folkens levnadsnivå.
          </note>
          <note xml:id="i-188f0042a87c6640-0">
            Fru talman! Människolivet är okränkbart och alla människor har
            samma absoluta, unika och lika värde.
          </note>
          <note xml:id="i-f2b521d597739643-0">
            Denna kristna människosyn är utgångspunkten för kristdemokratisk
            biståndspolitik. Det gäller synen på vårt ansvar för omvärlden
            och för våra relationer till de 1,2 miljarder människor i u-länderna
            som i dag tvingas leva i absolut fattigdom, fast vi vet att jordens
            resurser skulle räcka till alla om de fördelades rättvist.
          </note>
          <note xml:id="i-f372b9e7f711c607-0">
            Denna kristdemokratiska människosyn är grunden för broderskap,
            solidaritet, respekt och ovillkorligt hävdande av mänskliga rättigheter,
            särskilt den mest grundläggande rättigheten, rätten till liv.
            Denna människosyn ställer den enskilda människan i centrum och
            värderar varje individ lika högt oavsett ålder, kön, ras, utbildning
            eller social bakgrund. Den innebär en stark tro på den enskilda
            människans förmåga, vilja och möjligheter att bygga det goda samhället
            med goda levnadsförhållanden om diskriminerande hinder röjs ur
            vägen.
          </note>
          <note xml:id="i-20586c12c767194a-0">
            I regeringssamarbetet åren 1991-1994 visade vi kristdemokrater
            vad vi värderade högt när vi lät vår partiledare och faktiskt
            främsta portalfigur Alf Svensson bli minister med ansvar för just
            biståndsfrågor och frågor om mänskliga rättigheter. Valet av departement
            är knappast självklart för varje nytt parti som får komma in i
            både riksdag och regering, men det var det för oss.
          </note>
          <note xml:id="i-cf925e96176e2af3-0">
            Alf Svensson och hans medarbetarstab gjorde sedan sitt yttersta
            för att inte bara kunnigt och seriöst driva departementet, utan
            också reformera och effektivisera biståndet - det som Pierre Schori
            och Socialdemokraterna spydigt kallat för "kameral kosmetika".
          </note>
          <note xml:id="i-0ef00dce60489c57-0">
            Kameral kosmetika! Socialdemokraterna har känsla för en slående
            slogan. En annan sådan slogan under valrörelsen 1994 var att socialdemokraterna
            i regeringsställning skulle "återupprätta biståndet".
          </note>
          <note xml:id="i-d0e43d38ad8ba85f-0">
            Hur gör socialdemokrater när de vinner ett val och har lovat
            att återupprätta biståndet?
          </note>
          <note xml:id="i-c03a39b3cbd20e02-0">
            Nu vet vi det. Den socialdemokratiska regeringen frös biståndsnivån
            och övergav enprocentsmålet. I
          </note>
          <note xml:id="i-ae72330e1cba0ce6-0">
            vårt budgetförslag däremot bibehöll vi biståndets nivå, och vi
            avsätter 600 miljoner kronor mer än vad regeringen gör till de
            fattiga.
          </note>
          <note xml:id="i-2a43275fc7610f87-0">
            Under vår tid i regeringsställning kunde rekordnivån på 1,02
            % av BNI noteras. Det var budgetåret
          </note>
          <note xml:id="i-e6ba5730f25bbedc-0">
            92/93. Nu har Socialdemokraterna "återupprättat biståndet" så
            att det under 1998 riskerar att hamna under 0,7 % av BNI, beroende
            på hur den svenska ekonomin utvecklas. Just 0,7 % råkar vara den
            nivå som FN i över 20 år rekommenderat i-länderna att minst leva
            upp till. Gång på gång under dessa år har
          </note>
          <note xml:id="i-aa184cb2620c7edd-0">
            Sverige som ett självkorat världens samvete uppmanat andra länder
            att uppnå denna nivå. Förlägna får vi nu stå med vårt lands förlorade
            trovärdighet och våra urgröpta ord om solidaritet.
          </note>
          <note xml:id="i-19a90142971be4c6-0">
            Socialdemokraterna har velat berömma sig av ett arv från Olof
            Palme att vara mer solidariska än andra.
          </note>
          <note xml:id="i-a8fb25771973ab1d-0">
            Av moderaterna hade vi inget annat väntat. Vi vet, eftersom vi
            fick förhandla tufft med dem för att kunna värna biståndet. Men
            av Socialdemokraterna hade vi inte väntat denna totala diskrepans
            mellan politisk retorik och vallöften å ena sidan och utfallet
            i den krassa verkligheten å den andra. Var finns nu broderskapsrörelsen?
            Var finns nu solidariteten?
          </note>
          <note xml:id="i-7833391eaf3f01b2-0">
            Sanningen är att av löftet att "återupprätta biståndet" blev
            en skammens reträtt, en nedmontering av det respekterade och aktade
            svenska biståndet.
          </note>
          <note xml:id="i-00ef21b31b5e7535-0">
            Till denna skammens reträtt kan läggas att ur innehållet i biståndsbudgeten,
            som är avsedd att förbättra de fattiga folkens villkor, lånar
            vi i större utsträckning än någonsin till andra ändamål, t.ex.
            till avgiften till EU och till att täcka flykting- och asylkostnader
            här i Sverige.
          </note>
          <note xml:id="i-70436e5d0fa64fdd-0">
            Den fattigaste kontinenten i världen, Afrika, får i förhållande
            till de totala budgetmedlen mindre än någonsin av det svenska
            biståndet. Ändå kan ingen ifrågasätta att kontinenten nu behöver
            mer resurser än någonsin tidigare, inte minst för att stödja den
            demokratiska utvecklingen i många av de afrikanska länderna.
          </note>
          <note xml:id="i-66ba130784d02d36-0">
            Till råga på allt har regeringen minskat stödet till ideella
            och frivilliga organisationer med 15-20 %.
          </note>
          <note xml:id="i-f15dcdf8739562bd-0">
            Kan biståndsministern anföra några andra skäl till detta än trångsynt
            partiideologiska? Dessa frivilligorganisationer kan hävda sig
            som den mest biståndseffektiva delen av hela det svenska biståndet.
            Deras medarbetare bor i byarna, nära de människor man vill hjälpa
            och delar i långa stycken deras vardag. Det är inte dessa biståndsarbetare
            man finner på hotell med västerländsk standard och goda traktamenten
            i uländernas huvudstäder. Ett bistånd via ideella och frivilliga
            organisationer ger mest för varje skattebetalares krona. Ändå
            kunde socialdemokraterna med hån och förakt kalla dessa organisationers
            insatser för
          </note>
          <note xml:id="i-4ff2003dad4ab9df-0">
            "välgörenhet och plåsterbistånd". Är kanske opolitiska organisationers
            bistånd mindre värt än bistånd utfört på en socialdemokratisk
            regerings uppdrag till besläktade regimer?
          </note>
          <note xml:id="i-f33c1b5225e6e7f1-0">
            Jag vill därför till sist fråga biståndsministern:
          </note>
          <note xml:id="i-127e70e589183dfb-0">
            Kommer regeringen att fortsätta att urholka biståndsbudgeten
            med exempelvis högre avgifter till EU?
          </note>
          <note xml:id="i-3900cc88c7a40704-0">
            Kommer en ännu större del av biståndet att avsättas för flykting-
            och asylkostnader här hemma i Sverige?
          </note>
          <note xml:id="i-f87f786092304d30-0">
            Har regeringen någon strategi, och i så fall vilken, för att
            förhindra att biståndets andel av BNI skall sjunka under 0,7 %,
            den nivå som FN rekommenderar som den lägsta?
          </note>
          <note xml:id="i-6672f842fbf5f42d-0">
            Anf. 69 Statsrådet PIERRE SCHORI (s)
          </note>
          <note xml:id="i-1e31f61777262f46-0">
            Fru talman! Det var hemskt vad Tuve Skånberg hetsade upp sig.
            Det blev nästan tungomålstalande här på slutet.
          </note>
          <note xml:id="i-97e97a8ac2dd5a6a-0">
            Rent faktiskt håller inte de argument som Tuve
          </note>
          <note xml:id="i-7020577e4eaa2cea-0">
            Skånberg kom med här. När man studerar fakta i efterhand var
            det bistånd som ni byggde upp en schweizerost, om man skulle fortsätta
            resonemanget i samma termer som Tuve Skånberg använde. Det fanns
            ingen riktig överensstämmelse mellan den ekonomiska situation
            som ni byggde upp, eller byggde ned, i Sverige och det som vi
            ville göra utomlands.
          </note>
          <note xml:id="i-ca77fc42bb020228-0">
            Det måste finnas ett samband.
          </note>
          <note xml:id="i-4a5814987a8b1087-0">
            Under samma tid som ni kämpade för att upprätthålla biståndsnivån
            tredubblades arbetslösheten, statsskulden fyrdubblades och underskotten
            sexdubblades. Detta skedde under er tid. Hur kan man då försöka
            säga att det inte har samband med annan politik. När vi sedan
            fick ta över fick vi ta ett helhetsgrepp för att försöka bringa
            ordning och reda i detta.
          </note>
          <note xml:id="i-9682ae630c444cbd-0">
            Det måste tyvärr också ske genom nedskärningar i sociala system
            och genom en frysning av biståndet.
          </note>
          <note xml:id="i-c1744c447f5ed686-0">
            Men jag tycker inte att den här typen av debatt leder till så
            mycket. Vi kan bara konstatera olika saker.
          </note>
          <note xml:id="i-187634f58cd1fcde-0">
            Det låter som oppositionspolitik från Tuve Skånbergs sida att
            just nu föra en biståndsdebatt.
          </note>
          <note xml:id="i-4165a353dc40ac7b-0">
            Jag vill också ta upp folkrörelser och enskilda organisationer.
            Jag har i alla sammanhang, även tidigare här i riksdagen, framhållit
            att folkrörelserna är ryggraden i det svenska biståndet. De har
            kontakterna med människorna på fältet, och de står också för trovärdigheten
            och förankringen för biståndet här hemma.
          </note>
          <note xml:id="i-84b1e25f3482f7b0-0">
            Vi har inte beskurit deras ramar på något dramatiskt sätt. Vi
            har tvingats till effektivitet och frysning över hela fältet.
            Men jag har besökt praktiskt taget alla större folkrörelser på
            det här området och haft en ordentlig diskussion med dem. Jag
            har också i högsta grad varit ute på fältet och sett att det där
            också finns system som kan trimmas ned, där det finns för mycket
            pengar på en del håll. Men kom inte och försök hävda att den här
            åtstramningen skulle innebära någon nedvärdering av de människor
            och de organisationer som jobbar så förtjänstfullt på fältet!
            Försök inte dra den parallellen!
          </note>
          <note xml:id="i-d51ce6faa6bb9f34-0">
            Anf. 70 TUVE SKÅNBERG (kds)
          </note>
          <note xml:id="i-4460f2b9cd1b5dd4-0">
            Fru talman! Vad gäller att tala snabbt har jag tio minuter och
            inte många sekunder därutöver för att uttrycka den oro jag känner
            över biståndets utveckling. Om biståndsministern vill förhåna
            det också må det stå honom fritt.
          </note>
          <note xml:id="i-d269cd5a222a1949-0">
            Regeringen har faktiskt minskat stödet till ideella och frivilliga
            organisationer med mellan 15 och 20 %.
          </note>
          <note xml:id="i-99c28dc0fae41dca-0">
            Kan detta rymmas inom den uppskattande attityd som biståndsministern
            nu angav är det trevligt, men likväl är det 15 till 20 %, en femtedel,
            som har försvunnit.
          </note>
          <note xml:id="i-3f4983266fdc1de3-0">
            I går samtalade jag med människor som hade kommit hem från Thailand.
            De berättade vad enskilda organisationers arbete där hade betytt
            under den förra regeringsperioden och hur svårt det nu var med
            hjälpinsatser efter den här kraftiga neddragningen. I det här
            fallet hade den gjort att man helt fått lägga ned verksamheten.
          </note>
          <note xml:id="i-534636a233b58ab8-0">
            Jag fick inte svar på mina frågor om huruvida regeringen kommer
            att fortsätta att urholka biståndsbudgeten med exempelvis högre
            avgifter till EU eller att en ännu större del avsätts för flykting-
            och asylkostnader här hemma i Sverige. Inte heller svarade biståndsministern
            på om han och regeringen har någon strategi, och i så fall vilken,
            för att förhindra att biståndets andel av BNI sjunker under 0,7
            %. Oroar inte det biståndsministern?
          </note>
          <note xml:id="i-39c2b10d80b9fd9d-0">
            Anf. 71 Statsrådet PIERRE SCHORI (s)
          </note>
          <note xml:id="i-6bc38725be7ebe62-0">
            Fru talman! På frågorna om ökad andel till EU
          </note>
          <note xml:id="i-29d1ce805118ea39-0">
            eller till flyktingmottagning är svaret nej.
          </note>
          <note xml:id="i-0330c17e7a3fec2c-0">
            Självfallet har vi en strategi för biståndet. Vi har en strategi
            för hela den svenska samhällsekonomin, också i jämförelse med
            den internationella solidariteten. Den ligger fast, och jag tror
            att vi kommer att få starkt stöd i riksdagen för detta.
          </note>
          <note xml:id="i-09d7d99f9d4b834e-0">
            Jag skulle vilja anknyta till det som Bertil Persson tog upp
            om det ostasiatiska miraklet, som det har kallats. Jag skulle
            vilja hävda att det inte är något mirakel. Det har i många fall
            varit resultat av god politik och hårt arbete. Bl.a. har man satsat
            på en mycket jämn fördelning av resurserna. Tillväxtens frukter
            har delats ut, vilket också har givit regimerna en viss grad av
            legitimitet. Man har satsat på god och allmän primärutbildning,
            också för flickorna. Man har alltså gjort investeringar i människor
            och deras förmåga.
          </note>
          <note xml:id="i-d0554f9dec2c88eb-0">
            Men det finns också en annan förklaring till det s.k. miraklet
            i Sydostasien, och det är att staten har spelat en avgörande roll
            för de ekonomiska framgångarna. Staten har framför allt gjort
            rätt saker och gjort det på ett kompetent sätt.
          </note>
          <note xml:id="i-7d401dbc89ae5ec5-0">
            Man kan säga så här: Om vi är överens om att marknadsekonomin
            ger de bästa förutsättningarna för tillväxt och utveckling, så
            får man samtidigt säga -
          </note>
          <note xml:id="i-b46a4c9e0d8a39b0-0">
            jag vet inte om Bertil Persson håller med om detta -
          </note>
          <note xml:id="i-a1b394db4031a231-0">
            att utan en social dimension och ett mått av statlig intervention
            riskerar marknaden att krossa den svage.
          </note>
          <note xml:id="i-f6a1c39192dc4f53-0">
            Därför är den utvecklingspolitiska läxan enkel.
          </note>
          <note xml:id="i-e93825bc5b7316ee-0">
            Det måste, vid sidan om Adam Smiths osynliga hand, också till
            en intelligent synlig hand för att man skall kunna tillgodogöra
            sig marknadens fördelar och inte bara bli dess offer.
          </note>
          <note xml:id="i-dea3f65b07b2265d-0">
            Anf. 72 TUVE SKÅNBERG (kds)
          </note>
          <note xml:id="i-bf32dcc1976bc2b2-0">
            Fru talman! Jag noterar att biståndsministern hellre tar en debatt
            med Moderaterna. Det kan hända att samsynen med Moderaterna i
            biståndsfrågor är större än den är med mitt parti. Det är möjligt
            - en hel del av besluten och inriktningen synes gå åt det hållet.
          </note>
          <note xml:id="i-64cf18a1907e065c-0">
            Jag noterar vidare att förutom en försynt förfrågan från Miljöpartiet
            om enprocentsmålet är mitt parti det enda partiet i debatten som
            vill stå upp för enprocentsmålet.
          </note>
          <note xml:id="i-3e91d365bd107b93-0">
            Jag noterade med glädje det nekande svar som biståndsministern
            gav på frågan om att urholka biståndsbudgeten vidare. Men med
            tanke på att Pierre
          </note>
          <note xml:id="i-c396146eed5c3e67-0">
            Schori gjorde så stor sak av att i-länderna hade dragit ned sitt
            bistånd till 0,3 % av BNI kan jag bara säga att den strategi som
            antyddes för hur vi i Sverige skall undvika att sjunka under 0,7
            % är väldigt tunn.
          </note>
          <note xml:id="i-d27f68ae6c432a28-0">
            Anf. 73 BERTIL PERSSON (m)
          </note>
          <note xml:id="i-79ad61dae5dfa85d-0">
            Fru talman! Jag tror att vi kan lära väldigt mycket från just
            Ostasien eller Stillahavsasien när det gäller biståndet. Vad som
            där har skett är, som jag uppfattar det, naturligtvis god moderat
            politik. Man slår vakt om demokrati, mänskliga rättigheter, rättssamhället
            och marknadsekonomin. Marknadsekonomi måste alltid ske inom ramen
            av ett rättssamhälle och inom fasta regelsystem så att man får
            en konkurrens på lika villkor, annars får man inte ut fördelarna
            av den.
          </note>
          <note xml:id="i-e6c00584185c19a5-0">
            Jag vill ta upp något som också Tuve Skånberg tog upp, nämligen
            frivilligorganisationer, s.k. NGO:er.
          </note>
          <note xml:id="i-1c2f4491b7fa7e02-0">
            Känner inte biståndsministern en viss oro inför att bygga upp
            en stor fast organisation i Stockholm när uvärlden förändras så
            snabbt som den gör? Är det inte en stor fördel att utnyttja den
            kompetens som finns på plats, som man kan spela med och som är
            flexibel, jämfört med att fasta statstjänstemän skall sitta på
            sina tjänster till pensionen och göra det som de kunde bra när
            ett projekt startades men som de kanske om 20 år inte alls har
            den riktiga kompetensen för?
          </note>
          <note xml:id="i-ef2042ba0c65fddb-0">
            Anf. 74 Statsrådet PIERRE SCHORI (s)
          </note>
          <note xml:id="i-c94d887d5b5f5c2f-0">
            Fru talman! Det är inte bara en fråga om tidsbegränsning, att
            man inte kan svara på allting på två minuter. Det är också det
            att jag finner att Bertil Persson för en intressant diskussion
            om biståndsstrategi och inte ägnar sig åt inrikespolitisk pajkastning
            som
          </note>
          <note xml:id="i-6ac67be7969fc955-0">
            Tuve Skånberg.
          </note>
          <note xml:id="i-6bab1e3ab8575902-0">
            När det gäller SIDA tycker jag att den organisationsförändring
            som nu äntligen har genomförts ger mer ordning och reda och flexibilitet
            åt biståndet i stort. Jag tror också att personalen där arbetar
            entusiastiskt för att skattebetalarnas pengar bättre skall kunna
            utnyttjas. Vi har också biståndskontor ute i våra mottagarländer
            som arbetar på fältet, och jag tycker att Bertil Perssons idé
            om att utlokalisera SIDA till
          </note>
          <note xml:id="i-8ba78c362df4bc25-0">
            Afrika är lika originell som Juan Fonsecas om att
          </note>
          <note xml:id="i-1f4ac3bd1d92a770-0">
            SIDA skulle flyttas till Rinkeby.
          </note>
          <note xml:id="i-53ada74495231e99-0">
            Vi kommer naturligtvis också en dag att se SIDA
          </note>
          <note xml:id="i-651b1ea25abdf39d-0">
            trappas ned och förhoppningsvis bli onödigt, liksom biståndet.
            Vi får framöver i stället handel och samarbete mellan jämställda
            nationer, men där är vi inte i dag.
          </note>
          <note xml:id="i-cbf8f35fa9bec1d9-0">
            När det gäller de enskilda organisationerna var det särskilt
            en sak som fanns med i våra överväganden när vi skar ned något
            där, och det var de enorma resurser som finns inom Europeiska
            unionen. Där finns
          </note>
          <note xml:id="i-a64a89094c2f9f92-0">
            6 miljarder kronor att hämta för enskilda organisationer. Flera
            sådana ansökningar har också gjorts och beviljats. Den första,
            Tuve Skånberg, var för övrigt
          </note>
          <note xml:id="i-b05f1c99f93c922d-0">
            Erikshjälpen, som har fått flera miljoner kronor för en insats
            på just Kuba.
          </note>
          <note xml:id="i-60faaa4338d7d17e-0">
            Anf. 75 BERTIL PERSSON (m)
          </note>
          <note xml:id="i-ce3392d1d8406212-0">
            Fru talman! Det är säkert riktigt att vi kan göra en betydande
            insats såväl när det gäller att påverka FN:s bistånd via Bretton
            Woods-institutionerna och via FN-
          </note>
          <note xml:id="i-0fc96e75f4f7544f-0">
            organen som när det gäller att påverka via EU, eftersom de summor
            det handlar om är så stora och betyder så mycket.
          </note>
          <note xml:id="i-57edf6ff5f2e3bc7-0">
            Samtidigt är det min uppfattning att i och med
          </note>
          <note xml:id="i-70ef7ed1e421f068-0">
            UD:s nya organisation, där man skall arbeta mycket mer länderinriktat,
            där man har både handelspolitiken, biståndspolitiken och den konventionella
            utrikespolitiken samlade och dessutom har ambassaderna på plats,
            skulle UD och ministrarna kunna ta ett betydligt fastare grepp
            och få en möjlighet att spela med en mycket större insats av resurser
            om man inte byggde upp det här jättekontoret i Stockholm.
          </note>
          <note xml:id="i-4f004225cd1b0543-0">
            Anf. 76 TUVE SKÅNBERG (kds)
          </note>
          <note xml:id="i-9d230b69aa061d5d-0">
            Fru talman! Jag förvånas när biståndsministern kallar detta meningsutbyte
            för inrikespolitisk pajkastning. Det finns ingen inrikespolitisk
            ambition i något av det jag säger. Det handlar om en oro, som
            delas av mig och mitt parti och många andra, för att biståndet
            gröps ur i rena pengar och diversifieras på olika avgifter, som
            inte kommer de fattigaste till del.
          </note>
          <note xml:id="i-3c9df5c44c450b5e-0">
            Jag spårar samma typ av hån och förakt i detta som i de citat
            jag tidigare anförde. Biståndsministern kan i morgon läsa dem
            mer ingående när han ögnar igenom protokollet från dagens debatt.
          </note>
          <note xml:id="i-3a37fc945d06dd09-0">
            Sedan är det rörande med omsorgen om Kuba. Det är helt riktigt
            att också det landet skall omfattas av vår välvilja. Jag tror
            att biståndsministern känner en större välvilja mot Kuba än många
            andra, så att t.o.m. genom Erikshjälpen kan det nu kanaliseras
            pengar dit.
          </note>
          <note xml:id="i-846c61df64bbd20b-0">
            Det välkomnar jag.
          </note>
          <note xml:id="i-f98ceb57ded98ad8-0">
            Anf. 77 Statsrådet PIERRE SCHORI (s)
          </note>
          <note xml:id="i-bf7a4bfe59eac208-0">
            Fru talman! Jag vet inte om jag är annorlunda än
          </note>
          <note xml:id="i-32be9bd5f624b80d-0">
            Tuve Skånberg och inte kan skilja mellan jude och grek när det
            gäller människor i nöd och i behov av utveckling. Jag nämnde just
            exemplet med Erikshjälpen därför att någon annan hade tagit upp
            Kuba - det var inte av omsorg om Kuba, utan det var fråga om ett
            abstrakt Kuba.
          </note>
          <note xml:id="i-95b89ac5b21e7ef4-0">
            När det sedan gäller biståndet i stort, kan vi i alla fall glädjas
            åt en sak. Man kan kalla det för oro, för uppslutning eller för
            medmänsklighet och solidaritet.
          </note>
          <note xml:id="i-e73e552e14154be9-0">
            Det är att vilja till solidaritet i Sverige är stor. Vi har det
            i de enskilda organisationerna, Folkrörelsesverige, samhället
            och hos individerna, och vi har det här i riksdagen. Vi har det
            framför allt hos ungdomar, som upp till 75-80 % tycker att nivån
            är bra i dag eller bör höjas. Detta stöd är naturligtvis någonting
            som vi skall värna om, genom att det finns en överensstämmelse
            mellan det vi gör hemma och det vi gör där ute.
          </note>
          <note xml:id="i-9fce42676bf8a891-0">
            Det måste vara samma värderingar som styr den nationella välfärden
            som de internationella välfärdsmålen. Det är möjligt att det blir
            strider framöver, men vi skall värna om den här gemensamma uppslutningen
            snarare än kvantiteten, och om kvaliteten snarare än vissa mål
            som vi slåss för.
          </note>
          <note xml:id="i-c9eaf8ab003b0b02-0">
            Jag tycker att debatten hittills har varit bra i det avseendet.
            Jag vet att det är kvalitet i den också, trots att det inte är
            så många närvarande här - men många lyssnar. Jag vill tacka dem
            som har deltagit i den här diskussionen. Jag tycker att vi skall
            stå bortom inrikespolitiken i det fallet.
          </note>
          <note xml:id="i-86e39f6d8ca1672c-0">
            Mänskliga rättigheter m.m.
          </note>
          <note xml:id="i-371d1d66f92885cd-0">
            Anf. 78 INGER KOCH (m)
          </note>
          <note xml:id="i-a419b2c0e28bdc3c-0">
            Fru talman! Världens länder har genom olika konventioner inom
            FN-systemets ram, inom Europarådet och andra internationella och
            regionala sammanslutningar antagit folkrättsliga regler för att
            skydda och värna den enskilda människans rätt. Men efterlevnaden
            av dessa grundläggande internationella regler är dålig.
          </note>
          <note xml:id="i-cecab19987371e2f-0">
            Vi behöver bara läsa dagstidningarna eller följa
          </note>
          <note xml:id="i-75b7a9aa70b05888-0">
            TV:s nyhetssändningar för att uppleva att allvarliga övergrepp
            mot de mänskliga rättigheterna förekommer över hela världen.
          </note>
          <note xml:id="i-c7a0bbebe39481ce-0">
            Samtidigt kan vi konstatera att dagens politiska världsordning
            inger stora förhoppningar, när nu allt fler av världens länder
            styrs av regeringar som utsetts av folken i fria val. Men de konflikter
            som uppstått i t.ex. flera av de nya självständiga stater som
            bildats efter Sovjetunionens och Jugoslaviens upplösning visar
            på nödvändigheten och behovet av hjälp från det övriga Europa
            och från världssamfundet med att bygga upp fungerande demokratier,
            där respekten för mänskliga rättigheter blir en självklarhet.
          </note>
          <note xml:id="i-66765dcfe51347a5-0">
            De massiva övergrepp och kränkningar av fundamentala mänskliga
            rättigheter som civilbefolkningen utsattes för under kriget i
            forna Jugoslavien får inte upprepas. Även kriget i Tjetjenien
            och de ryska truppernas svåra övergrepp på civilbefolkningen som
            detta förde med sig har upprört det övriga Europa.
          </note>
          <note xml:id="i-0a74fdc3b0a4e1ec-0">
            Det är viktigt att vi tidigt och med kraft reagerar på alla dessa
            övergrepp och brott mot mänskliga rättigheter. Som medlemmar i
            EU har vi ett stort ansvar och större möjligheter att medverka
            till att så sker.
          </note>
          <note xml:id="i-f3847ad35f5542cf-0">
            Genom Amnesty Internationals rapporter informeras vi också fortlöpande
            om hur världens regeringar lever upp till sina åtaganden när det
            gäller respekten för mänskliga rättigheter. Där bekräftas återigen,
            fru talman, hur regimen i Iran fortsätter sina omfattande och
            grova kränkningar av de mänskliga rättigheterna.
          </note>
          <note xml:id="i-47d9696b921a9b6e-0">
            Förtrycket mot religiösa minoriteter i landet ökar liksom det
            systematiska förtrycket av landets kvinnor.
          </note>
          <note xml:id="i-2acb7058485df809-0">
            Regimen fortsätter att fängsla och avrätta människor av politiska
            skäl, och all politisk opposition är förbjuden.
          </note>
          <note xml:id="i-87e4e1914000b735-0">
            I Burma fortsätter, trots FN:s fördömande, landets militärregim
            sina övergrepp mot oppositionen, bl.a.
          </note>
          <note xml:id="i-689077bad82d930b-0">
            genom summariska avrättningar och tortyr. Även om nobelpristagarinnan
            Aung San Suu Kuy har släppts fri sitter fortfarande hundratals
            politiska fångar i fängelse.
          </note>
          <note xml:id="i-586819c8801d4a6f-0">
            I Kuba, den enda kvarvarande diktaturen i Latinamerika, fortsätter
            kränkningarna av mänskliga rättigheter. Landets politiska system
            tillåter fortfarande inte några grundläggande demokratiska fri-
            och rättigheter, vilket bekräftades i den senaste rapporten från
          </note>
          <note xml:id="i-9fcf8cdfe25c95a3-0">
            FN:s särskilda rapportör för Kuba.
          </note>
          <note xml:id="i-30872382f7b378a5-0">
            De folkmord som begåtts i Rwanda och Burundi har upprört oss
            alla och har också fördömts av världssamfundet, liksom de många
            avrättningar av politiska oppositionella som militärdiktaturen
            i Nigeria gjort sig skyldig till. Regeringens beslut att inte
            följa de övriga EU-ländernas snabba reaktion mot regimen i
          </note>
          <note xml:id="i-7b9c0862059d7619-0">
            Nigeria genom att kalla hem ambassadören för konsultationer var
            olyckligt.
          </note>
          <note xml:id="i-19d1b7f3f04050f3-0">
            Ett annat land där bristen på respekt för mänskliga rättigheter
            ökar är Kina. De flesta av de demokratiförespråkare som tidigare
            frigavs har återigen fängslats.
          </note>
          <note xml:id="i-493c0f978f5e812e-0">
            Demokratikämpen Wei Jingsheng är ett exempel på detta. Ett annat
            exempel är den svåra situationen för flickorna på de statliga
            kinesiska barnhemmen och det lidande som de utsätts för. Kina
            har undertecknat
          </note>
          <note xml:id="i-83a5ead48677f060-0">
            FN:s barnkonvention och flera andra FN-
          </note>
          <note xml:id="i-8d11190e88d65c45-0">
            konventioner på MR-området. Det är nödvändigt att internationella
            organisationer och FN-rapportörer snarast får möjlighet att besöka
            barnhemmen. Sverige måste också vara pådrivande så att MR-situationen
            i
          </note>
          <note xml:id="i-31a5e4b96ab0d27a-0">
            Kina öppet och ingående diskuteras vid mötet med
          </note>
          <note xml:id="i-f5464fd35093eb65-0">
            FN-kommissionen för mänskliga rättigheter i Genève i mars.
          </note>
          <note xml:id="i-c98986c96049e600-0">
            Vi moderater har ofta betonat hur viktigt det är att
          </note>
          <note xml:id="i-7574871a203e1876-0">
            Sverige stöder en utveckling mot demokrati, mänskliga rättigheter
            och konfliktlösningar i världens länder.
          </note>
          <note xml:id="i-915cb3c0aadabc0a-0">
            Ett särskilt ansvar för detta bör vi känna i våra biståndsländer,
            både därför att demokrati och respekt för mänskliga rättigheter
            i sig är viktiga och därför att det också är ett viktigt bidrag
            till ekonomisk utveckling och fattigdomsbekämpning. Framsteg på
            dessa områden är enligt vår mening själva förutsättningen för
            en hållbar social utveckling. Regeringen bör därför årligen i
            samband med budgetförslaget ge riksdagen en utförlig rapport om
            hur situationen vad gäller mänskliga rättigheter och demokrati
            ser ut i våra samarbetsländer. Därigenom skapas ett underlag för
            en årlig debatt i samband med diskussionerna om de framtida svenska
            biståndsinsatserna.
          </note>
          <note xml:id="i-32cd45c94b7fd55d-0">
            Till sist, fru talman, vill jag återigen betona hur viktigt det
            är att Sveriges riksdag och regering starkt reagerar på alla former
            av förtryck och brott mot mänskliga rättigheter. Att inom FN-systemets
            ram, i samarbetet inom EU och inom andra internationella organisationer
            ständigt bidra till att debatten aldrig tystnar, att länder som
            förtrycker sina medborgare ständigt blir påminda om att detta
            aldrig kan accepteras, är ett sätt för Sverige att reagera. Att
            initiera och skapa debatt bland människor i det vardagliga livet
            är ett annat sätt att visa vårt engagemang för dessa viktiga frågor.
          </note>
          <note xml:id="i-f4e524d747be47c6-0">
            Anf. 79 INGBRITT IRHAMMAR (c)
          </note>
          <note xml:id="i-e851df5a41b4eff4-0">
            Fru talman! MR-brotten är mycket omfattande i vår värld, både
            i antal fall och i antal länder, och de förekommer i varierande
            former. Det finns mycket att oroa sig över. Jag tänker på IRA:s
            terrordåd i England och oroas över MR-brotten i Kashmir, Tibet,
            Kina och Indonesien, liksom över nya våldsdåd i Sydafrika.
          </note>
          <note xml:id="i-b9dab34da6b13e55-0">
            Det går att exemplifiera MR-brott på oerhört många håll i världen.
            Ytterligare länder där mänskliga rättigheter ofta kränks är Kenya,
            Nigeria, Sudan, Irak,
          </note>
          <note xml:id="i-178084813274093c-0">
            Iran, Marocko och Algeriet. Problemet med att räkna upp vissa
            länder men utesluta andra är att det kan misstolkas på så sätt
            att länder som inte nämns kanske tror att världen inte känner
            till att MR-brott begås i just dessa länder.
          </note>
          <note xml:id="i-0b57e088a66cf9a5-0">
            Trots detta har jag i dag valt att särskilt lyfta fram
          </note>
          <note xml:id="i-7b95e61efae4ab06-0">
            MR-situationen i Turkiet. Jag gör det mot bakgrund av att många
            av oss hade hoppats och förväntat oss en tydlig förbättring på
            MR-området i och med Turkiets ansökan om att ingå i tullunionen
            och därefter bli medlem.
          </note>
          <note xml:id="i-d80f5e1daad67f92-0">
            Nu ser vi och får vittnesmål om att knappast något har förbättrats.
            Informationen kommer från många, t.ex. från organisationer som
            arbetar med mänskliga rättigheter och från personer som träffar
            dem som utsatts för MR-brott i Turkiet - ja, från otaliga håll.
          </note>
          <note xml:id="i-250b1fdc445b70ad-0">
            En representant för MR-kontoret i Diyarbakir i sydöstra Turkiet
            berättar att förtrycket fortsätter oavbrutet trots att Turkiet
            sitter med i de flesta europeiska organ och har skrivit under
            de flesta europeiska konventioner om MR, vilket vi känner väl
            till. Han säger också att de förändringar som skett på senare
            tid bara upplevs som kosmetika. De påverkar knappast människornas
            liv i någon större utsträckning.
          </note>
          <note xml:id="i-3d2324c26c6bdb09-0">
            Premiärminister Ciller har i fem år lovat att lyfta undantagstillståndet,
            men var fjärde månad fattas ett nytt beslut om att fortsätta.
            På samma sätt upplever man att vad premiärminister Ciller säger
            utomlands och vad hon gör inom landet är två olika saker. Ett
            exempel på det här är att Ciller utomlands har pläderat för den
            baskiska modellen som en lösning på kurdfrågan, men i Turkiet
            ökade hon i stället anslagen till militären. Detta är fullständigt
            motsägelsefulla informationer.
          </note>
          <note xml:id="i-23b158eb1774443c-0">
            Det har skett en förändring av karaktären på det organiserade
            våldet i Diyarbakirområdet. Det är det område som det är mest
            problematiskt att bo i, även om det är svårt i hela Turkiet. Nu
            är det inte längre bara PKK som betraktas som statens fiende,
            utan nu försöker staten i stället eliminera stödet till PKK. Det
            är civilbefolkningen som är det direkta offret för antigerillans
            strategi.
          </note>
          <note xml:id="i-0bbda1a87e440de6-0">
            Byar bränns fortfarande, befolkningen deporteras fortfarande
            och trycket mot kurdiska intellektuella ökar. Under de senaste
            två åren har över 2 500 byar förstörts och evakuerats, och under
            de senaste två veckorna har ytterligare 70 nya byar förstörts
            och evakuerats. Detta pågår alltså ständigt.
          </note>
          <note xml:id="i-369ccc40d3de49a8-0">
            De ledande i Turkiet är inte ärliga i sin strävan att uppnå en
            förbättrad situation på hemmaområdet, säger de människor som jobbar
            med MR-frågor. Det är bara en attityd mot omvärlden, och det var
            extra viktigt att försöka få omvärlden att tro på denna attityd
            inför ansökan om att ingå i tullunionen.
          </note>
          <note xml:id="i-6021ef7295697731-0">
            Ett exempel som också upplevs väldigt allvarligt är att en domare
            nyligen lämnade ett mål där han skulle döma några poliser. Han
            lämnade målet eftersom han kände sig hotad till livet. Det är
            klart att man undrar hur människor kan leva i trygghet i ett land,
            när t.o.m. domarna hotas av poliser. Det finns alltså ett oerhört
            behov av förbättringar och demokratiska lösningar.
          </note>
          <note xml:id="i-56b20351196c6e5b-0">
            En läkarförening i Diyarbakir har berättat att tortyren fortsätter.
            Den har t.o.m. blivit en del av det dagliga livet. Det råder ju
            krigstillstånd, och man har helt enkelt vant sig så mycket vid
            tortyren att oron i dag mer gäller att överleva varje dag. Det
            förekommer inte alltid bara psykisk tortyr, utan också fysisk
            tortyr.
          </note>
          <note xml:id="i-123aa6b90656ed70-0">
            Det finns så oerhört mycket att ta upp som exempel, men det jag
            nu har sagt är ändå bevis för att situationen är precis lika problematisk
            som tidigare.
          </note>
          <note xml:id="i-3b414a1681b3b3f8-0">
            Den har inte förbättrats efter inträdet i tullunionen.
          </note>
          <note xml:id="i-e572fa0b2dcad8ad-0">
            Jag menar att det krävs att vi uppmärksammar detta från olika
            länder och från svenskt håll, och att vi påtalar från den svenska
            regeringens sida att det här är oacceptabelt, så att vi sätter
            tryck på Turkiet.
          </note>
          <note xml:id="i-f60442012ca033a9-0">
            Anf. 80 HÅKAN HOLMBERG (fp)
          </note>
          <note xml:id="i-de8e69397a93d4d7-0">
            Fru talman! Demokrati och mänskliga rättigheter behandlas i dagens
            utrikesdebatt som ett delområde på samma sätt som bistånd och
            handelspolitik. Det är inte en ordning som känns naturlig.
          </note>
          <note xml:id="i-513d94044e7ca523-0">
            På samma sätt är det med regeringens utrikesdeklaration. Där
            förs ett uttryckligt resonemang om demokratifrågorna på sex rader.
            Det betyder naturligtvis inte att tankar om demokrati inte finns
            i bakgrunden när andra ämnen behandlas, men det bidrar till att
            fördunkla det som enligt Folkpartiets mening måste vara det sammanhållande
            temat för alla svenska internationella insatser: att värna demokratins
            landvinningar efter kommunismens fall och att med alla medel underlätta
            en fortsatt förstärkning av demokratins ställning i världen.
          </note>
          <note xml:id="i-0d1c51f369944647-0">
            Sveriges övergripande utrikespolitiska mål är nu liksom före
            1989 att trygga landets överlevnad som en självständig demokratisk
            nation. Men medan det målet tidigare bäst främjades genom en politik
            som syftade till att förebygga och avveckla konflikter mellan
            stormaktsblocken främjas det nu genom att Sverige med kraft engagerar
            sig för att stabilisera de landvinningar för demokratin som ledde
            till det ena maktblockets sönderfall. Dessvärre finns det ingenting
            som säger att demokratins seger inte också denna gång, precis
            som efter första och andra världskriget, kan avlösas av demokratins
            kris.
          </note>
          <note xml:id="i-53ccb2eef44e0e94-0">
            I Europa finns åtminstone tre perspektiv som inger oro. Det första
            gäller Ryssland, där presidentvalet i juni mycket väl kan bli
            en affär mellan kommunister och nazister utan något demokratiskt
            alternativ.
          </note>
          <note xml:id="i-957e1d2b5fc19d39-0">
            Kommer grupper av detta slag i besittning av den verkställande
            makten i landet så kommer Rysslands medlemskap i Europarådet att
            framstå som absurt och orimligt bara ett par månader efter det
            att landet röstades in. Hur kommer regeringen att se på en sådan
            situation?
          </note>
          <note xml:id="i-ef18146c73e3c414-0">
            Det andra perspektivet gäller bristen på demokrati i vissa av
            de andra postkommunistiska staterna. I
          </note>
          <note xml:id="i-0539aa6642076e1a-0">
            Slovakien, som står i kö för att bli medlem i EU, försöker premiärministern
            beröva oppositionen dess platser i parlamentet. I Rumänien vilar
            hela tiden ett hot över både nationella minoriteter och demokratiska
            politiker. Det hade varit bra om utrikesdeklarationens avsnitt
            om EU hade kompletterats med en markering av att kravet på demokrati
            i nya medlemsländer måste vara oeftergivligt.
          </note>
          <note xml:id="i-c82736f0a30ceae7-0">
            Det tredje perspektivet gäller tendensen till normalisering av
            öppen fascism i flera europeiska länder.
          </note>
          <note xml:id="i-24f08cd19829ede6-0">
            Det mest uppenbara exemplet är Bosnien, där krafter som bara
            kan beskrivas som fascistiska legitimerats som parter i en process
            som skall leda till fred och demokrati. Det var bra att utrikesministern
            markerade att Bosnien måste bestå som en sammanhållen stat.
          </note>
          <note xml:id="i-d5253c733f1861c0-0">
            Det hade varit ännu bättre om hon också uttryckligen hade nämnt
            det villkor som är nödvändigt att uppfylla för att det skall kunna
            förverkligas, nämligen att den serbkontrollerade delen av landet
            demokratiseras och att de krigsförbrytare som styr där ställs
            inför rätta.
          </note>
          <note xml:id="i-c90fd0abdf13623d-0">
            Svensk utrikespolitik efter det kalla kriget måste utgå från
            demokratiperspektivet. Vårt land är aldrig säkrare än vad demokratins
            värderingar är i resten av
          </note>
          <note xml:id="i-b4092326b223b0de-0">
            Europa och i världen. Men demokratin är också det enda styrelseskick
            som ger utrymme för den mänskliga skaparkraft som behövs för att
            den fattiga världen skall kunna utvecklas. Den är en nödvändig
            förutsättning för att globala miljö- och resursproblem skall kunna
            debatteras fritt i alla länder. Demokratimålet för svenskt bistånd
            är avgörande för om de andra målen alls kan uppnås.
          </note>
          <note xml:id="i-5dec9b81a09888c8-0">
            Den konventionella visdomen har ofta en tendens att driva utrikespolitiken
            i en riktning som innebär att man utgår från att världen är som
            den är och att också regimer som man ogillar skall betraktas som
            i grunden stabila och t.o.m. legitima. Men som historikern och
            journalisten Timothy Garton Ash så ofta påpekade under förspelet
            till Sovjetimperiets sammanbrott är en utrikespolitik som blundar
            för realiteter som förtryck och frihetslängtan i diktaturstater
            inte realistisk.
          </note>
          <note xml:id="i-745edc790e7e73ff-0">
            Många klängde sig då fast vid Gorbatjov och prioriterade därmed
            en helt illusorisk stabilitet framför sina egna grundläggande
            värderingar. Det hade kunnat leda till att en historisk möjlighet
            att ena Europa hade missats.
          </note>
          <note xml:id="i-aa57b12645ce8122-0">
            I dag tycks något liknande gälla för Kina. Kinas ekonomi utvecklas
            alldeles för starkt för att insikten om det hårda politiska förtrycket
            i landet skall tränga sig på. I mars i år kommer Taiwan genom
            presidentvalet att ta det avgörande steget för att omvandla landet
            till en fullvärdig demokrati. Inför den utvecklingen - inför risken
            att ett demokratiskt Kina skall vinna ännu större internationell
            respekt som ett alternativ till systemet på fastlandet - hotar
            regimen i
          </note>
          <note xml:id="i-30631ed9b8665ec8-0">
            Beijing nu med militärt våld. Härskarna där inser mycket väl
            att ett demokratiskt alternativ i en del av
          </note>
          <note xml:id="i-2f24c0d3b2b5d5db-0">
            Kina kan bli en stark inspiration för demokratirörelsen också
            i den kommuniststyrda delen av landet.
          </note>
          <note xml:id="i-527afa3eeaa21801-0">
            Nyligen dömdes på nytt den främste kinesiske demokratiske opinionsbildaren,
            Wei Jingsheng, på nytt till ett långvarigt fängelsestraff. Genom
            att kräva frihet för Wei Jingsheng ger man också ett moraliskt
            stöd till den kinesiska demokratirörelsen.
          </note>
          <note xml:id="i-9cfef210bb3b4ef8-0">
            Sveriges utrikespolitik kan inte utformas i ett moraliskt tomrum.
            I den nya verklighet där vi lever efter det kalla krigets slut
            måste vi inse att vår egen säkerhet är direkt avhängig av demokratins
            möjlighet att överleva i de länder som nyligen befriats från kommunistiska
            och andra diktaturer och dess förmåga att slå rot i länder där
            den ännu inte fått någon chans.
          </note>
          <note xml:id="i-49d1d245b0274c08-0">
            Demokrati och mänskliga rättigheter kan inte längre vara ett
            ämne bland diverse andra i en svensk utrikesdebatt. Det måste
            bli det sammanhållande temat för alla våra internationella ansträngningar.
          </note>
          <note xml:id="i-657e79904c89aa34-0">
            Anf. 81 BJÖRN SAMUELSON (v)
          </note>
          <note xml:id="i-ece368c7a6cd48b4-0">
            Fru talman! Med anledning av den föregående debatten vill jag
            klargöra att Vänsterpartiet arbetar för det enprocentiga biståndsmålet.
          </note>
          <note xml:id="i-f8015691b3674d08-0">
            Fru talman! Den utrikespolitiska deklarationen är en smula märklig
            i ett avseende. I och med att tyngdpunkten lagts på Sveriges arbete
            i internationella organisationer framstår Sveriges utrikespolitik
            till en del ganska abstrakt. Svensk utrikespolitik kommer att
            kunna anta formen av att Sverige framför sina ståndpunkter i internationella
            organ, inte direkt utan mest via någon annan. De ståndpunkter
            och åsikter som finns när det gäller mänskliga rättigheter har
            inte givits någon direkt substans. Endast ett land nämns vid namn,
            och det är Jugoslavien. Där har mänskliga rättigheter trampats
            under stöveln på ett för alla uppenbart sätt. På den punkten är
            vi alla eniga. Jugoslavien är i den meningen okontroversiellt
            när det gäller oss som är här i dag. Men hur är det med alla andra
            konkreta exempel?
          </note>
          <note xml:id="i-c08b494c734027bf-0">
            Utrikesministern förklarar att vi, Sverige, skall bekämpa brott
            mot mänskliga rättigheter varhelst de dyker upp. Det låter sig
            sägas. Men hur är det egentligen? Vad menas med att bekämpa brott
            mot mänskliga rättigheter? I det måste ingå att man skall bedriva
            någon form av förebyggande arbete. Det bör handla om att minska
            förutsättningarna för brott mot mänskliga rättigheter. Det är
            i vart fall Vänsterns mening.
          </note>
          <note xml:id="i-c9cf96c6eea6bc57-0">
            Vi undrar därför exempelvis om den svenska vapenexporten kan
            vara förenlig med regeringens uttalanden om att man skall bekämpa
            brott mot mänskliga rättigheter. Dess värre stimulerar ju vapenexport
            till brott mot mänskliga rättigheter.
          </note>
          <note xml:id="i-daa6d5cc53289e96-0">
            Hur är det med fallet Indonesien, dit s.k. följdleveranser av
            kanoner har pågått år efter år? Sedan mitten av 60-talet har Indonesien
            styrts av en militärdiktatur som har åtskilliga brott mot mänskliga
            rättigheter på sitt samvete. I och för sig föreligger inget direkt
            samband, men det är en smula bestickande att militärdiktaturen
            funnits lika länge som de svenska följdleveranserna av vapen till
            denna pågått.
          </note>
          <note xml:id="i-69e28a0a9ffe7ba3-0">
            Tolkningen av begreppet följdleveranser är tänjbar i det oändliga.
            Ett samband som dock borde stå klart är att konflikter som övergår
            i krig där mängden vapen är riklig alstrar flyktingströmmar världen
            över, vilket vi själva får känna av. Detta är ett exempel på konkretisering
            av det abstrakta som görs i deklarationen. Det finns fler sådana.
          </note>
          <note xml:id="i-6c1628284969ba3a-0">
            När Turkiet valdes in som medlem i EU:s tullunion förde många
            resonemanget att Turkiets medlemskap i tullunionen skulle civilisera
            landet. Vi har inte sett några tecken till detta. Snarare tycks
            utvecklingen gå i motsatt riktning. Här finns mycket konkret att
            göra. Erfarenheterna av Turkiets medlemskap i Europarådet visade
            för övrigt att Turkiet struntar i deklarationer om mänskliga rättigheter.
            Medlemskapet i
          </note>
          <note xml:id="i-f393b67f0685f2a0-0">
            Europarådet har inte civiliserat landet.
          </note>
          <note xml:id="i-e6b99efeed7f4f6c-0">
            Konkretiseringar kan göras på annat sätt.
          </note>
          <note xml:id="i-51937713876dbe50-0">
            Det finns en tendens att se demokrati och mänskliga rättigheter
            utifrån ett mycket formalistiskt perspektiv. I flera länder hålls
            det val till en sorts församling som skall föreställa parlament.
            Det peruanska parlamentet är ett sådant. Val har hållits. Det
            var dock föga demokratiskt. Flera partier bojkottade valet på
            grund av odemokratisk och rättsvidrig valordning. Det tycks hos
            en del förefinnas en föreställning om att president Fudjimori
            är en demokratiskt vald president därför att han bekämpar Sendero
            Luminoso. Men de medel med vilka han, polisen och militären gör
            det är uppenbart stridande mot vad vi betraktar som riktigt ur
            demokratisk eller juridisk utgångspunkt. Dödsskvadroner och utomrättsliga
            avrättningar är inte ovanliga. Skulle någon bli frikänd kan man
            göra upp räkningen med honom eller henne i alla fall.
          </note>
          <note xml:id="i-6d460d3d5f6900e5-0">
            På något egendomligt sätt tycks föreställningen om att Peru är
            en demokratisk rättsstat vara rådande bland dem som bestämmer
            när det gäller den svenska flyktingpolitiken, bl.a. Peruaner utvisas
            med fara för deras liv. En sådan flyktingpolitik skadar just de
            strävanden som utrikesministern inledde med när hon i deklarationen
            förklarade att Sveriges internationella engagemang utgår från
            solidaritet och humanism. Det blir ett stort avstånd mellan ambition
            och handling.
          </note>
          <note xml:id="i-27ae45e17b4c8116-0">
            De abstrakta formuleringarna når aldrig verkligheten.
          </note>
          <note xml:id="i-3efc96769da93ff6-0">
            Det gynnar inte vår trovärdighet.
          </note>
          <note xml:id="i-aad24c8f313f9bb6-0">
            Nu har jag knappt en minut på mig, men låt mig vara konkret på
            ytterligare en punkt. Någon ny världsordning har ännu inte efterträtt
            det kalla kriget.
          </note>
          <note xml:id="i-f69f27ec1482a2d7-0">
            Ännu kan vi bara skönja och tolka tecken. Ett av dessa är Folkrepubliken
            Kinas växande styrka och nya ekonomiska och politiska inriktning.
            Landet har genomgått genomgripande förändringar på det ekonomiska
            området. Planekonomin har i allt större utsträckning ersatts med
            marknadsekonomi. Men samtidigt kan vi se hur Kina alltmer tenderar
            att uppträda på den internationella scenen med stormaktsmaner
            mot mindre länder. Man ökar sin vapenexport till sådana länder
            där man med god grund kan ifrågasätta den demokratiska utvecklingen.
            I Tibet, t.ex., uppträder de kinesiska myndigheterna på ett sätt
            som närmast kan betraktas som nykolonialt. Den tibetanska kulturen
            hotas. De ekonomiska fördelar som marknadsekonomin kan medföra
            för vissa tillkommer främst inflyttade kineser.
          </note>
          <note xml:id="i-a9f55056947fe4b7-0">
            Jag hade, fru talman, också velat ta upp någonting om barnens
            situation i världen, och kanske då särskilt barnen i Brasilien,
            men tiden tillåter inte detta. Jag återkommer i en annan debatt.
          </note>
          <note xml:id="i-3b42bd4baeada0a1-0">
            Anf. 82 RAGNHILD POHANKA (mp)
          </note>
          <note xml:id="i-66e82ad0912fb72a-0">
            Fru talman! Jag vill också betona att vi kämpar för enprocentsmålet.
            Kds är inte så ensamt.
          </note>
          <note xml:id="i-f607daa3b38f505e-0">
            Beräkningar av antalet flyktingar i världen stannar på 17-18
            miljoner, men därtill måste man lägga lika många på flykt i eget
            land. Sammanlagt blir det drygt två gånger så många som invånarna
            i Sverige, Norge och Finland tillsammans. De flesta är kvinnor
            och barn, och de finns i praktiskt taget hela världen och tillhör
            alla religioner och raser. De har en gemensam faktor. De har inte
            valt flykten. Flykten valde dem. De har flytt undan krig, inbördeskrig
            och politiskt, religiöst och ekonomiskt förtryck. De har med andra
            ord flytt undan bristen på mänskliga rättigheter.
          </note>
          <note xml:id="i-aab02865754ae10e-0">
            5 000 människor tvingas varje dag att fatta detta svåra beslut.
            Hälften är barn. Varannan flykting är barn. Flyktingbiståndet
            är inte anpassat efter barns behov. Hur blir dessa barns barndom
            och vilka vuxna utvecklas de till? Blir de passiva, apatiska eller
            hatiska och aggressiva mot samhället och sina medmänniskor?
          </note>
          <note xml:id="i-e3ddb26d9ec154f4-0">
            Till flyktingbarnens 17 miljoner skall man också lägga miljontals
            gatubarn, som t.ex. inför Riokonferensen jagades och sköts för
            att rensa gatorna. Hit hör också alla barn, små flickor och pojkar,
            som bjuds ut till prostitution. Det rör sig också om miljoner.
            Hit hör också många tiggarbarn, som inte kan hänföras till tidigare
            nämnda kategorier.
          </note>
          <note xml:id="i-53b897603ab215ec-0">
            När jag var i Lhasa i Tibet stod små barn utanför restaurangen
            där vi åt och bad att få äta upp resterna.
          </note>
          <note xml:id="i-656be9cb7b79dfd6-0">
            Detta hände nära den bördiga Indusdalen, där man tidigare inte
            hade någon svält, men där nu många små tibetanska barn är undernärda
            sedan Kinas ockupation av Tibet.
          </note>
          <note xml:id="i-d6c48678d509f752-0">
            Vi har även barn i Sverige i dag som är felnärda, ja, till och
            med undernärda. Vi har Prostitutionsutredningen i minne. Vi har
            barn som har blivit utsatta för incest, barn som blir satta i
            förvar. Vi skall naturligtvis arbeta för mänskliga rättigheter
            här hemma också. Men det fråntar oss inte vårt ansvar för missförhållanden
            i andra länder.
          </note>
          <note xml:id="i-7a37a388d19f6423-0">
            Som en del i ett internationellt MR-arbete ingår också hur vi
            i Sverige behandlar barn som kommer från andra länder. De ca 17
            miljoner vuxna flyktingarna är egentligen lika utsatta som barn,
            fråntagna alla samhälleliga rättigheter, möjligheten att försörja
            sig, fostra sina barn, fråntagna trygghet, yttrandefrihet och
            möjlighet att arbeta för framtiden.
          </note>
          <note xml:id="i-040bdb34558d657b-0">
            Ca 250 miljoner människor beräknas tillhöra urbefolkningarna:
            indianer i Nord- och Sydamerika, många folk i Afrika - bl.a. ogonifolket
            i Nigeria, som är känt av det skälet att man har mördat människor
            som kämpat för rättigheter - kurder i fyra olika länder, aboriginer
            i Australien och maorier på Nya Zeeland. Nästan alla har utsatts
            för eller utsätts för förtryck. Somliga har jagats näst intill
            utrotning. De har fått flytta undan till allt mindre områden,
            till allt mindre bördiga områden, medan olja, mineraler eller
            uran till våra kärnkraftverk utvunnits. Vi har stulit deras naturrikedomar
            och lämnat dem åt sitt öde.
          </note>
          <note xml:id="i-0fd2632e3c56b623-0">
            I dag finns knappt ett folk på jorden som utsatts för ett liknande
            förtryck som tibetanernas, trots att de aldrig använt våld för
            att försvara sina hem, sina rättigheter eller ens sina egna liv.
            När det gäller människorna i Tibet har vi gjort och gör en hel
            del, men
          </note>
          <note xml:id="i-d8548eef0a4eaf55-0">
            Miljöpartiet skulle önska att Sverige tog ännu starkare ställning
            för deras mänskliga rättigheter.
          </note>
          <note xml:id="i-d724e24b6a943be4-0">
            Det var också en stor delegation från Sverige som avlämnade en
            rapport till utrikesministern den 4 oktober 1994, där man konstaterade
            att tibetanernas mänskliga rättigheter var satta helt på undantag
            i deras eget land.
          </note>
          <note xml:id="i-3531017fbe122809-0">
            I Iran förekommer oerhört grova kränkningar av barn och ungdomar
            samt speciellt av kvinnor.
          </note>
          <note xml:id="i-7a2da01c44417aa3-0">
            Kurderna, världens till numerären största urbefolkning, 25-30
            miljoner människor, har en oerhört svår situation med mord, fängslande,
            tortyr och försvinnanden i alla de fyra länder där de bor. Tusentals
            byar har jämnats med marken i Irak och Turkiet.
          </note>
          <note xml:id="i-0ccba83bc6729fcf-0">
            Människor får fly i miljoner inom sitt eget land i
          </note>
          <note xml:id="i-c88386c70c5fa6b4-0">
            Turkiet.
          </note>
          <note xml:id="i-e2f7fad763a44364-0">
            Det skall inte var välfärdsländernas, t.ex. Sveriges, ekonomiska
            intressen som styr våra insatser och ställningstaganden. Sverige
            låter ofta goda handelsförbindelser hindra ett tillräckligt starkt
            agerande när det gäller sådana länder som t.ex. Kina och Turkiet
            eller när det gäller följdleveranser, dvs. vapenleveranser, till
            Indonesien.
          </note>
          <note xml:id="i-db58467f7a402120-0">
            Fru talman! Vi måste agera nu och fortsättningsvis för mänskliga
            rättigheter, framför allt för barnens, urbefolkningarnas och framtidens
            skull.
          </note>
          <note xml:id="i-d51fee33a137a6c0-0">
            Anf. 83 URBAN AHLIN (s)
          </note>
          <note xml:id="i-0e1d888e191693ce-0">
            Fru talman! Utrikesministern sade tidigare i dag i regeringens
            utrikespolitiska deklaration att de bittra erfarenheterna av konflikten
            i Jugoslavien visar att
          </note>
          <note xml:id="i-ff2a53ec6d045f66-0">
            Europa och världen måste bli bättre på att förhindra konflikter.
            Jag instämmer till fullo i detta. En förebyggande konflikthantering
            förhindrar mänskligt lidande, sparar människors liv och, inte
            att förglömma i dessa tider, innebär betydligt mindre kostnader
            för direkta militära ingripanden. Tyvärr är detta sällan lika
            intressant och massmedialt gångbart som akuta militära insatser.
          </note>
          <note xml:id="i-a7c6745b1140d004-0">
            Fru talman! Jag vill betona tre områden där vi i dag kan se att
            mänskliga rättigheter kränks och där risken och oron för militär
            upptrappning är uppenbar.
          </note>
          <note xml:id="i-0404ea63153400eb-0">
            I Makedonien har vi i dag en svensk FN-styrka, Unpredep, som
            är den första i sitt slag. Den är utplacerad i ett mycket tidigt
            skede av förutseende politiker för att hindra att konfliktungar
            och incidenter urartar till regelrätta strider. Arbetet har varit
            mycket lyckosamt och våra svenska FN-soldater har genom resoluta
            ingripanden och en stor portion svenskt tålamod och samförstånd
            kunnat förhindra blodspillan.
          </note>
          <note xml:id="i-2cef011bc0a1380c-0">
            Deras insats är det tyvärr mycket tyst om. Vem vet hur många
            liv de har kunnat rädda? Vem vet hur situationen skulle ha sett
            ut om inte de hade varit stationerade på gränsen mellan Restjugoslavien
            och Makedonien? Svaret kommer vi aldrig att få reda på.
          </note>
          <note xml:id="i-fbad261edef9f8bb-0">
            För någon tid sedan gjorde biståndsminister Pierre
          </note>
          <note xml:id="i-21eaa44c5588a8d3-0">
            Schori en resa till Albanien och Makedonien. Detta visade intresse
            för regionen gladde mig mycket. Problemen i området är bl.a. den
            albanska demokratins skörhet och oskarpa konturer, konstitutionellt
            trixande om vallagar och politiska interventioner i rättssystemet.
          </note>
          <note xml:id="i-1695b0c46d545d40-0">
            Kosovos albaner lever under fortsatt förtryck. Deras mänskliga
            rättigheter kränks dagligen av den serbiska minoriteten. Hopplösheten
            och bitterheten breder ut sig på grund av avsaknaden av tillräckligt
            internationellt stöd.
          </note>
          <note xml:id="i-c2128f0210aa8ad0-0">
            I Makedonien finns starka etniska motsättningar, underblåsta
            av fundamentalistiska extremkrafter.
          </note>
          <note xml:id="i-49dfbcf26b427846-0">
            Lägg till detta grannländernas negativa attityd!
          </note>
          <note xml:id="i-ccc57edf561d9803-0">
            Denna häxkittel av etniska motsättningar, misstroende och fattigdom
            utgör en fara för hela regionen.
          </note>
          <note xml:id="i-5fe7edf8744fbbba-0">
            Jag vill därför uppmana regeringen att ta politiska initiativ
            för att visa att Västeuropa och Sverige inte har glömt bort denna
            region, så att man därmed kan uppfylla orden om förebyggande konflikthantering.
          </note>
          <note xml:id="i-2f8b77097b3e5a5c-0">
            Ett annat område där vi dagligen möts av alltmer oroande signaler
            är Turkiet. Fortfarande bränns byar ned av den turkiska militären.
            Befolkningen slits sönder mellan militären och terroristorganisationer.
          </note>
          <note xml:id="i-57c35fd8c34b0c2e-0">
            Situationen för kurderna hårdnar alltmer. Tortyr är vardagsmat
            i regionen. Förtryck och förnekande av de mest elementära rättigheterna
            sker mitt framför våra ögon. Samtidigt som detta sker visar Europa
            upp ett janusansikte mot Turkiet - ett ansikte med belöningar
            och ett annat ansikte med bestraffningar.
          </note>
          <note xml:id="i-5a032fe1d2d743e3-0">
            Jag förstår att Västeuropa och Sverige står inför ett svårt dilemma,
            att välja mellan att isolera Turkiet eller att inlemma landet
            alltmer i de demokratiska värderingarna och mänskliga rättigheterna
            av europeiskt snitt. Det väsentliga är dock att regeringarna i
          </note>
          <note xml:id="i-3df6eb3250f294b2-0">
            Västeuropa och Sverige hela tiden behåller trycket mot Turkiet
            att man skall hålla de internationella konventioner som man tidigare
            godkänt.
          </note>
          <note xml:id="i-4ba9bf7964426bcc-0">
            Fru talman! Ett tredje område där mänskliga rättigheter kränks
            är Östtimor. Den indonesiska annekteringen har kostat hundratusentals
            människor livet.
          </note>
          <note xml:id="i-f57ea4efe8ceaf66-0">
            FN har aldrig godkänt annekteringen, och FN:s generalsekreterare
            har sedan länge ett uppdrag som går ut på att finna en lösning
            på problematiken. Indonesien, som är ett rikt och stort land,
            måste fås till insikt om att man bringar sig själv skada genom
            sitt uppträdande i Östtimor.
          </note>
          <note xml:id="i-00232e4515f785ca-0">
            Jag uppmanar regeringen att notera att man i och med medlemskapet
            i EU fått en ny arena att verka från. Efter Italien som ordförandeland
            kommer Irland att "svinga klubban" i EU. Irland har visat stort
            intresse för Östtimorfrågan. Det är ingen vild gissning att tro
            att EU under nästa ordförandeperiod kommer att intensifiera arbetet
            med Östtimor. I detta arbete utgår jag från att Sveriges regering
            vill vara med och ge sitt bidrag till en politisk lösning.
          </note>
          <note xml:id="i-958ef273289c5bad-0">
            Övriga frågor
          </note>
          <note xml:id="i-6eefbce8ed4270e0-0">
            Anf. 84 LARS HJERTÉN (m)
          </note>
          <note xml:id="i-949d5d8f01fd5e6e-0">
            Fru talman! Våld lönar sig. Det var temat i ett inslag i P 1:s
            morgonprogram i förra veckan. Elisabeth
          </note>
          <note xml:id="i-5580036884a86009-0">
            Hedborg talade med utgångspunkt från utvecklingen i
          </note>
          <note xml:id="i-66a83e7d5372bef3-0">
            Mellanöstern och menade alltså att våld lönar sig.
          </note>
          <note xml:id="i-f0475d815e3a999b-0">
            Historien visar att så är fallet. Det kan ligga en del i detta
            om man betänker att Mellanöstern har drabbats av åtskilliga krig
            sedan 1948 och ett oräkneligt antal vålds- och terrorattacker.
          </note>
          <note xml:id="i-0249eeaddef4f6e6-0">
            Men samtidigt har vi under senare tid fått uppleva en annan utveckling,
            en utveckling mot demokrati och fred. Målet är inte nått, men
            inriktningen är ändå ganska klar. Den palestinska rörelsen PLO,
            som grundades 1964, har på senare tid radikalt ändrat sin inställning
            till Israel. Efter att ha krävt att Israel skall utplånas accepterar
            man i dag staten Israels existens.
          </note>
          <note xml:id="i-96d6909e349b4341-0">
            Ställningstagandet är en viktig och nödvändig milstolpe på vägen
            mot fredlig samexistens. Och då vi vet att det finns krafter inom
            det palestinska samfundet som motsätter sig den här nyordningen
            är det glädjande att ledningen håller fast vid agendan med fortsatta
            samtal med Israel om överenskommelser på fredlig väg.
          </note>
          <note xml:id="i-602a1084b06356aa-0">
            USA har tagit på sig ett stort ansvar för fredsprocessen. Det
            gällde ju redan i Camp Davidöverenskommelsen i slutet av 70-talet
            och det gäller fortfarande. Och vi vet att Israel har särskilda
            relationer till USA. Det gör också att Förenta Staterna kan tala
            utifrån en accepterad styrkeposition. Så gjorde t.ex. förre presidenten
            Jimmy Carter när han besökte
          </note>
          <note xml:id="i-b09cfdcedda9532c-0">
            Jerusalem under det palestinska valet för några veckor sedan,
            då han framförde kritiska synpunkter på den israeliska bevakningen
            av vissa vallokaler som han ansåg vara alldeles för massiv.
          </note>
          <note xml:id="i-fef33853f3980939-0">
            EU har påtagit sig ett större ansvar i området. Man strävar efter
            ett långsiktigt civilt säkerhetsbygge. Ett associationsavtal med
            de palestinska områdena håller på att utarbetas, och det är något
            som vi moderater stöder i allra högsta grad. Liknande avtal har
            ju redan träffats med Israel, Marocko och Tunisien, och ett avtal
            håller på att utarbetas med Egypten. Medelhavskonferensen i Barcelona
            utgjorde startpunkten för det kommande arbetet, och precis som
            utrikesministern sade i regeringsdeklarationen så är det just
            genom medlemskapet i EU som Sverige nu kan delta i ett fruktbart
            samarbete också med resten av världen.
          </note>
          <note xml:id="i-dbfbe9830aad62bf-0">
            Det var därför naturligt att parterna i förhandlingarna i Mellanöstern
            bad just EU:s valorganisation att ansvara för den internationella
            valövervakningsinsatsen. Man betecknade valet som "hyggligt rättvist",
            vilket jag kan instämma i. Jag besökte under valdagen ett stort
            antal vallokaler i Nablus på Västbanken. Ett valdeltagande på
            ca 75 % får sägas vara klart godkänt.
          </note>
          <note xml:id="i-282d8be9cce2c0c5-0">
            I vårt val till EU-parlamentet röstade som bekant inte stort
            mer än hälften så många. Valet ger nu det palestinska rådet och
            den nyvalde presidenten den legitimitet som krävs för en allmän
            acceptans.
          </note>
          <note xml:id="i-1aeb61499964b3fb-0">
            Det är viktigt att frågan om mänskliga rättigheter ständigt finns
            med på dagordningen också i detta område. I det svenska biståndet
            finns det ju en särskild post som heter Demokrati/Mänskliga rättigheter.
          </note>
          <note xml:id="i-7338473032b90701-0">
            Den går till den palestinska medborgarrättskommissionen. Det
            är den organisationen som tidigare leddes av Hanan Ashrawi. Hon
            valdes nu in i det palestinska rådet. En viktig uppgift med detta
            stöd är utbildningen av palestinsk polis, särskilt som man nu
            tar över ansvaret för område efter område. Inger Koch har tidigare
            talat om MR-frågor, och jag vill bara påpeka att dessa frågor
            aldrig får känna några gränser. De är verkligen allmängiltiga.
          </note>
          <note xml:id="i-f4c30ee852573279-0">
            Det palestinska valet var en viktig milstolpe på vägen mot en
            varaktig fred i Mellanöstern. Men det är nu som de verkligt svåra
            förhandlingarna startar.
          </note>
          <note xml:id="i-99cf39155b48da0a-0">
            Senast i maj planeras nya förhandlingar. Frågor som då står på
            dagordningen är Jerusalems status, flyktingfrågan och de israeliska
            bosättningarna. Den amerikanska kongressen beslutade i höstas
            att flytta den amerikanska ambassaden från Tel Aviv till Jerusalem,
            ett i USA inte helt okontroversiellt beslut, då Vita huset knappast
            önskade detta.
          </note>
          <note xml:id="i-05968257eb71e1c9-0">
            Hur frågorna skall lösas är det ingen i dag som kan säga. Att
            de måste lösas är däremot alla överens om.
          </note>
          <note xml:id="i-1cf14b87dd70e6b7-0">
            USA har också engagerat sig i förhandlingar mellan Israel och
            Syrien, som gäller Golanhöjdernas framtid. Men i hela förhandlingsprocessen
            i Mellanöstern är det ändå de direkt inblandade parterna som själva
            måste vara den drivande kraften. EU har intagit en tydligare profil
            i, som jag tidigare nämnde i anslutning till det palestinska valet.
            Men det skedde också vid en konferens i Paris i januari med bidragsgivarna
            Japan och USA, förutom EU.
          </note>
          <note xml:id="i-b8cab11f4b1b2860-0">
            Det är sålunda en inte helt entydig bild som visas i
          </note>
          <note xml:id="i-e9668c41d45f9272-0">
            Mellanöstern. Ändå kan man konstatera att det finns hopp inför
            framtiden. Parterna själva har börjat förhandla med påtagliga
            och positiva följder. USA släpper inte taget förrän en lösning
            kan skönjas. Detsamma gäller EU som alltmer har börjat intressera
            sig för en positiv utveckling i Mellanöstern, en utveckling som
            omfattar frihet, demokrati, nationell säkerhet och en ekonomisk
            utveckling som erbjuder invånarna trygghet i vid bemärkelse.
          </note>
          <note xml:id="i-093e54a1f4f3c0a9-0">
            Och nog vore det bra om utvecklingen i Mellanöstern kommer att
            visa att våld inte lönar sig, i varje fall inte i längden.
          </note>
          <note xml:id="i-5fddd093f7c0b86b-0">
            Anf. 85 PER LAGER (mp)
          </note>
          <note xml:id="i-d5a1f11b11ac0917-0">
            Fru talman! Mordechai Vanunu, vem är det egentligen? Det är märkligt
            hur vissa namn blir förknippade med grundläggande värden i livet.
            Mordechai Vanunu är en av de människor som har handlat efter sitt
            samvete och efter en högre och mer allmänmänsklig moral trots
            att han måste ha förstått de personliga riskerna. Han avslöjade
            ett hemligt kärnvapenprogram på den israeliska kärnforskningsanläggningen
            Dimona, där han själv arbetade. Han vågade utmana makten, han
            var modig nog, men fick för det också betala ett orimligt pris.
            Han kidnappades i Italien 1986 efter det att nyheten publicerats
            i Sunday
          </note>
          <note xml:id="i-12fc758d85ac7cbb-0">
            Times. Han fängslades och dömdes 1988 till 18 års isoleringscell
            för högförräderi. Cellen är 2 x 3 meter.
          </note>
          <note xml:id="i-94576dd87019a542-0">
            Vem är han, Mordechai Vanunu? Han har nu suttit isolerad i över
            nio år för att han visade världen vad den demokratiska rättsstaten
            Israel sysslade med i smyg i Dimona. Det är fråga om en systematisk,
            psykiskt nedbrytande och kränkande behandling av en människa som
            mer tänker på mänsklighetens säkerhet och framtida livsförutsättningar
            än på maktens intressen och lojaliteten mot det egna landet. Är
            detta möjligt? Varför var han så farlig och varför är han tydligen
            fortfarande det?
          </note>
          <note xml:id="i-16908169456ba997-0">
            Den 24 november förra året fick jag svar av utrikesministern
            på en interpellation som jag ställde om
          </note>
          <note xml:id="i-a34499a4c1f0875f-0">
            Vanunu. Jag frågade vilka möjligheter regeringen hade att agera
            för hans sak. Ministern var inte undfallande i svaret utan markerade
            tydligt den svenska regeringens förväntningar på att de israeliska
            myndigheterna skulle vidta de åtgärder som var nödvändiga för
            att Vanunus mänskliga rättigheter garanterades och respekterades.
            Israel har faktiskt ratificerat 1966
          </note>
          <note xml:id="i-a41053a254ca97cd-0">
            års konventioner om mänskliga rättigheter och 1984
          </note>
          <note xml:id="i-186a44e7c79a9967-0">
            års tortyrkonvention.
          </note>
          <note xml:id="i-6597bc89fc72eadf-0">
            Utrikesministern påpekade vikten av att det internationella regelverket
            om de mänskliga rättigheterna verkligen tillämpades i praktiken
            och lovade att följa fallet Vanunu noga. Regeringen hade då också
            fått information från de israeliska myndigheterna om att man lättat
            på hans isolering, att han fått tillstånd att motta telefonsamtal
            från sin familj, att han skulle få en dator, en videobandspelare
            m.m. Jag undrar om utrikesministern verkligen har följt fallet
            Vanunu.
          </note>
          <note xml:id="i-46cbf392eb3a9bc4-0">
            Vad har hänt sedan november 1995?
          </note>
          <note xml:id="i-9f2bdb12c55d290c-0">
            Mordechai Vanunu sitter fortfarande i isoleringscell efter ett
            beslut av Högsta domstolen så sent som julaftonen 1995. Jag hinner
            inte gå in på det här, men några förbättringar av hans situation
            har inte skett. Jag vet att utrikesministern har fått samma information
            som jag har fått från den kampanjorganisation som arbetar för
            "Vanunus frigivande och för ett kärnvapenfritt Mellanöstern".
            Jag undrar nu: Hur tänker regeringen agera?
          </note>
          <note xml:id="i-d97825c2c58d24fc-0">
            Fru talman! I drygt nio år har alltså Vanunu suttit isolerad
            i en cell på 2 x 3 meter, och det ser ut som om han kommer att
            få sitta där i nio år till. Shulamit
          </note>
          <note xml:id="i-cdf09c31c6dd636a-0">
            Aloni, minister i Shimon Peres regering, har i en tidningsintervju
            sagt att Vanunu blivit straffad nog, att hans fängelseförhållanden
            omedelbart och drastiskt måste förbättras samt att den information
            han besitter för länge sedan har varit en öppen hemlighet. Det
            finns inga proportioner mellan brott och straff i det här fallet.
            Men trots detta uttalande ses för närvarande ingen ljusning.
          </note>
          <note xml:id="i-b2e65092c0b8b440-0">
            När han i julas skulle transporteras till och från
          </note>
          <note xml:id="i-da65bf92ec553907-0">
            Högsta domstolen sattes det bokstavligen munkavle på honom för
            att inga medier skulle kunna få kontakt.
          </note>
          <note xml:id="i-34212c34ecbce11d-0">
            Förhöret i domstolen hölls bakom lykta dörrar och med stort säkerhetspådrag.
            Överklagandet och hans begäran om att släppas fri avslogs, och
            han återfördes till isoleringscellen i Beershebafängelset.
          </note>
          <note xml:id="i-1f0413f9a23c97b4-0">
            Vem är han då, Mordechai Vanunu? Hur kommer det sig att Israel
            bryter mot internationella konventioner för att hålla honom tyst,
            att man riskerar så mycket av sin good will?
          </note>
          <note xml:id="i-36c402ff0d229922-0">
            Det finns otaliga förbrytare mot mänskliga rättigheter, mot mänskligheten,
            och det finns massmördare som i skydd av krigssituationer utför
            sina sjuka handlingar.
          </note>
          <note xml:id="i-3c2fca50bff00eb8-0">
            Men det finns också, fru talman, enskilda människor som satsar
            sina liv på det motsatta, på det som är för livet, nämligen den
            fredliga samexistensen, och som för detta blir omänskligt straffade
            rakt inför våra ögon.
          </note>
          <note xml:id="i-ec9f81e0bfc63275-0">
            Det har inte hjälpt att 27 nobelpristagare och vetenskapsmän
            har protesterat, att han själv fått det alternativa nobelpriset
            1987 och varit nominerad till
          </note>
          <note xml:id="i-7aa61368b3b27d55-0">
            Nobels fredspris, att EU-parlamentet tre gånger antagit resolutioner
            mot behandlingen av honom, att enskilda och organisationer drivit
            frigivningskampanjer och att Amnesty betraktar hans isoleringsstraff
            som grymt, omänskligt och förnedrande. Inget tycks hjälpa, inget
            tycks bita på den israeliska regeringen med vilken bl.a. Sverige
            har vänskapliga och goda relationer.
          </note>
          <note xml:id="i-82d46194e58e23ce-0">
            Sverige kan på nytt vända sig direkt till Israel.
          </note>
          <note xml:id="i-1886f0a38b7a41b1-0">
            Sverige kan också framföra klagomål till FN om att
          </note>
          <note xml:id="i-4f0d0ae44879541c-0">
            Israel bryter mot konventionerna om de mänskliga rättigheterna.
          </note>
          <note xml:id="i-9b11e720f5574d5f-0">
            Jag vet egentligen inte vem Mordechai Vanunu är.
          </note>
          <note xml:id="i-894ae3a921a0a522-0">
            Men jag har förstått att han är en av de modiga och rakryggade
            människor som fortfarande finns i världen och som kräver vårt
            engagemang och försvar, om vi över huvud taget vill tro på en
            fredlig och rättvis framtid värd namnet. Situationen är oacceptabel.
          </note>
          <note xml:id="i-40bb80696924c46b-0">
            Varje chans till påtryckning och varje försök att få
          </note>
          <note xml:id="i-0de1d454d2c22c12-0">
            Vanunu fri måste betraktas som en medmänsklig skyldighet.
          </note>
          <note xml:id="i-56e8b737aa650ce7-0">
            Anf. 86 BERNDT EKHOLM (s)
          </note>
          <note xml:id="i-4e7c9cead3ec8fde-0">
            Fru talman! Tårgasen sticker i ögonen. Mitt studiebesök vid FN:s
            skola i flyktinglägret Balta i Nablus på Västbanken blir en obehaglig
            upplevelse av den israelisk-palestinska konflikten.
          </note>
          <note xml:id="i-e7d21e86266abe93-0">
            Tillsammans med bl.a. några riksdagskolleger har jag anlänt i
            en FN-buss. Nu krossas också en ruta av en gummikula från en av
            de unga israeliska soldaterna som gör sin värnplikt i Intifadans
            land. Orsaken till den omilda behandlingen är att vårt besök dragit
            med sig en stor samling barn och att militären fruktar stenkastning.
          </note>
          <note xml:id="i-e3d63b35dc8cfe55-0">
            Nu cirka fem år senare står jag på samma skolgård mitt bland
            lekande barn och glada vuxna palestinier som i två prydliga led,
            ett för männen och ett för kvinnorna, köar för att äntligen få
            rösta. Det är lördagen den 20 januari och palestinierna går till
            sitt första allmänna val. President och 88 ledamöter i ett råd
            skall väljas.
          </note>
          <note xml:id="i-91872481555f378a-0">
            Kontrasten mellan de två besöken är enorm. Upprörda ansikten
            har förbytts i glada. Israelisk militär har bytts ut mot palestinsk
            polis. Trots tre skjutna palestinska ungdomar i en israelisk checkpoint
            dagen före valet, förflyter valdagen utan missöden även i den
            nordliga staden Jenin. Där råder faktiskt feststämning. Människor
            dröjer sig kvar utanför vallokalerna och diskuterar framtiden.
            Valet har givit dem en chans. Det palestinska valets betydelse
            kan inte underskattas. Även om det rör ett begränsat och kringgärdat
            självstyre, rör det vid den palestinska identiteten och självkänslan.
          </note>
          <note xml:id="i-3bbdff3cf5cca262-0">
            Vi som hade chans att vara valobservatörer blev både rörda av
            stämningen och imponerade av genomförandet. Allt gick korrekt
            till i vallokalerna. Noggrannheten var nästan irriterande. Köerna
            blev längre och längre.
          </note>
          <note xml:id="i-16be88f7e031b9d4-0">
            Valets genomförande och det höga valdeltagandet visar att palestinierna
            är mogna för frigörelse och eget ansvar. Det gav också den israeliska
            opinionen ett tydligt besked om engagemanget för fredsprocessen.
          </note>
          <note xml:id="i-8fe88310703627b7-0">
            Valet blev en folkomröstning för freden. De palestinska grupperingar
            som bojkottade valet därför att de inte ville ställa upp på Osloavtalets
            fredsprocess förlorade stort.
          </note>
          <note xml:id="i-82c9f9b11ccbbb1b-0">
            Nu behöver fredsprocessen fortsatt stöd, även internationellt,
            för att lösa de riktigt besvärliga frågorna om gränser, vatten,
            bosättningar och flyktingars återvändande, för att inte tala om
            den extremt svåra frågan om Jerusalem.
          </note>
          <note xml:id="i-d9638e8f5c320aa2-0">
            Regeringen har varit offensiv i sin Mellanönsternpolitik. Det
            är bra. Frågorna om de mänskliga rättigheterna har påtalats. Vi
            har deltagit i de multilaterala arbetsgrupperna. Sveriges bilaterala
            åtagande har varit stort och har t.o.m. ökat. Det är ett av få
            områden som har expanderat i en krympande statsbudget. Innevarande
            budgetår om 18 månader avsätts 180 miljoner kronor för olika typer
            av stöd, bl.a. till den palestinska administrationen och till
            UNRWA som får 225 miljoner. Att det rått bred politisk enighet
            om denna satsning är mycket positivt.
          </note>
          <note xml:id="i-82ce8129798083dd-0">
            Nu måste också handeln öka mellan de palestinska områdena, Israel
            och omvärlden. Då måste Israel upphöra med de upprepade avstängningarna
            av Gaza och Västbanken. Gaza förlorar uppskattningsvis 2
          </note>
          <note xml:id="i-a89394e959b2e391-0">
            miljoner US-dollar per dag på denna behandling. Det slår hårt
            mot sysselsättningen i ett läge då arbetslösheten redan är högre
            än 50 %.
          </note>
          <note xml:id="i-6c2aca3fd40eccfe-0">
            Fredsprocessen har blivit en verklig framgång.
          </note>
          <note xml:id="i-61a40c8688108d14-0">
            Våldet mellan fiender har ersatts av dialog. Det har givit resultat
            till båtnad för de båda folken och för världssamfundet.
          </note>
          <note xml:id="i-88176a1af7684366-0">
            Samma process har jag på nära håll också kunnat följa i den i
            dagarna så aktuella Nordirlandskonflikten. I höstas hade jag möjlighet
            att närvara vid mitt systerpartis kongress i Newcastle söder om
            Belfast.
          </note>
          <note xml:id="i-4467c4f73cdbb2d6-0">
            Där bekände sig det socialdemokratiska arbetarpartiet till fredsprocessen,
            vilket inte är konstigt då det katolska SDLP och dess ledare John
            Hume hela tiden har slagits för dialogen som en väg till lösning.
            Hans budskap till Sinn Fein och unionisternas företrädare har
            varit att svaret på olikheter är att respektera dem och inte slåss
            om dem. Gemensam säkerhet har varit mottot.
          </note>
          <note xml:id="i-eecb02ff5a1b5a66-0">
            Jag upplevde också påtagligt hur trötta nordirländarna är på
            det våld som präglat deras vardag så länge. De vill inte tillbaks
            till den tiden. Därför var de också frustrerade över att förhandlingarna
            gått i stå.
          </note>
          <note xml:id="i-06f09252dba9af97-0">
            Rädslan för att våldet skulle komma tillbaka spred sig.
          </note>
          <note xml:id="i-6ad1217dba4d503f-0">
            I höstas lade Hume fram ett förslag om nya förhandlingsinitiativ
            som den brittiska och den irländska regeringen senare har bekänt
            sig till. Det tillsattes bl.a. en kommission som i slutet på januari
            kom fram till att fredsförhandlingarna omedelbart borde komma
            i gång och med deltagande av alla parter. Sex villkor knutna till
            demokrati, icke-våld och avväpning sattes upp. Förslaget mottogs
            positivt av den irländska regeringen och av republikanerna. Däremot
            tillförde den brittiska regeringen nya villkor, bl.a. unionisternas
            krav på val på Nordirland. Fredsprocessen gick åter i stå. Katolikerna
            har uppfattat det så, att den brittiska regeringen hela tiden
            tillför nya villkor för att förhala processen.
          </note>
          <note xml:id="i-e96697a830fdaf9f-0">
            För många bedömare kom därför det grova attentatet i London för
            några dagar sedan inte som någon överraskning. Men våldet är ingen
            lösning, inte heller för Nordirland. Det måste fördömas. Det kan
            inte rättfärdigas. Sinn Fein måste göra klart för den militära
            grenen att våldets väg är stängd.
          </note>
          <note xml:id="i-669891e234f3547d-0">
            Samtidigt måste unionisterna och den brittiska regeringen visa
            större engagemang för fredsförhandlingarna och se till att den
            oberoende kommissionens förslag om omedelbara förhandlingar blir
            verklighet.
          </note>
          <note xml:id="i-af35025878a5cf57-0">
            Det kan inte vara en konstruktiv väg att sätta upp än det ena
            än det andra villkoret för att komma till förhandlingsbordet.
            Också genom påbörjade förhandlingar kan förtroende skapas. Det
            visar erfarenheten från Mellanöstern. Berörda parter och Europas
            länder i övrigt får nu inte svika befolkningen på Nordirland.
          </note>
          <note xml:id="i-81daf8eb582e9dea-0">
            Fru talman! Låt det få räcka med 3 000 slocknade liv och 10 000
            briserade bomber!
          </note>
          <note xml:id="i-448662671c88f188-0">
            Anf. 87 MAGGI MIKAELSSON (v)
          </note>
          <note xml:id="i-d9916b5b95ab59f2-0">
            Fru talman! Låt oss för några minuter återvända till utrikespolitik
            på ett mer näraliggande plan, nämligen det nordiska området.
          </note>
          <note xml:id="i-ca6aa096156909fd-0">
            Det nordiska samarbetet och den nordiska kulturella samhörigheten
            har genom åren fört med sig fördelar i form av passfrihet, gemensam
            arbetsmarknad och en världsunik välfärdsmodell som inte minst
            gett Nordens kvinnor en möjlighet till egen försörjning. Detta
            är så djupt rotat att vi länge har tagit det för något alldeles
            självklart. Den nordiska modellen har stått som förebild för många
            länders utveckling.
          </note>
          <note xml:id="i-a96d719b59fd9ba9-0">
            Vi har kunnat bidra med vår folkrörelsebaserade demokratimodell
            som har stått i stark kontrast till en elitistisk demokratisyn
            med liten koppling till gräsrotsengagemang och folkvakt. Denna
            demokratisyn skulle nu kanske kunna exemplifieras med EU:s demokratimodell.
          </note>
          <note xml:id="i-5dce00e9570164d8-0">
            Just nu befinner sig det nordiska samarbetet i en brytningstid.
            Trots många vackra ord, en ny organisation och nya vidgade mål,
            kommer EU-politiken att påverka och styra utvecklingen i Norden
            under kommande år. Det kommer den att göra oavsett att både
          </note>
          <note xml:id="i-fb89ca368989ccaa-0">
            Norge och Island, liksom Färöarna och Grönland, valt att inte
            bli medlemmar i unionen. Mina farhågor har dess värre stärkts
            efter att jag lyssnat på dagens utrikespolitiska debatt. Det är
            helt uppenbart att det är
          </note>
          <note xml:id="i-1a9b00df4ad1d4ca-0">
            EU-perspektivet som gäller också för det nordiska samarbetet.
          </note>
          <note xml:id="i-da5f42ec33103e3f-0">
            Jag beklagar detta, för jag är övertygad om att det kommer att
            leda till att den nordiska samhörigheten kommer att minska. Det
            kommer inte att ske över en dag, men alla de hinder som EU-medlemskapet
            skapar genom byråkrati och stelhet och genom den struktur som
            finns med detaljerad reglering kommer att nöta på det nordiska
            samarbetet.
          </note>
          <note xml:id="i-b0cf3120470affef-0">
            Inte minst kan detta komma att gälla förhållandet mellan Norge
            och Sverige. Det är inte bara så att EU:s kanske längsta landgräns
            mot ett enskilt land går mellan Norge och Sverige. Det är också
            så att Norge numera betraktas som tredje land i förhållande till
            sina nordiska grannar inklusive Sverige när det gäller handelsutbyte.
          </note>
          <note xml:id="i-712c29739be16334-0">
            Jag skulle vilja belysa detta med ett konkret exempel. Det gäller
            de handelshinder som har uppstått i och med att det är EU:s beslut
            som avgör var och hur livsmedel får passera gränsen mellan Norge
            och Sverige. Numera är det endast tre ställen längs gränsen som
            är godkända om man vill passera med livsmedelstransporter. Tre
            ställen är ju väldigt litet med tanke på att gränsen är väldigt
            lång. Det har fått till följd att det är förbjudet att transportera
            fisk och kött över gränsen längs Europaväg 12.
          </note>
          <note xml:id="i-bee94c9c89315099-0">
            E 12 går från Mo i Rana i Norge via Tärnaby och
          </note>
          <note xml:id="i-78b6c460404241f3-0">
            Umeå i Sverige över till Finland och vidare bort till den ryska
            gränsen. Tullstationen i Tärna är inte godkänd för livsmedelsinförsel
            till EU. I stället blir man hänvisad till att köra över Trondheim
            eller Narvik.
          </note>
          <note xml:id="i-ca7df8cb5d5977f0-0">
            Den som har rest där uppe vet att det blir fråga om omvägar på
            flera hundra mil.
          </note>
          <note xml:id="i-1343e1d9c51fc75e-0">
            Det är möjligt att det så småningom går att ändra på dessa regler,
            men det kommer att ta tid, och det kommer att kräva resurser och
            engagemang. Till slut kommer man kanske tillbaka till den ordning
            man har haft, och som har fungerat bra under många år. Den här
            typen av krångel kommer att skada det nordiska samarbetet, det
            är jag övertygad om.
          </note>
          <note xml:id="i-66da4f6ffe64307d-0">
            Ett annat exempel är det s.k. fiskekriget mellan norska och svenska
            fiskare i Kattegatt. Det har sin grund i att den svenska fiskepolitiken
            numera drivs genom EU.
          </note>
          <note xml:id="i-6ffcf35c8443f218-0">
            Ett tredje exempel är det s.k. Schengensamarbetet.
          </note>
          <note xml:id="i-738c6df9f11b93a7-0">
            Detta har av nordiska ministrar envist reducerats till att handla
            om den nordiska passfriheten, men i själva verket innebär det
            långtgående inskränkningar i de nordiska ländernas möjligheter
            att själva avgöra sina gemensamma angelägenheter.
          </note>
          <note xml:id="i-2fbb7d470ac9cdf8-0">
            Det som är viktigt att konstatera när det gäller den nordiska
            passfriheten, är att den inte berör gränskontrollen. Det gör däremot
            Schengensamarbetet.
          </note>
          <note xml:id="i-d8ccdb6e5f018244-0">
            Självklart tycker vi att det är väldigt viktigt att bevara passfriheten.
            Men från Vänsterpartiets sida vill vi inte acceptera att villkoret
            skall vara att vi också tvingas in i ett polissamarbete som vi
            inte kan kontrollera. Det skulle t.ex. medföra en kontroll av
            människor som går utöver vad vi anser vara rättssäkert och en
            upphävd gränskontroll.
          </note>
          <note xml:id="i-2a97068e41b59c9a-0">
            Detta är några exempel på saker som jag menar hotar den nordiska
            sammanhållningen. Små och stora hinder för ett praktiskt och konkret
            samarbete över gränsen kommer att leda till att samarbetet minskar.
          </note>
          <note xml:id="i-5b930effe5fe74ec-0">
            Risken är att irritationen över stelbent byråkrati också leder
            till irritation riktad mot invånarna i grannlandet.
          </note>
          <note xml:id="i-a8c031cda019a5d3-0">
            Därför är det oerhört viktigt att det nordiska samarbetet får
            fortsätta att utvecklas.
          </note>
          <note xml:id="i-a28891f50f134ea7-0">
            Den nya organisationen av Nordiska rådet med en trepelarmodell
            där Norden, närområdet och EU står för en pelare var, eller ett
            utskott var, är ju ännu oprövad. Det ligger ett stort ansvar i
            att utveckla alla tre områdena, och inte låta t.ex. EU-utskottet
            bli för dominerande.
          </note>
          <note xml:id="i-6e2d6b6f1a285deb-0">
            Från vänsterhåll har vi varit kritiska mot den nya indelningen
            eftersom vi har sett risker med att stora övergripande frågor,
            som miljöfrågorna, hänvisas till ett utskott - i det här fallet
            det s.k. närområdesutskottet - trots att det handlar om frågor
            som berör hela det nordiska samarbetet. Vi har också sett riskerna
            med att inrätta ett EU-utskott som kan ta över utvecklingen i
            Nordiska rådet.
          </note>
          <note xml:id="i-1c1d601f5be1b42d-0">
            När besluten nu är fattade, gäller det att se till att det nordiska
            samarbetet får en chans att utvecklas. Då är det viktigt att samarbetet
            på folklig nivå, mellan gräsrötterna, också får förbättrade möjligheter.
          </note>
          <note xml:id="i-e1dd561f5a808377-0">
            Anf. 88 PER OLOF HÅKANSSON (s)
          </note>
          <note xml:id="i-46b2063882ba5ec9-0">
            Fru talman! De fördragsslutande parterna skall eftersträva att
            bevara och ytterligare utveckla samarbetet mellan länderna på
            det rättsliga, kulturella, sociala och ekonomiska området, samt
            i fråga om samfärdseln och miljövården. De fördragsslutande parterna
            bör rådgöra med varandra i frågor av gemensamt intresse som behandlas
            i europeiska och andra internationella organisationer och konferenser.
          </note>
          <note xml:id="i-49ddfc4e09581877-0">
            Vad är det här? Jo, det är den inledande artikeln i samarbetsöverenskommelsen
            mellan de nordiska länderna, det s.k. Helsingforsavtalet. Den
            verksamhet som bedrivs med stöd av detta avtal och andra regelverk
            är unikt. Det är internationellt sett mycket unikt.
          </note>
          <note xml:id="i-f7f65e52fea4c496-0">
            Det skapar förutsättningar för att regeringsledamöter och parlamentsledamöter
            tvärs över partigränser och landsgränser kan träffas, diskutera
            och formulera gemensamma lösningar i fråga om olika angelägenheter.
            Att regerings- och parlamentsledamöter kan träffas tvärs över
            lands- och partigränser är mycket, mycket ovanligt.
          </note>
          <note xml:id="i-b4a6aba421f94af9-0">
            Fru talman! Jag tillhör dem som tror att man, när man så småningom
            skall skriva Nordiska rådets och
          </note>
          <note xml:id="i-fd46671ae71dc119-0">
            Nordiska ministerrådets historia, kommer att beteckna
          </note>
          <note xml:id="i-3b3d1627e2d364bc-0">
            1995 som ett märkesår. Då skedde det en mycket genomgripande
            och djupgående förändring i verksamheten.
          </note>
          <note xml:id="i-0952cd2f46c3736d-0">
            Låt mig säga att Maggi Mikaelsson hade fel när det gäller benämningen
            på det nya utskottet. Det heter inte EU-utskott, det heter Europautskott,
            och det gör det av ett antal givna skäl. Väljer man att kalla
            det för
          </note>
          <note xml:id="i-cc04a265c0c8a977-0">
            EU-utskottet, far man beklagligtvis i en tankebana som kan leda
            fel.
          </note>
          <note xml:id="i-caefb51bd5d5870d-0">
            Det har alltså skett kraftiga förändringar. Politiken skall nu,
            som Maggi Mikaelsson antydde, koncentreras till tre områden. Det
            skall skapa möjligheter att diskutera politiken inte i ett fragmenterat
            perspektiv som man gjorde tidigare, utan i ett större och bredare
            politiskt sammanhang. Det kommer att bli möjlighet till en annan
            flexibilitet på det sättet att det inte längre är den interna
            verksamheten som sätter dagordningen.
          </note>
          <note xml:id="i-1785098b1039917a-0">
            Vi måste också kunna ta upp det som sker i omvärlden. Vi skall
            inte längre vara låsta till att parera. Rådet och ministerrådet
            skall kunna agera trendsättande, gå före och påverka.
          </note>
          <note xml:id="i-1ec833cba98712f5-0">
            Det har också skett kraftiga förändringar på andra sätt. Det
            handlar om en ökad delaktighet. Många sätter stor tilltro till
            de nya mötesformer som man kan komma i gång med. Man skall inte
            bara kunna dra in rådets och ministerrådets ledamöter. Man skall
            också kunna engagera exempelvis parlamentsutskott och andra som
            kan ha intresse av att diskutera den angelägenhet som är för handen.
          </note>
          <note xml:id="i-4dad9b559eb3c7d3-0">
            Bland de många aktuella frågor med ett tydligt internationellt
            perspektiv som är uppe, skulle jag exempelvis kunna nämna behovet
            av att diskutera hur vi skall kunna säkerställa och stärka den
            demokratiska utvecklingen i Baltikum. Hur vill vi säkerställa
            en god miljö i Östersjön?
          </note>
          <note xml:id="i-e6c953134213d3a9-0">
            Vi har de arktiska frågorna. Och vi har det mycket intressanta
            komplex som har att göra med den nordiska människosynen i ett
            europeiskt perspektiv, där vi från vårt håll kanske har stort
            intresse av att diskutera socialpolitiken, arbetsrätten eller
            konsumentpolitiken för att nämna några exempel.
          </note>
          <note xml:id="i-c260e0ffab129f45-0">
            Vilka möjliga roller kan man då se i denna nya form som har skapats?
            Ja, det hänger på hur parlamenten och regeringarna själva tar
            sig an uppgiften.
          </note>
          <note xml:id="i-9b519f32b9b5a663-0">
            Den yttre ramen är given, och mötesplatsen finns.
          </note>
          <note xml:id="i-a4fe4e2cca5aaf0e-0">
            Frågan är bara hur den kommer att utnyttjas. Jag ser det som
            önskvärt att regeringarna och parlamenten, och då självfallet
            även den svenska regeringen och det svenska parlamentet, bättre
            utnyttjar och tar till vara de möjligheter som ges.
          </note>
          <note xml:id="i-2d40a68aa081199f-0">
            Man blir litet ledsen när man konstaterar att den viktiga verksamhet
            som vi samordnar i det nordiska arbetet har fått fyra och en halv
            rad i den nästan 14
          </note>
          <note xml:id="i-8e6bbed268bc26d5-0">
            sidor långa deklarationen som vi i dag diskuterar. Det är inte
            mycket av framåtsyftande ting som finns här, och man kan fundera
            över vad det egentligen betyder när man säger att genom att Sverige
            och Finland i likhet med Danmark blivit EU-medlemmar har formerna
            för, men inte betydelsen av, det nordiska samarbetet ändrats.
            Ja, formerna har ju i grunden inte ändrats. Danmark har ju varit
            EU-medlem länge. Det är ett något passivt sätt att beskriva det
            hela. Jag hoppas verkligen att man med denna något passiva formulering
            egentligen avser att ta till vara den möjlighet som finns att
            utnyttja den nordiska plattformen. Man måste nämligen höja ambitionsnivån
            och skapa en samstämmighet som är tydligare och klarare. Med en
            sådan samstämmighet blir det ju ett bättre resultat.
          </note>
          <note xml:id="i-85e2b93118e8255d-0">
            Det som på det nordiska språket kallas för den nordiska nyttan
            kommer med sådana arrangemang att öka.
          </note>
          <note xml:id="i-275510d67e3774d1-0">
            Det är också bra för oss i Sverige och omvärlden om detta sker.
          </note>
          <note xml:id="i-a75e8af2e65f327f-0">
            Anf. 89 MAGGI MIKAELSSON (v) replik
          </note>
          <note xml:id="i-6ed77e1dffbb527d-0">
            Fru talman! Jag vet mycket väl att det tredje utskottet i den
            nya organisationen heter Europautskottet.
          </note>
          <note xml:id="i-5e0fcaabe3d325c0-0">
            Men det var avsiktligt som jag kallade det för EU-
          </note>
          <note xml:id="i-aff0dd9d54ac9097-0">
            utskottet. Min erfarenhet utifrån de möten som jag har varit
            på i Nordiska rådet är att när man talar om Europafrågor är det
            nästan alltid liktydigt med EU-frågor.
          </note>
          <note xml:id="i-9ff0b4dc8b9e976b-0">
            EU-frågorna och EU-politiken har fått ett mycket stort genomslag
            i den nordiska debatten. Det tror jag är olyckligt.
          </note>
          <note xml:id="i-fb61d44d8a4e7db8-0">
            Nordiska rådets nya organisation ger många nya möjligheter om
            vi kan utnyttja dem. Per Olof Håkansson tar ju upp en hel del
            av dem. Jag fokuserade i mitt inlägg på ett av problemen som är
            ett mycket konkret exempel på ett hinder för detta nordiska samarbete.
          </note>
          <note xml:id="i-7e0d4e6c6c021fb1-0">
            Jag skulle gärna vilja ha en kommentar till det faktum att det
            är EU som har avgjort antalet och placeringen av de ställen där
            livsmedelstransporter skall kunna få passera mellan Norge och
            Sverige. Är det ett bra exempel på nordiskt samarbete?
          </note>
          <note xml:id="i-66e3a3b375bd0724-0">
            Anf. 90 PER OLOF HÅKANSSON (s) replik
          </note>
          <note xml:id="i-24a00903c69c24b3-0">
            Fru talman! Jag vet inte om det är Maggi Mikaelsson som har rätten
            att döpa utskotten i Nordiska rådet.
          </note>
          <note xml:id="i-1dedfb5aa93957ab-0">
            Jag tycker snarare att det är en oförskämdhet mot dem som inte
            är medlemmar i EU att kalla det för ett EU-
          </note>
          <note xml:id="i-78fc882e377b74ae-0">
            utskott. Det är faktiskt mycket överlagt och övervägt att det
            kallas just för ett Europautskott. Tala med norrmännen och islänningarna
            och andra så kanske det går att få ett tydligare besked om detta.
            Jag menar att parallellen är given - det är inte särskilt begåvat
            att kalla Maggi Mikaelsson för kommunist, och lika obegåvat är
            det att kalla Europautskottet i Nordiska rådet för ett EU-utskott.
          </note>
          <note xml:id="i-166ad0f3fd4070e1-0">
            Anf. 91 MAGGI MIKAELSSON (v) replik
          </note>
          <note xml:id="i-46e175cfc4fa19d5-0">
            Fru talman! Jag kan kalla utskottet för ett Europautskott, det
            kan vi vara överens om. Det var kanske inte detta som var det
            mest intressanta med att jag begärde replik, utan det gällde mer
            de konkreta hindren för nordiskt samarbete som Helsingforsavtalet
            till trots faktiskt har uppstått genom det faktum att man tvingas
            köra en flera hundra mil lång omväg för att kunna passera med
            ett lass fisk eller kött från Norge till Sverige eller vice versa.
            Det måste alla anse vara något som är orimligt. Det är inte så
            konstigt i sig om det skall beslutas nere i Bryssel, där avstånden
            är helt andra. Inom tio mils radie från Bryssel når man tre andra
            länder. I norra Sverige och i norra Norge är det på ett annat
            sätt.
          </note>
          <note xml:id="i-faa22120d33bdd02-0">
            Anf. 92 PER OLOF HÅKANSSON (s) replik
          </note>
          <note xml:id="i-1957898b648a9bb2-0">
            Fru talman! Detta problem hade inte uppstått om även Norge hade
            anslutit sig till EU, men det är inte detta som vi diskuterar
            här. Jag kan bara försäkra
          </note>
          <note xml:id="i-28051a4dd510d16d-0">
            Maggi Mikaelsson att den fråga som hon nu tar upp har vi från
            socialdemokratiskt håll velat ta upp till en rejäl diskussion
            i Nordenutskottet. Vi har rubricerat det som att vi vill se på
            eventuella nya handelshinder och andra hinder för det nordiska
            samarbetet till följd av att Sverige och Finland har blivit medlemmar
            i EU.
          </note>
          <note xml:id="i-4e1dbcc5487e8293-0">
            Om Maggi Mikaelsson stöder oss i denna fråga, kommer vi säkert
            att i Nordenutskottet kunna föra fram intressanta och bra förslag
            till hur dessa problem skall lösas.
          </note>
          <note xml:id="i-fae42fa1f81a3ccd-0">
            Anf. 93 LENA KLEVENÅS (s)
          </note>
          <note xml:id="i-11a6470d371be4f8-0">
            Fru talman! Jag har anmält att jag vill tala om global livsmedelssäkerhet.
            Vad är då det? Jo, det är ett nytt begrepp som har dykt upp i
            den internationella debatten. Vi har tidigare talat om global
            livsmedelsförsörjning, och vi vet alla att vi har misslyckats
            ganska rejält med den. Vi har fördelat dåligt. Om vi hade fördelat
            rättvist så hade vi kunnat försörja alla människor med mat och
            vatten. Men det gör vi inte.
          </note>
          <note xml:id="i-9ac4d7ce533c8ff4-0">
            Situationen är så dramatisk att 40 000 människor, mest barn,
            dör av svält varje dag. Det är inte ens en nyhet. Nu har vi lanserat
            ett nytt begrepp, global livsmedelssäkerhet, vilket innebär att
            varje människa har en rätt på individnivå att få mat och vatten
            för dagen. Detta skall alla människor få nu och i framtiden. Vi
            har ingen rätt nu att leva på en nivå när det gäller mat och livsmedel
            som omöjliggör för framtidens människor att kunna göra det. Vi
            har inte rätt att göra det nu heller, men vi gör det.
          </note>
          <note xml:id="i-8fc42130b5f83c1a-0">
            Många hade kanske väntat sig att jag i dag skulle tala om mänskliga
            rättigheter - det är en fråga som engagerar mig mycket. Jag tycker
            att rätten till mat är en mänsklig rättighet. Jag har tagit med
            mig FN:s förklaring om de mänskliga rättigheterna. Artikel 25
          </note>
          <note xml:id="i-218325d5bc4efa5d-0">
            lyder på följande sätt:
          </note>
          <note xml:id="i-c55bbb655676d230-0">
            Envar har rätt till en levnadsstandard som är tillräcklig för
            hans egen och hans familjs hälsa och välbefinnande, där inbegripet
            föda.
          </note>
          <note xml:id="i-b678b51459914a02-0">
            Föda är det första som nämns, sedan kommer en mängd andra saker.
            Vi klarar inte ens det första, nämligen födan.
          </note>
          <note xml:id="i-cf782fd2c79849fe-0">
            I Agenda 21 från Rio-deklarationen står det väldigt många bra
            saker om hur vi måste förändra vår värld och vårt sätt att leva
            och agera politiskt och privat, så att vi får en hållbar utveckling
            på alla områden. Där nämns hållbara konsumtionsmönster, hållbar
            jordbrukspolitik och att den rika världen måste bli ett föredöme
            i detta avseende.
          </note>
          <note xml:id="i-17a65be2a898edb4-0">
            Det finns en stark längtan hos många människor att uppnå detta
            med global livsmedelssäkerhet. Jag tror att vi alla mår dåligt
            av att veta att situationen är så orättvis som den är.
          </note>
          <note xml:id="i-26afb2f3de9f9d1a-0">
            Nu har FAO, FN:s livsmedelsorgan, bestämt att man skall ha ett
            toppmöte om livsmedelsfrågorna, ett s.k. World Food Summit. Jag
            tycker att regeringens engagemang är bra, och framför allt jordbruksminister
          </note>
          <note xml:id="i-53a6e45dc8c21cec-0">
            Margareta Winbergs engagemang. Men detta är en så stor fråga
            att den tenderar precis som i dag att hamna på övriga frågor,
            att hamna litet mitt emellan stolarna.
          </note>
          <note xml:id="i-5c0c8cb367690048-0">
            Situationen är mycket allvarlig. Många har hänvisat till Lester
            Brown. Hans institut har räknat ut att vi har 48 dagars konsumtion
            av spannmål i våra lador i världen. Det kommer inte att räcka
            särskilt länge. Det är ungefär vad som behövs för att se till
            att det kommer till konsumenterna.
          </note>
          <note xml:id="i-181f9be60b8d732c-0">
            Vad vi egentligen inte har lyckats ta till oss och få ut i massmedier
            och till våra folk är att vi nu är i en brytningstid, inte bara
            på alla övriga områden som vi diskuterar utan även när det gäller
            tillgången på mat.
          </note>
          <note xml:id="i-382ae7482d571146-0">
            För ett år sedan diskuterade vi möjligheten av att Kina skulle
            kunna bli en importör i stället för en exportör av spannmål. Det
            har redan skett.
          </note>
          <note xml:id="i-fcb3cc80bacdca3c-0">
            Tidigare misslyckades vi att fördela. Nu övergår krisen till
            att helt enkelt också bli en global sammantaget otillräcklig tillgång
            på föda. Bristen kommer att märkas överallt. Den märks redan på
            att EU har höjt sina exportavgifter. Världsmarknadspriserna stiger
            i en sådan takt att EU måste skydda sin egen befolkning från spannmålsbrist
            ganska snart. Det är en så dramatisk förändring.
          </note>
          <note xml:id="i-3783019a903aca7a-0">
            Vi har hela tiden levt i trygg förvissning om att vi har ett
            överskott, men det överskottet är snart borta.
          </note>
          <note xml:id="i-167a3406c6234031-0">
            Priserna stiger dramatiskt. I de fattiga länderna stiger priserna
            med 30-50 %.
          </note>
          <note xml:id="i-3f17a03051ee176b-0">
            Vi kan naturligtvis inte fortsätta att hugga ner skogar, förstöra
            odlingsjordar och betesmarker, pumpa upp fossilt grundvatten osv.
            Vi kommer då att förstöra grundförutsättningarna för mänskligt
            liv.
          </note>
          <note xml:id="i-bbd07fef9c08fbbd-0">
            De minskade skördarna beror mycket på koldioxidutsläppen och
            den globala uppvärmningen. Det blir en kapplöpning mellan mat
            och människor. Jordens befolkning ökar fortfarande med ungefär
            90 miljoner människor per år, samtidigt som skördarna minskar.
          </note>
          <note xml:id="i-1397259980f1d758-0">
            Drömmen om de evigt ökande skördarna är nu borta.
          </note>
          <note xml:id="i-cf0795ba8c8f0e39-0">
            Sedan 1990 har skördarna inte ökat alls, vare sig på land eller
            i havet. Fisket är väl det tydligaste exemplet på att vi har nått
            gränsen för jordens kapacitet. Även om vi skulle använda allt
            land som lagts i träda räcker det inte till. Vi har ingen buffert
            längre.
          </note>
          <note xml:id="i-21082b862ea96812-0">
            Självklart måste vi ändra våra konsumtionsmönster. Vattenbehovet
            för mat är enormt stort. För att få fram ett kilo spannmål går
            det nämligen åt 1 000 liter vatten.
          </note>
          <note xml:id="i-b17c0fd84bc87bdb-0">
            Ju mera tillväxten ökar i Kina och andra länder, desto mera går
            människorna där över till att äta mera kött. Ju högre upp på stegen
            av olika jordbruksprodukter och ju mer förädlade dessa är, desto
            mera vatten går det åt. Vattenbristen är fullkomligt katastrofal.
          </note>
          <note xml:id="i-14383b55357dc484-0">
            Det går inte längre att bevattna jordar. Bevattningsjordbruket
            minskar.
          </note>
          <note xml:id="i-0cb8afe5fd362aa2-0">
            Det finns exempel bl.a. från Indien, där Ganges inte längre når
            till havet. Coloradofloden i Amerika når inte heller längre fram
            till havet. Vidare håller
          </note>
          <note xml:id="i-5e4905b76c6923e7-0">
            Aralsjön på att försvinna. Floderna i det området når inte fram.
            Vattennivån har sjunkit med 16 meter.
          </note>
          <note xml:id="i-624d10c961bd0948-0">
            Stora områden är blottlagda. Vinden blåser över försaltade och
            med kemiska bekämpningsmedel förstörda jordar. Barnadödligheten
            har ökat med 50 %.
          </note>
          <note xml:id="i-6ce87eb41793d9d4-0">
            Fru talman! Jag hoppas att frågan om den globala livsmedelssäkerheten
            inte placeras bland Övriga frågor i nästa års utrikespolitiska
            debatt. I stället hoppas jag att vi då får tid att diskutera,
            inte genom att blottlägga en massa motsättningar utan i enighet,
            hur vi drastiskt skall börja ta itu med detta stora problem.
          </note>
          <note xml:id="i-ead26832f5df50f4-0">
            Taletiden är slut, men jag skulle vilja avsluta med en lustig
            replik genom att säga som åsnan Ior i Nalle
          </note>
          <note xml:id="i-e7eddcbb234816a1-0">
            Puh: Det är dåligt. Det kommer att bli värre. Vi kommer att få
            äta tistlar.
          </note>
          <note xml:id="i-87f2652be1c3149a-0">
            Anf. 94 MAGGI MIKAELSSON (v) replik
          </note>
          <note xml:id="i-57b2a62d421fa3d1-0">
            Fru talman! Lena Klevenås tar upp en oerhört viktig fråga. Jag
            är också besviken över att frågan inte får mera plats. Det här
            kommer nämligen att bli den stora utmaningen. Jag tror att denna
            utmaning är större t.o.m. än det militära hotet i världen. Det
            finns ju inte tillräckligt mat för att mätta alla människor.
          </note>
          <note xml:id="i-7c62166ad0e70919-0">
            Dessutom vet vi inte hur detta skall lösas. Lena Klevenås gav
            många bra exempel på hur det står till.
          </note>
          <note xml:id="i-577dff494b144a94-0">
            Vad vi måste diskutera är vilken väg vi skall gå för att lösa
            det här. Ett sätt är att minska vår köttkonsumtion. Men det vore
            också intressant att fortsätta med diskussionen om huruvida vi
            skall satsa på ett väldigt högteknologiskt och intensivt jordbruk
            i den rika delen av världen och exportera våra överskott, om vi
            nu kan få fram några. Skall vi använda genteknik, vilket jag verkligen
            hoppas att vi slipper? Eller skall vi utgå från att varje land/region
            på något sätt måste bli självförsörjande och klara sin egen befolkning?
            Det är en väg som jag tycker ändå måste vara målet. De här problemen
            är alltså mycket stora. Jag skulle välkomna en ordentlig diskussion
            och debatt om de här frågorna i Sverige.
          </note>
          <note xml:id="i-00482a8748992bbd-0">
            Anf. 95 LENA KLEVENÅS (s) replik
          </note>
          <note xml:id="i-b96891ce5a157822-0">
            Fru talman! Jag delar Maggi Mikaelssons uppfattning, att det
            här hotet är allvarligare än det militära hotet. En befolkning
            som inte har tillgång till mat är ingen lugn befolkning. Bröduppror
            har förekommit många gånger i världshistorien.
          </note>
          <note xml:id="i-1e36db5062d16505-0">
            Spannmålspriserna i den fattigaste delen av världen ökar nu med
            30-50 %. När världsmarknadspriserna stiger kommer naturligtvis
            den rikes rätt att vara större. Marknaden styr på det sättet.
            Det kommer att bli en stor utslagning bland människor som saknar
            pengar - ännu värre än som nu är fallet.
          </note>
          <note xml:id="i-8c2b1f6431b407df-0">
            Jag tror att vi i framtiden måste inrikta oss på att varje land
            försöker försörja sin egen befolkning. Det är mycket viktigt att
            kunna känna självtillit och att veta att man klarar av saker.
            Om politiker i andra länder nu hörde mig skulle jag vilja säga
            till dem att det första de borde prioritera är att de ser till
            att det finns mat till den egna befolkningen. Kanske skulle man
            sluta odla kaffe och tobak och i stället odla bönor för den egna
            befolkningen.
          </note>
          <note xml:id="i-bc4f56733260a384-0">
            Jag tror inte att det är en bra idé att rika länder skall satsa
            på export. Men samtidigt är vattenfrågan väldigt allvarlig. Jag
            vet att 25 länder - snart gäller det ytterligare åtta eller tio
            länder - har vattenbrist. I
          </note>
          <note xml:id="i-8e4e4f4a45ebe364-0">
            dessa länder kommer man aldrig att kunna försörja sin befolkning
            med livsmedel. När man exporterar spannmål, exporterar man samtidigt
            vatten. Det går nämligen åt väldigt mycket vatten vid odling av
            spannmål. Troligen kommer vi att kunna förse länder där det är
            vattenbrist med spannmål genom export.
          </note>
          <note xml:id="i-df15711634e86997-0">
            Jag tycker att det är fel att inte använda åkermark till odlingar
            för matproduktion. Men ganska snart, när man kommit till insikt
            om detta, får vi nog se en drastisk omsvängning.
          </note>
          <note xml:id="i-1279a59663e4afda-0">
            Det högteknologiska jordbruk som vi har haft kommer inte att
            fungera. Det går inte längre att öka skördarna genom att bevattna
            mera. Det finns ju inte vatten. Inte heller går det att öka skördarna
            genom användning av bekämpningsmedel. Där har vi kommit till vägs
            ände.
          </note>
          <note xml:id="i-5d2770dfd0957c26-0">
            Anf. 96 MAGGI MIKAELSSON (v) replik
          </note>
          <note xml:id="i-64f967fed81828e5-0">
            Fru talman! Denna fråga har direkt koppling både till Sverige
            och svensk jordbrukspolitik och till EU
          </note>
          <note xml:id="i-aeae16e959a87036-0">
            och dess jordbrukspolitik. Därför är det viktigt att vi snabbt
            kommer i gång med den här diskussionen.
          </note>
          <note xml:id="i-dba10afdd41269b7-0">
            Vi diskuterar ju väldigt mycket nu hur vi skall förändra och
            hur vi skall, om nu detta är möjligt, förbättra EU:s jordbrukspolitik.
            Den har verkligen, tycker jag, haft en felaktig inriktning. Man
            har satsat väldigt mycket på ett intensivt jordbruk som har skapat
            fler problem än det har löst, även om man kortsiktigt har kunnat
            exportera ett överskott.
          </note>
          <note xml:id="i-0d48d0cdc98692a4-0">
            Det holländska jordbruket har stora problem med att bli av med
            gödsel. Man har också stora problem med dålig mark o.d. Vi i Sverige
            däremot har fortfarande en väldigt bra åkerjord. Jag tycker att
            detta är ett svårt dilemma. Det är fel enligt min mening om vi
            i Sverige skall övergå till att överutnyttja vår jordbruksmark
            för att kanske på kort sikt öka skördarna.
          </note>
          <note xml:id="i-06989af15fdc0ef0-0">
            Jag uppfattar att det i dag finns väldigt starka krafter som
            driver den linjen, och jag är väldigt rädd att den får alltför
            stort genomslag.
          </note>
          <note xml:id="i-955e493970fc3bb3-0">
            Trots allt kan vi göra väldigt mycket genom att se till att regioner
            blir självförsörjande. Vi i den rika världen får sluta missbruka
            och missutnyttja de produktionsresurser som finns i tredje världen.
            Vi får kanske acceptera t.ex. att bananer blir dyrare. Vi konsumerar
            väldigt mycket bananer - ett födoämne som skapar många miljöproblem
            och som tar resurser från de fattiga länderna. Ohälsa skapas osv.
          </note>
          <note xml:id="i-a3a6829c10fe37e7-0">
            På samma sätt förhåller det sig med jätteräkorna, som blivit
            så populära. Det återstår alltså mycket att debattera om i den
            här frågan.
          </note>
          <note xml:id="i-2af554e792c74d8b-0">
            Anf. 97 LENA KLEVENÅS (s) replik
          </note>
          <note xml:id="i-ab3a8c1039523d08-0">
            Fru talman! Naturligtvis finns här en koppling till svenskt jordbruk
            och till EU:s jordbruk. Att EU:s jordbruk inte fungerar bra är
            vi alla överens om. Jag delar uppfattningen att vi har ett alldeles
            för kemikaliserat jordbruk, men utvecklingen tenderar - i alla
            fall för det mesta - att gå i rätt riktning.
          </note>
          <note xml:id="i-b6fb157e4f2d7634-0">
            Kapitel 14 i Agenda 21 handlar om jordbruket.
          </note>
          <note xml:id="i-d24f0873a2bf2084-0">
            Där står det:
          </note>
          <note xml:id="i-c077030f1c9bbe32-0">
            "Jordbruks- och miljöpolitik samt makroekonomisk politik behöver
            ändras radikalt på både nationell och internationell nivå, i såväl
            de utvecklade länderna som utvecklingsländerna, för att skapa
            förutsättningar för ett hållbart långsiktigt jordbruk och en hållbar
            landsbygdsutveckling (SARD)." Man rekommenderar åtgärder. En punkt
            gäller att vi måste "utforma, införa och följa upp politik, lagar
            och bestämmelser samt incitament som leder till hållbart jordbruk,
            hållbar landsbygdsutveckling och förbättrad livsmedelsförsörjning
            samt till utveckling och överföring av lämplig jordbruksteknik,
            inklusive, där så är lämpligt, långsiktigt hållbara jordbrukssystem
            med minimal användning av insatsvaror."
          </note>
          <note xml:id="i-c9849e5e92ee924e-0">
            Vi kan inte fortsätta att ha ett jordbruk där insatsen av energi
            är större än den vi får från maten som vi får ut av jordbruket.
            Jag skulle önska att Sverige skulle kunna öka andelen ekologisk
            odling och visa att man i ett utvecklat industriland inser att
            man måste ha ett hållbart jordbruk och att det är de metoderna
            man måste sprida. Samtidigt måste man ha all respekt för att vi
            är "vattenblinda", eftersom vi är så vattengynnade, och kanske
            därför rika i Sverige.
          </note>
          <note xml:id="i-4a5536c582d0852b-0">
            Anf. 98 ANNIKA NORDGREN (mp)
          </note>
          <note xml:id="i-ed231f7470cca523-0">
            Fru talman! Minst drabbas mest. Det är en sanning som världen
            tyvärr ännu inte har gjort föråldrad. Det gäller i väldigt hög
            grad när vi talar om antipersonella minor.
          </note>
          <note xml:id="i-2d338dab59937a26-0">
            När jag var ute och talade om minor för ett tag sedan fick jag
            en fråga som jag har funderat mycket på den senaste tiden. Det
            var en ung kvinna som ställde den. Hon frågade så är: Hur kan
            du bry dig om just minorna så mycket? Varför skall de betraktas
            som speciellt inhumana? Är det inte så att alla vapen i själva
            verket är lika inhumana - de är ju till för att döda allihop?
          </note>
          <note xml:id="i-c69c1ee0384ba93f-0">
            Vad jag kom fram till efter att ha funderat på detta var följande:
            Det finns inga humana vapen. Det är självklart. Men det finns
            vapen som är särskilt inhumana. De är till för att lemlästa människor
            och omöjliggöra normalt liv under lång tid efter det att konflikterna
            har upphört.
          </note>
          <note xml:id="i-9f2b55f3ffc52d35-0">
            Minorna är billiga att köpa, men dyra att röja. De billigaste
            minorna kostar ca 3 dollar, medan den genomsnittliga kostnaden
            för att röja dem är ca 100
          </note>
          <note xml:id="i-1a759ad675a53dec-0">
            dollar. Över 100 miljoner landminor har lagts ut i mer än 60
            länder. Under 1994 röjdes enligt FN ca 200 000
          </note>
          <note xml:id="i-ec2c33807e1428c3-0">
            minor, medan 2 miljoner nya minor lades ut.
          </note>
          <note xml:id="i-54e3b95d6601d9a5-0">
            Fru talman! Det är svårt att vara optimistisk med dessa siffror
            i bakhuvudet. Men att tappa tron på att vi gemensamt kan göra
            någonting åt problemet hjälper ju ingen alls. Vi får inte ge upp!
          </note>
          <note xml:id="i-e258194eb4c57ab7-0">
            För ett år sedan behandlade riksdagen ett antal motioner från
            bl.a. Miljöpartiet de gröna, Centerpartiet och Vänsterpartiet
            som krävde ett svenskt totalförbud mot antipersonella minor. Men
            riksdagsmajoriteten avslog tyvärr motionerna med motiveringen
            att man avvaktade en utredning om bl.a. nyttan av minor för det
            svenska försvaret. Ja, jag väntar ivrigt på denna utredning. Jag
            undrar mycket över vad man skall komma fram till i den här frågan
            som är nytt och inte redan är känt.
          </note>
          <note xml:id="i-90d82ec18983c1fd-0">
            Efter en motion av Miljöpartiet i samband med vinterns behandling
            av försvarspropositionen togs frågan upp här i riksdagen på nytt.
            Vi i Miljöpartiet ansåg inte att det fanns skäl att avvakta den
            utredning man har tillsatt. Dessutom anser vi att mycket har hänt
            på det internationella planet, vilket var en annan sak som hänvisades
            till när utskottet besvarade motionerna. Belgien har antagit ett
            totalförbud liksom Österrike och Schweiz. Konkreta steg på vägen
            har tagits av Filippinerna och USA, och EU-parlamentet har antagit
            två resolutioner som uppmanar medlemsländerna att införa ensidiga
            förbud.
          </note>
          <note xml:id="i-4b26211424499537-0">
            Frågan om ett svenskt totalförbud skulle göra våra internationella
            krav kraftfulla och mer trovärdiga har tidigare debatteras i denna
            kammare. Vad alla kan vara överens om är att ett svenskt totalförbud
            under alla förhållanden inte skulle kunna göra vår trovärdighet
            mindre. Jag tror att det är precis tvärtom. Jag anser att det
            är ett hyckleri av stora mått att hävda att behovet av att förbjuda
            detta fruktansvärda vapen internationellt, medan man hemmavid
            hittar alla möjliga förklaringar för att dra på ett beslut som
            jag anser är oundvikligt. Vad man inte gör själv kan man inte
            heller begära och kräva av andra.
          </note>
          <note xml:id="i-bfa2a817a64a52f4-0">
            För dem som hävdar att det varken skulle göra till eller från
            om Sverige skulle införa ett totalförbud mot minorna vill jag
            säga: Vi kan väl pröva? Det kan ju, som sagt, i vilket fall absolut
            inte förvärra och försvåra vår förhandlingsposition.
          </note>
          <note xml:id="i-84c98805fa6d071f-0">
            En majoritet i Sveriges försvarsutskott anser tyvärr att man
            skall avvakta ytterligare. Det var bara
          </note>
          <note xml:id="i-1d284920d9f38ced-0">
            Vänsterpartiet som hakade på Miljöpartiets reservation och den
            motion vi skrev. Centern, som tidigare var med på att totalförbjuda
            minorna, höll tyst och värderade det goda samarbetsklimatet med
            regeringen mer än att ställa krav på totalförbud.
          </note>
          <note xml:id="i-692435753dcffe1d-0">
            Självfallet är det positivt med alla de goda krafter i alla partier
            som verkar för ett totalförbud, åtminstone verbalt. Men, fru talman,
            jag blir lätt bestört när jag ser centerpartister ställa frågor
            i kammaren om förbud och kds:are som uttalar sig i pressen för
            ett förbud medan deras partikamrater håller en annan linje i försvarsutskottet.
            Man undrar om teori och praktik stämmer.
          </note>
          <note xml:id="i-216e41bae25ff9f2-0">
            I debatten har företrädare för regeringen och regeringspartiet
            hävdat att Sverige arbetar aktivt internationellt för att få till
            stånd ett förbud mot antipersonella minor. Det är självfallet
            mycket bra. Men jag blir samtidigt fundersam, för att inte säga
            upprörd, när jag får kännedom om att Sverige under den 26:e internationella
            Röda kors- och Röda halvmånekonferensen i december ställde sig
            bekom en skrivning som innebär att man skall växla ut de antipersonella
            minorna när alternativa vapen utvecklas.
          </note>
          <note xml:id="i-d0b084211dae2f40-0">
            Hur är det möjligt att Sverige ställer sig bakom en skrivning
            som innebär att man accepterar att andra vapen skall ersätta de
            vapen som man vill få bort?
          </note>
          <note xml:id="i-83b22c98af836410-0">
            Gäller inte målen om internationell nedrustning för just minor?
            Fanns det inte möjlighet under konferensen att tillsammans med
            andra länder driva en linje som innebär ett totalförbud mot antipersonella
            minor, utan denna skrivning om att man skall ersätta dem?
          </note>
          <note xml:id="i-3a86caff1b48c936-0">
            Nu är inte utrikesministern här just nu, så hon kan inte svara.
            Jag återkommer med en fråga till henne, eftersom jag gärna vill
            få klarhet i detta.
          </note>
          <note xml:id="i-3af588bc4cee7504-0">
            Fru talman! Jag har märkt en tendens att det ofta är kvinnor
            som engagerar sig i frågan om de antipersonella minorna. Jag tycker
            faktiskt att det är väldigt trist, rent av skräp, att inte världens
            mest jämställda parlament ännu har kunnat fatta ett beslut om
            förbud mot dessa människofientliga och på alla sätt totalt sanslösa
            vapen.
          </note>
          <note xml:id="i-a6f6d4f10786a110-0">
            Anf. 99 CARINA HÄGG (s)
          </note>
          <note xml:id="i-6a3235ef0e97a6ca-0">
            Fru talman! FN:s vapenkonvention, antagen vid
          </note>
          <note xml:id="i-cd2f686fb3e165cf-0">
            FN:s vapenkonferens år 1980, omfattar förbud och begränsningar
            vad gäller användning i internationella konflikter av vissa särskilt
            inhumana konventionella vapen. I FN:s vapenkonvention framgår
            vidare särskilda restriktioner för att skydda civilbefolkningen
            vid utläggningen av minor i befolkade områden. Enligt konventionen
            skall parterna i en konflikt protokollföra läget på förplanerade
            minfält och områden med försåtvapen. Efter fientlighetens upphörande
            skall parterna överlämna protokollen till andra parten.
          </note>
          <note xml:id="i-57f0814da59713b1-0">
            Detta är naturligtvis bra i de fall det sker, men det är naivt
            att tro att protokollet utgör regel.
          </note>
          <note xml:id="i-6fa26a2c6c2a4883-0">
            Minor kan inte läsa fredsavtal utan fortsätter att skada och
            döda årtionden efter det att krigen har slutat. De väljer inte
            heller sina offer, utan verkar på distans. Militärer, civila,
            män, kvinnor, lekande barn och även djur. Alla är de utsatta.
            I Bosnien har vi geografiskt nära fått erfara hur minor också
            försvårar det fredsbevarande arbetet.
          </note>
          <note xml:id="i-646c46acff3548eb-0">
            Totalt finns det omkring 100 miljoner minor utlagda runt om i
            världen. Priset på de flesta uppgår till någon enstaka dollar,
            medan en desarmering enligt vissa beräkningar kostar ca 100 gånger
            utläggningskostnaden. Att oskadliggöra alla utlagda minor skulle
            kosta åtskilliga miljoner dollar. Om dessa är de fattigas vapen
            är de också dubbelt de fattigas fasa.
          </note>
          <note xml:id="i-bc5d806609d5d1e9-0">
            I dag ges bistånd både till minornas offer och till minröjning.
            Sverige är den största europeiska biståndsgivaren med 50-70 miljoner
            kronor årligen. Vi har dessutom i Eksjö en bra kunskap och utbildning
            för ändamålet. Garnisonen med Ing 2 och FarbC
          </note>
          <note xml:id="i-c8cd28ea1ddd06c2-0">
            medverkar i såväl civila som militära missioner inom
          </note>
          <note xml:id="i-4acec13a5faf3bc8-0">
            FN för att röja minor, något vi naturligtvis skall vidareutveckla.
            Men långsiktigt borde kravet vara att de som tillverkar minorna
            också skall vara med och betala för produktens skador på människor
            och på vår miljö. Miljöregeln att den som fördärvar miljön skall
            vara med och återställa den borde ingå i en kommande proposition.
            Varje år röjs visserligen hela 100 000
          </note>
          <note xml:id="i-49e3eed19815ea3a-0">
            minor, men när det samtidigt läggs ut 2 miljoner nya minor förstår
            var och en att ytterligare åtgärder måste vidtas.
          </note>
          <note xml:id="i-14e121d2b299a450-0">
            Till ett förberedande möte i augusti 1994 inför
          </note>
          <note xml:id="i-ec48b55227d9bab9-0">
            Översynskonferensen om särskilt inhumana vapen lade Sverige som
            första land fram ett förslag om totalförbud mot antipersonella
            minor, i enlighet med vad riksdagen enhälligt beslutat våren innan
            och vad Ingvar Carlsson återkom till i regeringsförklaringen.
            En ståndpunkt även Lena Hjelm-Wallén senare gett uttryck för men
            av tidsskäl inte hann att vidreutveckla här. Dessa fakta kan tolkas
            som att det redan nu finns ett ställningstagande för att vapnet
            är alltför inhumant för att kunna användas.
          </note>
          <note xml:id="i-f189ef9d04871859-0">
            Fru talman! Förslaget omfattar användning, utveckling, produktion,
            handel och lagerhållning av dessa minor. Sverige driver även frågan
            om att konventionens regleringar skall utsträckas till att omfatta
            interna konflikter. Något som jag anser mycket viktigt.
          </note>
          <note xml:id="i-f2b122d66150c39a-0">
            Detta är ett vapen som inte förhindrar krig, avgör segrare, utan
            i första hand är avsett att skada, inte att döda. Bara i Afghanistan
            och Kambodja räknar man med att flera hundratusen människor är
            benamputerade på grund av skador från antipersonella minor. Den
            humanitära katastrof och grymhet offren upplever kan aldrig bli
            mindre om den orsakats av en intern konflikt i stället för av
            en mellanstatlig.
          </note>
          <note xml:id="i-c958ffa4790d284e-0">
            Under den internationella översynskonferensen i
          </note>
          <note xml:id="i-ef24d3a0a97f2189-0">
            Wien arbetade sedan Sverige för ett fullständigt förbud mot antipersonella
            minor. Flertalet länder ställde sig dock inte bakom förslaget
            om ett internationellt totalförbud. Konferensen kunde inte heller
            enas om ett nytt förbättrat protokoll om truppminor. Men ett scenario
            kan leda fram till en överenskommelse om ökat skydd för civilbefolkning
            och humanitära organisationer. Den svenska delegationen har även
            lagt förslag om förbud mot röjningsskydd i truppminor, förbud
            av lågmetalliska minor och förbud för handel med minor som inte
            får användas.
          </note>
          <note xml:id="i-761f82ba067aa2fd-0">
            Konferensen, ledd av ett svenskt ordförandeskap, är nu ajournerad
            till den 22 april i år. Bedömningen är att framsteg kommer att
            nås i Genève men de kommer inte att vara tillräckliga.
          </note>
          <note xml:id="i-c4bd52b0740489b5-0">
            Under den tid som konferensen har varit ajournerad har det varit
            alldeles för tyst i denna viktiga fråga, delvis på grund av att
            den hamnade i skuggan av kampen mot Frankrikes oväntade provsprängningar
            av kärnvapen. Men diskussionen måste föras brett och ljudligt
            ända tills ett godtagbart resultat har uppnåtts:
          </note>
          <note xml:id="i-0ae34e0102da51b3-0">
            ett internationellt totalförbud.
          </note>
          <note xml:id="i-c046eeae78538636-0">
            Frågan diskuterades på kvinnokonferensen i Kina.
          </note>
          <note xml:id="i-b847f6f7c113b6db-0">
            Förra året behandlade även Europaparlamentet minfrågan. Det skedde
            inför FN-konferensen. Nästan enhälligt antogs en rapport om totalförbud
            av antipersonella minor. Samtidigt sade man också att om önskat
            resultat inte uppnås på konferensen bör varje EU-
          </note>
          <note xml:id="i-55caf2f9c1ac65e5-0">
            land genomföra ett sådant förbud unilateralt.
          </note>
          <note xml:id="i-266cb0564556fbb2-0">
            Tvärtemot vad många anfört anser inte jag att den hittillsvarande
            nationella politiken försvagat våra argument för målet ett internationellt
            förbud. Men likväl är inställningen ohållbar i längden. I dag
            tillverkas inga antipersonella minor. Vi exporterar heller inga
            sedan 1971. Eventuella nyanskaffningar för att ersätta gamla inhemska
            lager är enligt min uppfattning uteslutet.
          </note>
          <note xml:id="i-23b23d9ba65c3c50-0">
            Fru talman! I anslutning till kommande försvarsbeslut har regeringen
            utlovat ett material som kommer i mars. Det skall utgöra ett underlag
            för den framtida utformningen av Sveriges försvar. Väl medveten
            om vår alliansfrihet, våra geografiska förhållanden och ekonomiska
            förutsättningar anser jag att kommande beslut bör utvisa en väg
            - vår definitiva väg bort från minorna.
          </note>
          <note xml:id="i-1ea41b65256f7a10-0">
            Anf. 100 ANNIKA NORDGREN (mp) replik
          </note>
          <note xml:id="i-b9eb90509e848271-0">
            Fru talman! Jag blev inte riktigt klok på om Carina
          </note>
          <note xml:id="i-e2c979299052c2fb-0">
            Hägg vill att Sverige skall gå före och totalförbjuda antipersonella
            minor.
          </note>
          <note xml:id="i-50be12b370a2d266-0">
            Jag undrar också vad Carina Hägg tycker om det som jag pratade
            om, nämligen att man vill få till stånd en internationell skrivning
            om att minorna skall bort och att de skall växlas ut när ett ersättningsvapen
            har hittats. Det vore bra att få en diskussion om det.
          </note>
          <note xml:id="i-400577dcfe62d280-0">
            Jag vill också kort kommentera frågan om minröjningsmateriel.
            Det är självfallet bra och viktigt att det utvecklas bra minröjningsmateriel.
            Men det är litet cyniskt tycker jag när företag som inte exporterat
            minor men som exporterat krut som har använts till minor nu kan
            göra pengar på minröjningsmateriel. Jag önskar dem ändå lycka
            till och hoppas att vi gemensamt skall kunna röja så många minor
            som möjligt.
          </note>
          <note xml:id="i-d8c20c6f43e292d8-0">
            Jag vill också önska Carina Hägg lycka till i ansträngningarna
            att få med sig regeringen och Socialdemokraterna när det gäller
            ett nationellt totalförbud nu när det skall komma en skrivelse
            från regeringen.
          </note>
          <note xml:id="i-ed8f9a701cb89494-0">
            Jag förväntar mig att det blir en skrivelse och inte bara en
            redogörelse som riksdagen kan reagera på så att beslut kan fattas
            i mars.
          </note>
          <note xml:id="i-543a4050d0a9078b-0">
            Anf. 101 CARINA HÄGG (s) replik
          </note>
          <note xml:id="i-dc2cd516d79ae2e2-0">
            Fru talman! Jag hoppas verkligen att materialet från Försvarsdepartementet
            blir en skrivelse som hamnar på riksdagens bord. Om inte annat
            kommer det att utgöra underlag för kommande försvarsbeslut.
          </note>
          <note xml:id="i-a4c8c7ff98255006-0">
            Jag anser att det vore väldigt bra om vi kunde föra en konstruktiv
            debatt inför det kommande beslutet och enas om ett totalförbud
            av minor i Sverige.
          </note>
          <note xml:id="i-0221793b99616680-0">
            Jag nämnde att jag tycker att det är ganska självklart att de
            som producerar minor också skall vara med och betala för de konsekvenser
            som minorna leder till. Jag önskar naturligtvis också att vi kunde
            införa ett totalförbud och att alla de minor som i dag finns utlagda
            världen runt inte existerade. Men nu är det inte så. Ibland får
            man ta de steg som är möjliga att ta för att uppnå det önskvärda
            målet. Enligt de bedömningar som görs i dag kommer vi inte att
            uppnå ett totalförbud på den konferens som nu är ajournerad och
            som skall återupptas i Genève om ett par månader. Därför måste
            vi jobba på alla sätt vi kan för att minska minornas hot mot människors
            säkerhet.
          </note>
          <note xml:id="i-0229478d6711b092-0">
            Anf. 102 ANNIKA NORDGREN (mp) replik
          </note>
          <note xml:id="i-00b03355adcf511c-0">
            Fru talman! Jag hoppas att alla inte tänker som
          </note>
          <note xml:id="i-02242a5cd171946c-0">
            Carina Hägg och tror att vi inte kommer att uppnå ett totalförbud.
            Jag tycker att vi in i det sista skall ha en optimistisk syn och
            kämpa för att det verkligen skall bli ett internationellt totalförbud.
          </note>
          <note xml:id="i-5166ee7c104fb007-0">
            Återigen: Jag hoppas att Carina Hägg får med sig sina partikamrater
            i försvarsutskottet så att vi gemensamt kan göra en skrivelse
            om ett nationellt förbud för antipersonella minor i Sverige.
          </note>
          <note xml:id="i-dda7524721b8f59f-0">
            Anf. 103 CARINA HÄGG (s) replik
          </note>
          <note xml:id="i-e2f645831d23c5a1-0">
            Fru talman! Jag instämmer verkligen i att vi måste föra en intensiv
            debatt, inte bara i den här kammaren och de gånger vi har utrikespolitiska
            frågor på dagordningen. Vi måste också föra debatten utanför den
            här kammaren. Det räcker inte ens att föra diskussionen inom Sverige,
            för vi är trots allt ett mindre land i en del av världen. Vi måste
            få med oss många länder och stora länder. Vi måste inte minst
            få med oss ett land som vi har diskuterat många gånger under dagen,
            nämligen Kina. Det är ett land som har stora egna lager och utlagda
            minor och som även exporterar minor. Det är oerhört viktigt att
            få ett sådant land att ta något steg framåt. I Kina har man över
            huvud taget inte någon inhemsk diskussion. Vi måste därför föra
            en dialog med Kina utifrån.
          </note>
          <note xml:id="i-022fd7b3a3b0f92e-0">
            Anf. 104 EVA GOËS (mp)
          </note>
          <note xml:id="i-62474ad8fe36f7cf-0">
            Fru talman! Koncentrationen av kärnvapen, atomubåtar, kärnavfall
            och radioaktiva utsläpp och dumpning av radioaktivt avfall till
            havs vid och på
          </note>
          <note xml:id="i-dcd02adbd55fb444-0">
            Kolahalvön utgör den största säkerhetsrisken mot
          </note>
          <note xml:id="i-c571da6bed667c8f-0">
            Sverige. Det är en säkerhetsrisk som det är alltför tyst omkring.
          </note>
          <note xml:id="i-3783744cdae90e11-0">
            Kritiken håller dessutom på att definitivt tystas.
          </note>
          <note xml:id="i-1b464b97e4766053-0">
            Förra tisdagen tillfångatogs den f.d. officeren Alexandr Nikitin.
            Han rycktes ur sin säng klockan fem på morgonen i sin bostad i
            Sankt Petersburg, anklagad för högförräderi mot ryska staten.
            Han hotas av 10-15
          </note>
          <note xml:id="i-84921a968d3f9397-0">
            års fängelse eller t.o.m. livstid på grund av att han försett
            miljörörelsen Bellona i Norge med information om mijlöproblem
            i Ryssland.
          </note>
          <note xml:id="i-ba4ed802a3cc0df6-0">
            Han får enligt uppgift inte tillgång till civil advokat och han
            får inte heller träffa sin familj. Om Nikitin döms betyder det
            ett bakslag för miljön och demokratin. Att sätta munkavle på en
            man som vågar avslöja de globala hot som finns på Kolahalvön är
            att göra allt levande en otjänst. Det medför en global säkerhetsrisk.
          </note>
          <note xml:id="i-3b965fb29cfbefd9-0">
            Bellonas rapport Kilder til Radioaktiv Forurensing i Murmansk
            og Arkhangelsk Fylker som jag personligen överlämnade till politiker
            i Murmansk under näringsutskottets besök i september har väckt
            ont blod. Denna rapport gavs ut redan i mars 1994. Den ingick
            som ett kapitel i näringsutskottets material som vi hade fått
            från Länsstyrelsen i Norrbotten inför resan. Det var undertecknat
            bl.a. av hovmarskalk
          </note>
          <note xml:id="i-d860d677e93187ca-0">
            Gunnar Brodin.
          </note>
          <note xml:id="i-f6f035fb02829598-0">
            FSB, den ryska underrättelsetjänsten, hävdar att rapporten är
            farlig och av intresse för utländska underrättelsetjänster. Det
            sade man den 20 november
          </note>
          <note xml:id="i-ac770c3b7bfc9ecc-0">
            1995. Bellonas källor avslöjar statshemligheter, påstår
          </note>
          <note xml:id="i-8f274b997f4b6dc6-0">
            FSB.
          </note>
          <note xml:id="i-289ba9e8d26893ff-0">
            Detta är motivet för att man bryter sig in på Bellonas kontor
            och tar datorer, disketter videor, band m.m.
          </note>
          <note xml:id="i-db844f359bc6720d-0">
            Oavsett vad förklaringen visar sig vara återstår att se vilka
            efterspel och långsiktiga verkningar den dramatiska händelsen
            får, både för rysk öppenhet och för det internationella samhällets
            möjligheter till insyn och medverkan för att lösa problemet med
            det enorma atomhotet på Kolahalvön. Det är en tickande atombomb
            som vi har alldeles inpå knutarna.
          </note>
          <note xml:id="i-aa8fa8756a2d208d-0">
            En fara, utöver ständiga läckage och risk för explosion, är att
            någon kan komma över det radioaktiva material som ligger i öppen
            dager några mil från norska gränsen, smuggla ut det och sälja
            det på marknaden. Plutonium och uran är hårdvaluta. Ryssland har
            i dagarna erkänt att det var ryskt uran som omhändertogs på Münchens
            flygplats i våras. Risken finns att de som arbetat inom marinen
            och som inte fått ut lön på ett halvår eller mer tar chansen.
            Marinofficerarna är inte längre så attraktiva på arbetsmarknaden.
            Anslagen till det militära har kraftigt skurits ned. Det finns
            varken bränsle eller mat för att skicka ut militärer i atomubåtarna.
          </note>
          <note xml:id="i-7e81c875528e5b6c-0">
            Detta har resulterat i alkoholmissbruk och splittrade familjer.
            De som tidigare har haft status i samhället genom anknytning till
            marinen kan i dag svårligen få ett civilt arbete eller någon bostad.
            De lever i ett vakuum och kan ta till desperata metoder.
          </note>
          <note xml:id="i-b277c7ece285d456-0">
            Det framkom vid näringsutskottets besök i Ryssland att det, varken
            regionalt eller nationellt, fanns ekonomiska medel för att klara
            skrotningen av ubåtar, lagringen av atomavfall och nedrustningen
            av kärnvapnen. Det behövs en internationell kraftsamling.
          </note>
          <note xml:id="i-e0c9fa88aa721d81-0">
            Om utrikesministern hade varit här hade jag velat fråga honom
            vad man gör på det internationella planet för att komma till rätta
            med de enorma hoten på Kolahalvön.
          </note>
          <note xml:id="i-a30b1851efa2bb56-0">
            På Kolahalvön finns fem marinbaser, varav Zapadnaja Litsa är
            den största och viktigaste. Som jag sade tidigare ligger basen
            fyra och en halv mil från norska gränsen. Under kalla kriget hade
            uppbyggnaden av atomubåtar högsta prioritet. Hänsyn till miljön
            och befolkningens säkerhet kom i andra hand. Gränsvärden för hur
            mycket strålning byggnadsarbetare m.fl. kan utsättas för har inte
            funnits. Allt som pågått inom marinbaserna har varit hemligstämplat.
          </note>
          <note xml:id="i-55dda60c83eee76d-0">
            Boris Jeltsin skrev 1992 på ett dekret för att öppna marinbaserna
            för civila kontrollorgan. Trots detta har marinen nekat, och i
            juli 1995 upphävde Jeltsin tillåtelsen. I dag är det bara försvarsministeriet
            som har insyn i hanteringen av kärnbränsle. Olika miljöorganisationer
            har konsekvent nekats tillgång till uppgifter om lagring av radioaktivt
            avfall, men sommaren 1995
          </note>
          <note xml:id="i-c3f949e0527be568-0">
            fick miljökommittén i Murmansk besöka anläggningen i Andrejevabukten.
            Det var uppenbart att man vid byggandet av anläggningen inte förutsett
            de stora problem som efter hand uppstår med radioaktivt avfall.
          </note>
          <note xml:id="i-eb2c214a3765e4ca-0">
            Här finns också landbaserade lager för använt kärnbränsleelement,
            fast och flytande kärnavfall, som lagras i bristfälliga underjordiska
            betongtankrar eller på öppen plats i behållare på land. Därtill
            finns tekniska serviceskepp med använda bränsleelement och fast
            samt flytande radioaktivt avfall som förflyttas mellan marinbaserna
            och marinvarven.
          </note>
          <note xml:id="i-828e002abcca3fca-0">
            I februari 1982 upptäckte personalen att vattenståndet i bassäng
            2 vid Andrejevabukten hade sjunkit.
          </note>
          <note xml:id="i-23819fbcbbdede67-0">
            Orsaken var ett läckage, där radioaktivt vatten sipprade ut med
            ett flöde på 100 liter per dygn. Mätinstrument visade att strålningen
            var enormt hög. 350 m nedanför bassängen finns en sjö, och man
            försökte hindra vattnet från att nå sjön. Mot slutet av september
            var läckaget uppe i 300 ton per dygn. Vattenståndet i bassängen
            sjönk så mycket att det uppstod fara att behållarna med bränslestavar
            inte längre skulle täckas, något som skulle ge arbetarna stora
            stråldoser.
          </note>
          <note xml:id="i-fcdc05f8bc382428-0">
            Någon officiell bekräftelse på olyckan kom inte förrän
          </note>
          <note xml:id="i-03d0e4a8d987978a-0">
            1993, då Rysslands miljörådgivare Aleksej Jablokov lade fram
            en statlig rapport om dumpning av atomavfall i havet. Det totala
            läckaget beräknas vara 3 000
          </note>
          <note xml:id="i-b5cfb7d91a32f242-0">
            m3, med en sammanlagd radioaktivitet på minst 110
          </note>
          <note xml:id="i-7c3e1a2c499aa377-0">
            TBq. Den bäck som rinner ner från området är kontaminerad, och
            det antas att mycket radioaktivt vatten har nått grundvattnet.
            Det har rapporterats att sju eller åtta av arbetsgruppens deltagare
            fick i sig en strålningsdos på ca 100 mSv.
          </note>
          <note xml:id="i-b443640829a2dd5f-0">
            Vi vet också att atomubåten Komsomolets efter en brand ombord
            1989 ligger som ett tickande maritimt
          </note>
          <note xml:id="i-9a383dae6b0d60a8-0">
            Tjernobyl på botten i Norska havet. Vi vet att
          </note>
          <note xml:id="i-766024f04382f829-0">
            200 000 m3 radioaktivt avfall har dumpats i Barents hav.
          </note>
          <note xml:id="i-af33539bf37dd5c7-0">
            Ja, fru talman, det är svårt att göra en riskvärdering av vad
            som är farligast i det här området. Helt klart är att det är fråga
            om en säkerhetsrisk. Jag hade massor av frågor till utrikesministern:
            Vad kan vi göra för att få insyn? Vilka kontrollorgan finns? Och
            inte minst: Vad kan vi från svenskt håll göra för att hjälpa
          </note>
          <note xml:id="i-5fd1d6279c2bf872-0">
            Alexandr Nikitin? Jag anser att detta är en människorättsfråga
            och en demokratifråga.
          </note>
          <note xml:id="i-5830b966479cefbf-0">
            Den utrikespolitiska debatten var härmed avslutad.
          </note>
          <note xml:id="i-bf98a9088cf55775-0">
            2 § Justering av protokoll
          </note>
          <note xml:id="i-3ce67ac9e7192b4a-0">
            Justerades protokollet för den 8 februari.
          </note>
          <note xml:id="i-e78c0131ce189a35-0">
            3 § Ledighet
          </note>
          <note xml:id="i-aecf3603451e44c9-0">
            Andre vice talmannen meddelade att Helena Nilsson (c) ansökt
            om föräldraledighet under tiden den 11
          </note>
          <note xml:id="i-e2a041b069826670-0">
            mars - den 31 maj.
          </note>
          <note xml:id="i-2a8f4cbdfb1fb4b7-0">
            Kammaren biföll denna ansökan.
          </note>
          <note xml:id="i-ee5ed0e56925ebd8-0">
            Andre vice talmannen meddelade att Anna Corshammar-Bojerud (c)
            skulle tjänstgöra som ersättare för Helena Nilsson.
          </note>
          <note xml:id="i-c5271eb17ab39a4f-0">
            4 § Meddelande om onsdagen den 21
          </note>
          <note xml:id="i-080e4bed73ad07fa-0">
            februari
          </note>
          <note xml:id="i-8062722641fc795e-0">
            Andre vice talmannen meddelade att arbetsplenum den 21 februari
            kl. 9.00 skulle inledas med ett anförande av talman Birgitta Dahl
            med anledning av att 10
          </note>
          <note xml:id="i-304f2752b215d430-0">
            år förflutit sedan Olofs Palmes död.
          </note>
          <note xml:id="i-f4f7496458cc7b43-0">
            5 § Hänvisning av ärenden till utskott
          </note>
          <note xml:id="i-a2d3aaddab760b3b-0">
            Föredrogs och hänvisades
          </note>
          <note xml:id="i-39f12fd937e03168-0">
            Motioner
          </note>
          <note xml:id="i-8b38555e3b1ea590-0">
            1995/96:A13 och A14 till arbetsmarknadsutskottet
          </note>
          <note xml:id="i-19e7afd0db85867d-3"/>
          <note xml:id="i-bd220c0bea2c3b6e-0">
            6 § Ändring i lagen om Sveriges allmänna hypoteksbank
          </note>
          <note xml:id="i-650c38d35ecb426c-0">
            Föredrogs
          </note>
          <note xml:id="i-c5c066ee729ab9ee-0">
            Lagutskottets betänkande 1995/96:LU17
          </note>
          <note xml:id="i-7336a41ba4f1f180-0">
            Ändring i lagen om Sveriges allmänna hypoteksbank
          </note>
          <note xml:id="i-56f37c0eb91232a4-0">
            Andre vice talmannen konstaterade att ingen talare var anmäld.
          </note>
          <note xml:id="i-c675c5b16a24dcf8-0">
            (Beslut skulle fattas den 21 februari.)
          </note>
          <note xml:id="i-506e5a34811e42fb-0">
            7 § Språkvård
          </note>
          <note xml:id="i-650c38d35ecb426c-1">
            Föredrogs
          </note>
          <note xml:id="i-e834bac689996c54-0">
            Kulturutskottets betänkande 1995/96:KrU7
          </note>
          <note xml:id="i-3a298863f532b40d-0">
            Språkvård
          </note>
          <note xml:id="i-76aa3d6ca2a4c9e6-0">
            Anf. 105 LENNART FRIDÉN (m)
          </note>
          <note xml:id="i-95fb35d7ecb77635-0">
            Fru talman! Jag kanske kan anknyta till det sista anförandet
            i den föregående debatten. Den sista talaren i den debatten sade
            att ett visst område var kontaminerat. Det gäller dess värre även
            vårt svenska språk numera - det är med andra ord nedsmutsat.
          </note>
          <note xml:id="i-8e80b34ec8294ce2-0">
            Vid gårdagens seminarium om Kulturen, Sverige och EU, som anordnats
            av Kulturdepartementet, återkom kulturministern i sitt inledningsanförande
            flera gånger till språket. Det gällde att slå vakt om svenskan
            som EU-språk, att vi måste få bra översättningar av de särskilda
            uttrycken i det som kan kallas EU-
          </note>
          <note xml:id="i-a8b1ba5364b7ad90-0">
            språket, så att ingen stängs ute från dess budskap. Det var i
            det avseendet en bra inledning på arrangemanget.
          </note>
          <note xml:id="i-2e6ab68646128a7f-0">
            Men i andra inlägg talades det t.ex. om codecision-hantering,
            ett språkligt missfoster av det slag som vi numera ofta möter
            i det som vi kan kalla svengelska. Det användes support i stället
            för stöd, och även uttryck som "öppna upp" och "skissera upp"
          </note>
          <note xml:id="i-5d3cc39bacd85afd-0">
            - det första är uppenbarligen någon form av översättning av open
            up, vilket i sin tur t.o.m. är dålig engelska med amerikanskt
            ursprung.
          </note>
          <note xml:id="i-093c207de4bd7a1a-0">
            Vid återkomsten till riksdagen fann jag i posthögen en inbjudan
            till en idékonferens om språket. Där står inledningsvis bl.a.:
            "I Sverige talar vi svenska.
          </note>
          <note xml:id="i-8f1b4f89a894902a-0">
            Sverige är enspråkigt. Eller var." Det sistnämnda är en ofullständig
            sats bestående av två ord. Svenskan än inte bra, men man har lyckats
            med det talspråksinspirerade reklamspråket att i alla fall kommunicera
            sitt budskap. I nästa stycke skriver man också: "Utan språk kan
            vi inte kommunicera. Utan språk är vi inte människor. Språk är
            en symbol för gemenskap. Språk och identitet hänger intimt samman.
            Språk är bärare av kultur." Allt detta stämmer, och det uttrycks
            dessutom på korrekt svenska.
          </note>
          <note xml:id="i-1808cdd702a4dcb6-0">
            Påståendet att man måste äga ett språk för att äga en egen identitet
            bör föranleda en och annan utbildningspolitiker på såväl riksnivå
            som lokalt plan att tänka om när det gäller den skolpolitik som
            leder till halvspråkighet och ett i skolan grundlagt socialt handikapp.
            Rinkebysvenska, Rosengårdssvenska, Rannebergssvenska eller Råslättssvenska
            är inte pittoreska inslag av kulturblandning utan ett fattigdomsbevis
            och ett mycket allvarligt nederlag.
          </note>
          <note xml:id="i-226d7edca09a9f3f-0">
            När dessutom de av oss som har svenska som sitt modersmål i vissa
            avseenden låter det förfalla gör vi inte bara våra efterkommande
            en otjänst, utan vi försvårar också för de nya svenskarna. Det
            är inte lätt för den som är i färd med att lära sig svenska att
            förstå att medan det är stor temperaturskillnad mellan en kall
            korv och en varm korv är det samma temperatur på kallrökt skinka
            och varmrökt skinka när de ligger i charkuteridisken, trots att
            någon reklamgubbe, inspirerad av den anglosaxiska särskrivningen
            av ord, har snitsat till en skylt där produkterna presenteras
            som kall rökt skinka och varm rökt skinka.
          </note>
          <note xml:id="i-936df9347d375093-0">
            Detta var några bilder hämtade ur vardagslivet.
          </note>
          <note xml:id="i-7a67f0c947498510-0">
            Just reklamspråket är ofta sådant att det genom att blanda svenska
            och engelska, talspråk och skriftspråk kan upplevas som ett sannskyldigt
            sabotage mot språket. I julas kunde jag på en skylt i min gamla
            hemstad se texten: "Rädda dina pengar. Kom till vår mellandags-outlet."
            Jag förmodar att budskapet var att man skulle spara pengarna till
            en mellandagsrealisation, men jag är inte säker.
          </note>
          <note xml:id="i-3dc834145c1d2c25-0">
            Dessutom, genom att reklamen verkar såsom ordets latinska ursprung
            anger, re clamare, dvs. åter utropa, får inte bara försäljningsbudskapet
            utan även dess kanske felaktiga språknyttjande ett starkt genomslag.
            Till de värsta pinsamheterna hör det av svenska reklammän skapade
            ordet för bärbara bandspelare med hörlurar, freestyle. Utanför
            Sverige vet ingen vad det är, allra minst de som kommer från engelskspråkiga
            länder.
          </note>
          <note xml:id="i-e4d3a8fd5362574c-0">
            Ord kan byta betydelse genom en valörförskjutning. Till de klassiska
            exemplen på detta i svenskan hör ordet rolig. Motsatsen, som alla
            vet, är ju inte orolig. När Bellman på 1700-talet skrev "rolig
            vilar viken" innebar det heller inte att den lugnt vilande viken
            lockade till skratt. Men när människorna lät ron och avkopplingen
            fyllas av underhållning och aktiviteter var snart den nya betydelsen
            där.
          </note>
          <note xml:id="i-df7c3d59ce9dd9f3-0">
            När ett av de dominerande s.k. inne-uttrycken för ca 20 år sedan
            var "häftigt" upplevde jag under en spårvagnsresa i Göteborg hur
            ett par ynglingar drabbades av den totala förvirringen. Första
            sidan i den kvällstidning de läste toppades av rubriken "Fyra
            barn omkom vid häftig villabrand". Den ene av dem kommenterade
            högt: "Det var väl inte häftigt, det var ju hemskt!" För honom
            var reklamspråkets "häftiga dojor" och "häftig musik" begrepp,
            men inte häftig i den egentliga beydelsen av något med intensitet
            och hastigt förlopp.
          </note>
          <note xml:id="i-c39cd030d8706304-0">
            Våra massmedier har ett stort ansvar i vårt informationssamhälle.
            Det gäller inte bara som granskare, som förmedlare av opinion
            och information och som debattarena utan även på språkets område.
            De lärare som faller för locktonerna från organisationen
          </note>
          <note xml:id="i-4dd6821324a913a0-0">
            "Tidningen i skolan" kan dock bita sig rejält i tummen. Bortsett
            från att den tidspress som vidlåder framställningen av en dagstidning
            då och då leder till att det presenteras vilseledande fakta, så
            finns det dess värre också de som i sina artiklar blandar tal-
            och skriftspråk, medan andra åter inte kan skilja på subjekt-
            och objektformer. Dem blir de och honom blir han, osv. Detta blir
            till förfång för såväl utvecklingen i svenska som möjligheten
            att lära sig främmande språk.
          </note>
          <note xml:id="i-18fc6a59267a9d2f-0">
            I våra etermedier, av vilka en del typiskt nog betecknas som
            public service-organ, breder anglicismerna ut sig. "Det var allt
            för nu", säger nyhetsuppläsaren och avslutar med engelskinspirerad
            imperativ:
          </note>
          <note xml:id="i-9f875b9b79c888fd-0">
            "Ha en fortsatt skön kväll!" Och från det stora TV-
          </note>
          <note xml:id="i-2df29a6c5bf51d0b-0">
            företaget kommer publikationer där man kan läsa att
          </note>
          <note xml:id="i-b7a2d70cc01c7e5c-0">
            "fiktionsprogram" kostar så och så mycket per minut.
          </note>
          <note xml:id="i-0e2cbf96b3beaf05-0">
            "Fiktionsprogram", med andra ord inbillade, påhittade, icke verkliga
            program - kan de över huvud taget sändas eller kosta något? Här
            har engelskans fiction utan anpassning fått tränga in i svenskan
            och konkurrera med en befintlig betydelse, med risk för missförstånd.
            Jag talade med en av TV:s regionchefer häromdagen om detta. Han
            tycker själv att det är många gräsligheter som produceras i den
            egna kanalen och även i trycksaker.
          </note>
          <note xml:id="i-f52ab7e9cfae1c81-0">
            Inte heller riksdagen är något föredöme. Ett ofta använt ord
            är exempelvis hearing, från talarstolen uttalat på de mest olika
            sätt och med växlande engelska och svenska pluralformer. T.o.m.
            från talmanspodiet får vi t.ex. i samband med voteringar uppleva
            ett grammatiskt vacklande mellan subjekt- och objektformer. I
            korridorerna möts ledamöterna och lovar att
          </note>
          <note xml:id="i-95b6d97f727574b3-0">
            "maila ett memo" till varandra. ADB-språket i riksdagen är förfärligt!
          </note>
          <note xml:id="i-c7b41c191291265d-0">
            Fru talman! Föreliggande betänkande är mycket välskrivet och
            mycket informativt. Där räknas de olika organ upp som har i uppdrag
            att följa språkets utveckling och i vissa fall dessutom stå till
            tjänst med råd och anvisningar. Men hade allt varit väl, hade
            varken de två socialdemokraterna eller jag motionerat i frågan.
            Att det finns ett flertal organ är kanske också en brist. Vi vet
            ju att soppans kvalitet inte ökar med antalet kockar.
          </note>
          <note xml:id="i-091f8059b107512c-0">
            Svenska Akademien kommer under innevarande år att ha fullgjort
            att av sina mera än två hundra år gamla uppdrag, nämligen utformandet
            och publicerandet av en svensk grammatik. Förhoppningsvis kan
            den hjälpa en del, men eftersom den skall bli deskriptiv - beskrivande
            - och inte normativ - ledande -
          </note>
          <note xml:id="i-fbf26064ad57d129-0">
            befarar jag att den inte kommer att avsätta några påtagliga resultat.
          </note>
          <note xml:id="i-c503c38523c8c5d6-0">
            Vem läser tidningen Språkvård? Vem känner till
          </note>
          <note xml:id="i-4c0f70c195373757-0">
            Svenska språknämndens övriga publikationer? Hur och till vilka
            når Tekniska nomenklaturcentralens skrifter ut?
          </note>
          <note xml:id="i-d45712c112004d28-0">
            Fru talman! Det är med språket som med människan. Det är levande,
            det utvecklas hela tiden. Men skall utvecklingen ske på bästa
            sätt, måste det finnas en stödjande och fast hand i vissa situationer.
            Anledningen till att man motionerat är självfallet inte att man
            vill stoppa förändringar utan det är just att stödja en utveckling
            som förhindrar utarmning och missförstånd och också förhindrar
            att nya generationer blir avskurna från tidigare epokers litteratur.
            Ju fler gånger som Selma Lagerlöfs verk översätts, anpassas och
            moderniseras, desto längre från hennes tankar och stil kommer
            man.
          </note>
          <note xml:id="i-8edc455d125709af-0">
            Vad svenska språket vars ställning som nationsspråk vi ju för
            övrigt, av för mig obegriplig anledning, inte har grundlagsskyddat
            behöver är ett organ som fått ställningen att auktoritativt verka
            på språkvårdsområdet, ett organ som alla känner till, ett organ
            dit man finner det vara naturligt att vända sig när nya begrepp
            skall introduceras, ett organ som de som utbildar journalister
            och reklamfolk har respekt för och som finner det vara naturligt
            att samarbeta med, ett organ som både kan hjälpa, sätta upp ett
            varnande finger och, om det skulle vara nödvändigt, ryta till.
          </note>
          <note xml:id="i-44cfd2032e048acf-0">
            Svenska Akademien kan med sin fria ställning inte åläggas något
            som inte ryms inom ramen för det av
          </note>
          <note xml:id="i-8225267c0a89a8b4-0">
            Gustaf III givna uppdraget, även om just den borde vara det rätta
            organet. Vilken denna samlat auktoritativa institution bör vara
            ankommer på regeringen att avgöra.
          </note>
          <note xml:id="i-831a6f0c90eb7758-0">
            Fru talman! Jag yrkar bifall till motion Kr260.
          </note>
          <note xml:id="i-bdb4df3a26692b02-0">
            Anf. 106 BJÖRN KAALING (s)
          </note>
          <note xml:id="i-ffb16a8149a6917f-0">
            Fru talman! Det var ett spännande och kunnigt inlägg om språkets
            betydelse som Lennart Fridén gjorde. I kulturutskottets betänkande
            behandlas två motioner som väcktes under förra riksmötet. Den
            motion som Lennart Fridén står bakom handlar mycket riktigt om
            det auktoritativa organ som föreslås få uppgiften att värna det
            svenska språket. Jag vill påpeka att vi från kulturutskottets
            sida - Lennart Fridén tyckte att det var välskrivet - understryker
            vikten av att vårda vårt språk, likväl som att stärka en språklig
            utveckling. Det råder alltså i grunden inga delade meningar kring
            denna fråga.
          </note>
          <note xml:id="i-460d6bc272bc2f21-0">
            Utskottet redovisar också vilka instanser som i dag finns med
            uppgift att ägna sig åt språkvård. Likaså pekar utskottet på att
            de frågeställningar som motionärerna tar upp redan är föremål
            för prövning hos regeringen, tillsammans med frågan om vad som
            bör göras för att stärka Svenska språknämndens ställning.
          </note>
          <note xml:id="i-00eac6b2641f685b-0">
            Lennart Fridén underströk själv detta i sitt anförande när han
            berättade om det EU-seminarium som Kulturdepartementet i går höll
            och talade om att kulturministern inledningsvis pekade på språkets
            betydelse.
          </note>
          <note xml:id="i-fe68fa085e74cca4-0">
            Det visar att Kulturdepartementet och kulturministern är väl
            medvetna om detta. Riksdagen har all anledning att se framtiden
            an med tillförsikt när det gäller språkets behandling. Vi får
            återkomma till frågan.
          </note>
          <note xml:id="i-7d1c5c8db9cbcb00-0">
            Den statliga kulturutredningen har också i sitt betänkande pekat
            på vilken viktig del av kulturarvet som vårt språk utgör. Kulturutredningens
            betänkande är som bekant avlämnat och är nu föremål för en bred
            remissbehandling. Förslag från regeringen väntas kommma till riksdagen
            under våren. Kulturutskottet föreslår därför riksdagen att avslå
            de två motionsyrkandena dels mot bakgrund av det redan pågående
            arbetet, dels med tanke på att riksdagen sannolikt inom kort kommer
            att möta frågorna igen.
          </note>
          <note xml:id="i-d34c7d87ed3d5259-0">
            I den motion som Lennart Fridén står bakom nämns språkets ställning
            i samband med EU. Men när det gäller svenska språkets ställning
            i EU görs inte i något sammanhang avkall på vårt språk som ett
            officiellt EU-språk. Redan från början, vid vårt inträde i unionen,
            har vi från svensk sida framhållit vikten av att svenska inte
            enbart skall användas i officiella sammanhang inom EU utan även
            vid mindre officiella möten. Sedan är det en annan sak att det
            i ett inledningsskede kanske inte fullt ut finns praktiska möjligheter
            att använda det svenska språket beroende på t.ex. bristande översättningsresurser.
          </note>
          <note xml:id="i-2ed396089db3d2b4-0">
            I betänkandet finns ett särskilt yttrande från
          </note>
          <note xml:id="i-1f57f9e04781760d-0">
            Vänsterpartiet, där man säger att Vänsterpartiet stöder utskottsmajoriteten
            men att Vänsterpartiet egentligen tycker att det vore offensivare
            av riksdagen att göra ett tillkännnagivande till regeringen. För
            egen del tycker inte jag att ett tillkännagivande är det som utgör
            skillnaden mellan att vara passiv och att vara offensiv, i synnerhet
            som regeringen redan arbetar med de förslag som förs fram i motionerna.
          </note>
          <note xml:id="i-2b606f5ec859e07c-0">
            Fru talman! Jag yrkar bifall till kulturutskottets hemställan
            i betänkande nr 7.
          </note>
          <note xml:id="i-63711cdad58d6caf-0">
            Anf. 107 CHARLOTTA L
          </note>
          <note xml:id="i-84da4fb83b86c220-0">
            BJÄLKEBRING (v)
          </note>
          <note xml:id="i-4825165252f3bea5-0">
            Fru talman! Språket, både det talade och det skrivna, är - precis
            som tidigare här sagts - en del av en människas identitet. Det
            är också en del av ett kulturarv som har djupa rötter och lång
            tradition.
          </note>
          <note xml:id="i-fcc564de645bf476-0">
            Språket är viktigt vilken kultur man än tillhör, men som tur
            är finns det även andra uttrycksformer som är centrala i en människas
            möjligheter att uttrycka sig.
          </note>
          <note xml:id="i-9975bcf5c0078131-0">
            Det går ju att kommunicera också utan språk, t.ex.
          </note>
          <note xml:id="i-af9b794538ff5388-0">
            genom gester, dans, dofter och musik. Även dessa språk är viktiga,
            men i dag skall vi tala om svensk språkvård.
          </note>
          <note xml:id="i-976823cd6d9d9fe4-0">
            Jag är allvarligt oroad över hur vi satsar på den svenska språkvården.
            Alla är vi rörande överens om det svenska språkets betydelse,
            inte minst som kulturbärare. Trots detta har utskottet inte riktigt
            kunnat enas om vad som skall till för att kommunikationen genom
            det svenska språket skall bli hållbar över tiden.
          </note>
          <note xml:id="i-79318e77c3da402d-0">
            Också det förslag som Finansdepartementets enmansutredare Claes-Eric
            Norrbom kommit med oroar mig. Han föreslår att Svenska språknämnden
            och
          </note>
          <note xml:id="i-0d0e50dd8b14e926-0">
            Tekniska nomenklaturcentralen skall slås ihop till en ideell
            förening. Innebär detta att statens ansvar kommer att upphöra?
            Kanske kan någon från Socialdemokraterna svara på det. Är det
            verkligen rimligt att svensk språkvård skall drivas ideellt?
          </note>
          <note xml:id="i-328dd3dd1fa53ff2-0">
            I Norge satsar norska staten 9,6 miljoner norska kronor på sin
            språkvård. Danskarna satsar 4,2 miljoner danska kronor. Satsningen
            på den svenska språknämnden var föregående år 2,6 miljoner kronor.
          </note>
          <note xml:id="i-f17a9d859c568e74-0">
            Av dessa siffror verkar det som om det svenska språket värderas
            lägre än modersmålen i våra grannländer.
          </note>
          <note xml:id="i-392a2ddc2d37f66a-0">
            Är det verkligen rimligt? Skall vi tolerera det?
          </note>
          <note xml:id="i-8e086b0e294de14a-0">
            Varför är svenska språket då så viktigt för mig?
          </note>
          <note xml:id="i-2d4f35772d4be083-0">
            Varför vill jag värna skriftspråket mot alltför hastigt påkomna
            talspråksuttryck? För mig är det viktigt att alla skall förstå
            alla, även om vi kommer från olika generationer eller olika delar
            av landet. Det är också viktigt att språket inte alltför hastigt
            förändras, eftersom det kan medföra en utarmning av vårt kulturarv,
            särskilt av kulturarvet boken, det skrivna språket.
          </note>
          <note xml:id="i-a358ccb31d369d8d-0">
            Vi ser även tendenser inom utbildningen, där elever hellre väljer
            att läsa en äldre bok på engelska än på svenska, därför att engelskan
            inte förändrats så fort som vårt svenska språk har gjort.
          </note>
          <note xml:id="i-dc593cfae0728f22-0">
            Det är tråkigt att gammal litteratur inte är tillgänglig i lika
            stor utsträckning för oss som den är t.ex.
          </note>
          <note xml:id="i-484e383ff295bf35-0">
            för engelsmännen. Jag anser att vi borde vara något mer konservativa
            när det gäller förändringar i skriftspråket och inte förändra
            det lika hastigt som det talade. Vi måste helt enkelt försöka
            låta det skrivna språket få vara det skrivna.
          </note>
          <note xml:id="i-c4bbbbe1dd425b5c-0">
            Jag anser att det i svenskundervisningen borde ingå studier av
            gammalsvenska och att dessa borde innefatta mer läsning av äldre
            litteratur. Vi får ju undervisning i norska, isländska och danska
            - åtminstone fick jag det när jag gick i skolan på 60- och 70-
          </note>
          <note xml:id="i-883a9a3e1d6cff4f-0">
            talen - så varför inte också studier av gammalsvenska?
          </note>
          <note xml:id="i-2ae371670e844681-0">
            Låt mig för några sekunder få utgå från mig själv.
          </note>
          <note xml:id="i-2483b3ef6dff5304-0">
            Jag hade det väldigt svårt med min identitet av en anledning
            som hade samband med just detta. Min mormor och även min mor kom
            från estnisk svenskbygd. Jag minns inte att min mor talade konstigt,
            men jag måste säga att jag aldrig riktigt förstod vad min mormor
            sade. Det gjorde att jag var litet rädd för henne. Vi förstod
            aldrig varandra. Jag tror att detta var hämmande för min identitetsutveckling
            och gjorde det svårare att hitta mina rötter. Det har jag i stället
            fått kompensera som vuxen.
          </note>
          <note xml:id="i-cef589c91a277fea-0">
            Vi kan även dra paralleller med tornedalsfinskan och samiskan.
            Också svenska medborgare har faktiskt varit flyktingar i sitt
            eget land. De har blivit bestraffade när de har talat sitt modersmål
            och förbjudna att tala modersmålet i skolan. Detta har ju nu inneburit
            att många inte för traditioner och språk vidare, vilket har skadat
            många människor och även vår svenska kultur.
          </note>
          <note xml:id="i-bc2ada30ad85212d-0">
            Jag vill också ha sagt att jag anser hemspråksundervisning vara
            oerhört viktig. Generationer måste ha en möjlighet att kunna tala
            med varandra. Annars finns det en risk att barnet förlorar sin
            identitet, och en identitetssökande människa kan hamna mycket
            snett här i livet - det vet i allihop.
          </note>
          <note xml:id="i-9977c3cc1fee2e37-0">
            Jag har inget yrkande. Jag står bakom betänkandet och mitt särskilda
            yttrande. Min förhoppning är att vi genom behandlingen av kulturutredningen
            verkligen skall kunna besluta om hur mycket pengar vi skall satsa
            på den svenska språkvården och vad pengarna skall gå till.
          </note>
          <note xml:id="i-7dd9cfe380c74ded-0">
            Anf. 108 EWA LARSSON (mp)
          </note>
          <note xml:id="i-aa6f06d0002c473d-0">
            Fru talman! Utskottets eminenta svar på de båda motionerna samt
            de tidigare inläggen från mina kolleger i kulturutskottet torde
            visa hur viktig vi anser språkets ställning vara för den nationella
            identiteten. I
          </note>
          <note xml:id="i-187cce8da72b5a27-0">
            Kulturutredningen föreslår vi att ett av målen för den framtida
            nationella kulturpolitiken skall vara att ta ansvar för kulturarven
            och främja ett positivt bruk av dem. Till kulturarven hör språket.
          </note>
          <note xml:id="i-8fd7a540bef83c3b-0">
            Men i dag vill jag rikta stark kritik mot bristen på svensk tolkning
            i EU, bristen på svensk översättning av beslutsunderlag i EU och
            bristen på enighet om hur och i vilken omfattning översättning
            skall ske i EU.
          </note>
          <note xml:id="i-b7c241f8dae076ad-0">
            Här återstår allt.
          </note>
          <note xml:id="i-225a8975b8f6b233-0">
            Anf. 109 ULLA HOFFMANN (v)
          </note>
          <note xml:id="i-528255a28aeef82b-0">
            Fru talman! En far och hans son är ute och åker bil. De krockar,
            pappan dör och sonen blir svårt skadad. När sonen i ilfart kommer
            till sjukhuset utbrister den utrusande läkaren: Nej, jag kan inte
            operera. Det är min son.
          </note>
          <note xml:id="i-fa21d4ccb7bf7639-0">
            Hur kunde läkaren säga så?
          </note>
          <note xml:id="i-ed3f13f6245e6f7e-0">
            Svaren kan vara många. Det kan ha varit farfar som körde. Kanske
            pappan var präst. De som ställs inför frågan ägnar mycken tankemöda
            åt att komma på ett svar - det ena mer komplicerat än det andra.
          </note>
          <note xml:id="i-d7d44f8c6d8c4059-0">
            Men det enklaste, som också är det mest givna - att läkaren är
            kvinna och mor - är det få som kommer på utan hjälp.
          </note>
          <note xml:id="i-673cbb4008c027e2-0">
            Att språket har betydelse för jämställdheten är klart, men denna
            lilla historia visar också på våra fördomar. Ordet läkare är till
            skillnad från ord som riksdagsman könsneutralt. Vad händer om
            vi ändrar
          </note>
          <note xml:id="i-03bf43cdd38931a6-0">
            "riksdagsman" till den könsneutrala
          </note>
          <note xml:id="i-f23e7fdce8d9b4f0-0">
            "riksdagsledamot"? Innebär det att vi får lättare att föreställa
            oss att en riksdagsledamot kan vara en kvinna? Om vi i historien
            byter ut far mot mor och läkaren mot en utrusande sjuksköterska
            - blir sjuksköterskan automatiskt en man?
          </note>
          <note xml:id="i-6dd2fc0526336136-0">
            I våra lagar och avtal har vi ett ensidigt utnyttjande av pronomenet
            han. I t.ex. medbestämmandeavtalet för kommuner och landsting
            står under rubriken
          </note>
          <note xml:id="i-bc72ef97316c2a6d-0">
            Personalavveckling att den som varit anställd minst sex månader
            skall få tjänstgöringsbetyg om han begär det. Detta trots att
            både kommuner och landsting har flest kvinnliga anställda. Skall
            avtalet tolkas så att enbart manliga anställda får tjänstgöringsbetyg?
          </note>
          <note xml:id="i-a8c24d7bd8f10e7e-0">
            Genom att kvinnor skulle få bli präster var Tystnadspliktskommittén
            1979 tvungen att ta ställning till frågan om pronomen, och den
            skriver:
          </note>
          <note xml:id="i-9f6575a3f69fa151-0">
            "En annan utväg vore att i lagtexten genomgående begagna feminina
            pronomenformer och utgå från att befolkningens manliga hälft skulle
            rätta sig efter direktiven, på samma sätt som kvinnor hittills
            har visat hörsamhet mot de direktiv som formellt är riktade mot
            män. Ett argument mot en sådan lösning är, att direktiven, mot
            bakgrund av hittillsvarande språkbruk, skulle kunna uppfattas
            såsom avseende endast kvinnor."
          </note>
          <note xml:id="i-82bc224bccbe53d7-0">
            Citatet visar på en medvetenhet om kvinnors situation. Som kvinnor
            får vi lära oss att överleva i en manlig värld. Vi får lära oss
            att tolka "han" som
          </note>
          <note xml:id="i-335ef28a72af3c4c-0">
            "hon", dvs. vara helt säkra på att vi är femininum.
          </note>
          <note xml:id="i-e594b925d3261a1d-0">
            Men att kräva samma förmåga av männen är inte till att tänka
            på enligt Tystnadspliktskommittén. Männen skulle då inte anse
            sig omfattas av lagen.
          </note>
          <note xml:id="i-069216921bdf04e1-0">
            I bostadslagen används enbart pronomenet "han".
          </note>
          <note xml:id="i-5f99bf29e0c4c245-0">
            Lagen kallar bostadsrättshavaren för "han". På ett ställe står
            det att bostadsrättshavaren inte får hyra ut till sin make, dvs.
            en man får inte hyra ut till sin man.
          </note>
          <note xml:id="i-edf45161854f68fa-0">
            Mig veterligen är detta den enda lag där män förutsätts vara
            gifta med män. Vid en kontroll med HSB
          </note>
          <note xml:id="i-9eb5a57b721f42ed-0">
            visade det sig att 49 % av alla bostadsrättshavare är kvinnor
            och 51 % män.
          </note>
          <note xml:id="i-bb5392b7a45966ec-0">
            I riksdagsordningen 2 kap. 1 § står:
          </note>
          <note xml:id="i-3ecb61315bce3e5a-0">
            "Talmannen leder kammarens sammanträden. Han får vid överläggning
            i ämne som är upptaget på föredragningslistan icke yttra sig i
            sakfrågan."
          </note>
          <note xml:id="i-2314761935d2ac28-0">
            Skall detta tolkas så att talmännen Birgitta Dahl och Görel Thurdin
            hade kunnat yttra sig om det var de två kvinnliga talmännen och
            inte förste eller tredje vice talmannen som lett det sammanträde
            då förste vice talmannen apostroferades av en ledamot? Jag har
            tidigare kontaktat riksdagens språknämnd. Det finns inte nedskrivet
            någonstans att "han" skall betyda "hon och han", utan det har
            blivit så av hävd och vana. Det är ju det vi försöker ändra på!
          </note>
          <note xml:id="i-6ac7208d6012ad5b-0">
            Jag tycker att kvinnor skall ta fasta på det lilla ordet "hittills"
            i följande mening från Tystnadspliktskommittén: "på samma sätt
            som kvinnor hittills visat hörsamhet". Jag, och många kvinnor
            med mig, vill inte visa hörsamhet längre. I Sverige finns bara
            röda gubbar vid övergångsställena. Det måste innebära att kvinnor
            kan gå över gatan när som helst.
          </note>
          <note xml:id="i-d294987a4962fffc-0">
            Fru talman! I promemorian 1994:4 Några riktlinjer för författningsspråket
            behandlas det könsneutrala språket i vårt arbete. Där sägs att
            man så långt som möjligt måste gå kritiken till mötes. Sedan följer
            ett exempel, och självfallet väljer man ett exempel där män kan
            ta illa vid sig. I promemorian står det att i vissa fall kan bruket
            av "han" vara mycket stötande, t.ex. när det gäller en bidragsskyldig
            förälder oavsett kön. Detta skriver man trots att 86 % av alla
            bidragsskyldiga är män och endast 14 % är kvinnor. Här är männen
            i majoritet, och det kan med 86 % sannolikhet hävdas att när det
            står "man" menas man. Trots detta skall det tas hänsyn till om
            männen blir stötta.
          </note>
          <note xml:id="i-dba6d14f629cadd2-0">
            I promemorian föreslås att man i stället skriver
          </note>
          <note xml:id="i-82ce503101b8e399-0">
            "han eller hon" om författningen är kort eller när kombinationen
            bara behöver användas några gånger.
          </note>
          <note xml:id="i-63a0e074f4b01388-0">
            Om texten däremot kräver ett ymnigt bruk av pronomen blir kombinationen
            enligt promemorian störande.
          </note>
          <note xml:id="i-34be74ff9c4cfe27-0">
            Att det är direkt störande för en kvinna att ständigt läsa texter
            där hon förutsätts vara en han bryr man sig inte om. Att det,
            med den medvetenhet som i dag finns, kan innebära att en kvinna
            slutar läsa en text uppfattas tydligen inte heller som störande.
            Men författningstexter, utredningar och promemorior kan vara nog
            så besvärliga att ta sig igenom utan att en kvinnlig läsare skall
            behöva bli störd av dåligt språkbruk.
          </note>
          <note xml:id="i-03ca3c13a1731890-0">
            Fru talman! Karin Pilsäter har vid två tillfällen motionerat
            om sexismen i förvaltningsspråket. Båda gångerna har motionen
            avslagits av konstitutionsutskottet med hänvisning till de direktiv
            som Statsrådsberedningen lämnat i sin promemoria 1994:4. Men som
            framgått av det jag har framfört här i kammaren räcker inte detta.
            Kulturutskottets betänkande om språkvård, som vi behandlar i dag,
            nämner inte med ett enda ord sexismen i språket. Det tycker jag
            är trist.
          </note>
          <note xml:id="i-dc19343b9e634914-0">
            Jag vill med mitt inlägg i dag fästa både konstitutionsutskottets
            och kulturutskottets uppmärksamhet på att det är dags för en förändring
            av språkbruket även i förvaltningsspråket, och att förvaltningsspråket
            inte enbart är en fråga för konstitutionen, även om den är nog
            så viktig. Den är även en fråga för kulturutskottets språkvårdande
            funktion, om vi vill att kvinnor utanför riksdagen skall läsa
            våra promemorior, författningstexter och utredningar.
          </note>
          <note xml:id="i-2e59da979a69963d-0">
            Anf. 110 LENNART FRIDÉN (m) replik
          </note>
          <note xml:id="i-3c306068c8806aa4-0">
            Fru talman! Jag kan bara konstatera att det senaste inlägget
            belyser hur viktigt det är med både språkvård och semantik för
            att man lätt skall förstå innehållet i våra betänkanden.
          </note>
          <note xml:id="i-d0a247536b1c2418-0">
            Överläggningen var härmed avslutad.
          </note>
          <note xml:id="i-c675c5b16a24dcf8-1">
            (Beslut skulle fattas den 21 februari.)
          </note>
          <note xml:id="i-28a937ae469a42c9-0">
            8 § Kulturmiljöfrågor
          </note>
          <note xml:id="i-650c38d35ecb426c-2">
            Föredrogs
          </note>
          <note xml:id="i-f5d6767594cb6726-0">
            Kulturutskottets betänkande 1995/96:KrU8
          </note>
          <note xml:id="i-ef57e8aa882ee2de-0">
            Kulturmiljöfrågor
          </note>
          <note xml:id="i-ddf7e215c46ba842-0">
            Anf. 111 BJÖRN KAALING (s)
          </note>
          <note xml:id="i-b1b1f4acad292ad4-0">
            Fru talman! I detta betänkande behandlas sex motioner som berör
            kulturmiljöfrågor. I stort sett kan motionerna delas upp i områdena
            industriminnesvård, skydd av ortnamn och firandet av Kalmarunionen
          </note>
          <note xml:id="i-576746f273c6effd-0">
            1997.
          </note>
          <note xml:id="i-7198a6cf866b4555-0">
            Kulturutskottet avslår samtliga motionsyrkanden, enligt min uppfattning
            på väl motiverade grunder. I
          </note>
          <note xml:id="i-d309d1cf5be7c450-0">
            betänkandet finns ändå två reservationer från Miljöpartiet. Det
            råder inte någon oenighet i utskottet om yttrandena över de sex
            motionerna som behandlas.
          </note>
          <note xml:id="i-bf4a5b0fa90dd6e5-0">
            Reservationerna bygger i stället på att Miljöpartiet vill att
            två av motionerna skall anses vara besvarade i stället för avslagna.
          </note>
          <note xml:id="i-c3c66d4b686b9a8c-0">
            Detta kan man se som en formaliafråga, och jag är kanske inte
            för egen del tillräckligt kunnig för att kunna avgöra detta. Men
            om man skall ha någon amatörmässig uppfattning i frågan framstår
            det ändå för mig som ganska självklart att alla frågor som riksdagen
            behandlar också besvaras. För motionären torde det vara viktigast
            att få veta och få klarhet i om frågan är bifallen eller avslagen.
          </note>
          <note xml:id="i-899049b9e7628238-0">
            Det är viktigt och glädjande att industriminnesvården i allt
            större utsträckning lyfts fram inom kulturområdet. På samma sätt
            som Artur Hazelius, och många andra på 1800-talet, arbetade för
            att bevara landsbygdens och bondesamhällets kultur måste vi på
            allvar ta vara på industrisamhällets erfarenheter, produktionsprocesser
            och kunskaper.
          </note>
          <note xml:id="i-cb9829b979d1e65c-0">
            Det har gjorts och det görs mycket på industriminnesområdet,
            bl.a. genom insatser från Nordiska museet och Arbetets museum.
            En nationell planering av hur industriminnesfrågorna skall hanteras
            håller på att utarbetas, och enligt min mening är detta mycket
            angeläget, bl.a. som en bekräftelse på och ett erkännande av denna
            bevarandeinsats.
          </note>
          <note xml:id="i-814abd0fce407581-0">
            Det tas nu också många lokala och regionala initiativ som i framtiden
            kommer att visa sig vara viktiga och ovärderliga. I betänkandet
            pekas på några exempel; Produktionslinjen vid Gustavsbergs porslinsfabrik,
            Ekomuseum i Bergslagen och Innovatum i Trollhättan.
          </note>
          <note xml:id="i-ccb4d89edc555590-0">
            Dessa lokala och regionala initiativ är speciellt intressanta
            eftersom syftet i regel inte enbart är kulturpolitiskt. Innovatum
            i Trollhättan t.ex. har Nohabs gamla industrilokaler, Trollhätte
            Kraftverk och hela
          </note>
          <note xml:id="i-926814ffed911956-0">
            Polhems slussystem koncentrerat till ett litet geografiskt område.
            Här är det fråga om minst lika mycket närings- och utbildningspolitik
            som kulturpolitik.
          </note>
          <note xml:id="i-da4805ca4f4f7ecf-0">
            Detta pekar mot en utveckling som är helt riktig, och där kulturpolitiken
            som sig bör sätts in i ett större sammanhang.
          </note>
          <note xml:id="i-94f8de825b698072-0">
            I betänkandet betonar kulturutskottet i likhet med
          </note>
          <note xml:id="i-4d835e64160d9e1e-0">
            Kulturutredningen vikten av att industriminnesfrågorna blir en
            del av kulturmiljövården. Eftersom behandlingen av Kulturutredningen
            ännu inte är färdig, och eftersom det fortfarande pågår ett arbete
            med ett nationellt program för industriminnesvård, menar vi i
            kulturutskottet att det är rimligt att avvakta dessa arbeten innan
            ställning tas till ett nationellt ansvar för enskilda projekt.
            Därför föreslår kulturutskottet att motionen avslås.
          </note>
          <note xml:id="i-f500c3d91c89b75a-0">
            Fru talman! Jag skall kort kommentera en motion där det föreslås
            ett statligt engagemang i 600-
          </note>
          <note xml:id="i-47ff897736802907-0">
            årsjubileet av Kalmarunionen, som kommer att äga rum nästa år.
            Av betänkandet framgår att jubileet har stöd av många intressenter;
            näringslivet, offentliga instanser, stiftelsen Framtidens Kultur,
            Nordiska rådet m.fl. Den svenska staten kommer med sannolikhet
            att ställa upp med icke obetydliga ekonomiska garantier för den
            planerade utställning om drottning Margareta som skall produceras
            i samband med jubileet.
          </note>
          <note xml:id="i-4766c0ece6c1635b-0">
            Med den redovisningen av statens engagemang menar kulturutskottet
            att motionen bör avslås.
          </note>
          <note xml:id="i-7723bca0fee6fdfe-0">
            En frågeställning som har infunnit sig hos mig efter utskottets
            behandling är avsaknaden av ansökan om medel för jubileet från
            EU:s strukturfonder. Firandet av Kalmarunionen är i mina ögon
            ett typexempel på samarbete över nationsgränserna och stärkandet
            av en regionen. Detta är faktorer som faktiskt premieras av EU.
            Därmed borde en ansökan från arrangörerna ha goda förutsättningar
            att erhålla stöd från EU, enligt min mening.
          </note>
          <note xml:id="i-92e3138be26c3d60-0">
            Fru talman! Jag yrkar bifall till hemställan i kulturutskottets
            betänkande nr 8.
          </note>
          <note xml:id="i-4efee1050d8f2a0b-0">
            Anf. 112 NILS FREDRIK AURELIUS (m)
          </note>
          <note xml:id="i-27f6728b6b1d4401-0">
            Fru talman! Jag har inte något yrkande. Jag vill endast kort
            kommentera utskottets behandling av motionen om firandet av Kalmarunionen.
          </note>
          <note xml:id="i-7f54a13b79c1e738-0">
            Det är nu snart 600 år sedan Kalmarunionen ingicks och Erik XIII,
            mer känd som Erik av Pommern, kröntes till gemensam konung för
            de nordiska rikena.
          </note>
          <note xml:id="i-3ccc298d94ca0c0e-0">
            Jubileet 1997 leder våra tankar tillbaka till en tid då
          </note>
          <note xml:id="i-aeffe4c8d8074055-0">
            Finland var en del av det svenska riket och Danmark den dominerande
            makten i Norden. Under de kommande århundradena skulle det nordiska
            intresset för
          </note>
          <note xml:id="i-0f6ec95b6ceb6619-0">
            Östersjöns östra sida, som manifesterades redan på vikingarnas
            och valdemarernas tid, komma att bli ännu större. År 1397 var
            den gamla staden Kalmar centralt belägen vid Östersjöns strand
            eftersom vatten då var något som förenade och inte åtskilde.
          </note>
          <note xml:id="i-56ef8769d11459a4-0">
            600 år senare är faktiskt möjligheterna för samarbete - och nu
            talar jag förstås om fredligt samarbete -
          </note>
          <note xml:id="i-8d89d0396295ef37-0">
            över Östersjön betydligt bättre än de varit under större delen
            av 1900-talet. Berlinmurens fall och Sovjetunionens undergång
            har möjliggjort en utveckling som vi ännu bara sett början av.
          </note>
          <note xml:id="i-e13473f710a0942e-0">
            En jämförelse med tiden för Kalmarunionens 500
          </note>
          <note xml:id="i-7836e6a999d23b9e-0">
            års jubileum, dvs. 1897, visar oss också att förhållandet mellan
            de nordiska länderna nu är ett annat och bättre än för snart 100
            år sedan. Då knakade den svensk-norska unionen i fogarna. När
            den upplöstes några år senare var en väpnad kraftmätning mellan
            brödrafolken inte helt utesluten. Finland var ett ryskt storhertigdöme,
            en liten västerländsk provins i ett väldigt rike, och utsattes
            med jämna mellanrum för förryskningsförsök. Känslorna i Danmark
            för det övriga Norden var påfallande svala sedan skandinavismens
            retorik visat sig väga lätt mot den preussiska realpolitiken under
            kriget mellan Danmark och alliansen Preussen-Österrike om Schleswig.
          </note>
          <note xml:id="i-0ae50c37f038db97-0">
            I dag är stämningen en annan. Firandet av Kalmarunionen sker
            i en tid av allt större samarbete i vår del av världen. Det är
            värt att notera att alla de fem nordiska ländernas statsöverhuvuden
            har samtyckt till att bli jubileets officiella beskyddare. Detta
            är ovanligt bl.a. av konstitutionella skäl, men nu inträffar det
            alltså.
          </note>
          <note xml:id="i-ad484aefd60a62c7-0">
            Fru talman! Som framgår av motionen och betänkandet kommer unionsminnet
            att uppmärksammas under hela jubileumsåret och på många olika
            sätt.
          </note>
          <note xml:id="i-3f44fb04b60cf868-0">
            Aktiviteterna kommer att koncentreras kring sex huvudsakliga
            teman från nordisk telekommunikation till kulturturism runt Östersjön.
          </note>
          <note xml:id="i-37df5646b8dea8c6-0">
            Den motion om Kalmarunionen som behandlas i detta utskottsbetänkande
            om kulturmiljöfrågor mynnar ut i en önskan om någon form att nationellt
            engagemang för jubileumsfirandet. Syftet med motionen var inte
            att få uttalade löften om särskilda anslag eftersom sådana frågor
            får behandlas i annan ordning och på annat sätt.
          </note>
          <note xml:id="i-584ab6b1e244e3cd-0">
            Jag konstaterar emellertid att skrivningarna om unionsfirandet
            i betänkandet är många och välvilliga.
          </note>
          <note xml:id="i-2d41f6aadbb00a08-0">
            Bl.a. framhåller utskottet hur glädjande det är med den uppskattning
            som planerna för unionsfirandet redan mötts av på nationell och
            regional nivå. Utskottet framhåller också att jubileet rimligen
            kommer att ha positiva effekter för Kalmarregionen och för det
            framtida samarbetet runt Östersjön.
          </note>
          <note xml:id="i-27420ea8b4187ed5-0">
            Sammanfattningsvis tycker jag därför att resonemangen i betänkandet
            utgör en bra plattform för den fortsatta diskussionen om firandet
            av Kalmarunionen
          </note>
          <note xml:id="i-576746f273c6effd-1">
            1997.
          </note>
          <note xml:id="i-8fec826b504d25dd-0">
            I detta anförande instämde Agneta Ringman (s).
          </note>
          <note xml:id="i-fba6e987cac2256f-0">
            Anf. 113 INGVAR JOHNSSON (s)
          </note>
          <note xml:id="i-c514269df4e4f161-0">
            Fru talman! Det jag tänker säga nu låter säkert lokalpatriotiskt.
            Men jag vill ändå påstå att Trollhättan står för mycket som är
            unikt, alltifrån den tidiga medeltida historien via 1700- och
            1800-talens tekniska genombrott och det moderna industrisamhället
            till dagens framtidsinriktade spjutspetsteknologi.
          </note>
          <note xml:id="i-4db79e592eae5a91-0">
            Förra årets sensationella guldfynd, den s.k. Vitteneskatten,
            visar tillsammans med tidigare nära tvåtusenåriga fynd på hur
            tidigt våra förfäder slog sig ned i vår bygd. De hade sannolikt
            också kunskap i ett avancerat hantverk.
          </note>
          <note xml:id="i-d000e388b3e2f32e-0">
            Med det var kanske främst älven med sina mäktiga vattenfall som
            gav inspiration till och möjliggjorde en mycket tidig teknisk
            utveckling. Trollhättan och dess historia handlar därför främst
            om utvecklingen vid älven, om heroiska försök att ta sig förbi
            de vilda fallen genom slussar som så småningom kröntes med framgång,
            om de tidigt anlagda industrierna vid fallen, om hur konstruktion
            och tillverkning av sågar, vattenturbiner och järnvägslok gjorde
            staden känd ute i världen redan vid förra sekelskiftet, om hur
            här byggdes landets första riktigt stora vattenkraftverk och om
            hur Vattenfall här hade sin vagga.
          </note>
          <note xml:id="i-ad701fb7a9796f2a-0">
            Därför har också många av våra stora inom teknikens historia
            verkat i och kommit att förknippas med
          </note>
          <note xml:id="i-1e4152feb7069c13-0">
            Trollhättan. Jag tänker på namn som Polhem, Nils
          </note>
          <note xml:id="i-f10cfb3ae4afbd0f-0">
            Ericsson och Swedenborg.
          </note>
          <note xml:id="i-cf1835ac17fb962d-0">
            Den tekniska kompetensen kom således mycket tidigt att ha en
            mycket hög nivå och banade också senare väg för flera av landets
            största industrier för tillverkning av högteknologiska produkter
            som flygplan, flygmotorer och bilar. I dag fullföljs de flerhundraåriga
            traditionerna på teknikens område. Vid industrier med starka rötter
            i dessa traditioner utvecklas i dag mycket av landets absolut
            förnämsta spjutspetsteknologi.
          </note>
          <note xml:id="i-b5ef7162b3b94435-0">
            Trollhättan, vattenkraften och dess industrier har betytt, betyder
            och kommer att betyda väldigt mycket för vårt lands tekniska och
            ekonomiska utveckling.
          </note>
          <note xml:id="i-f55cc1fb4494601e-0">
            Jag tycker därför att skapandet av Innovatum, som vi har motionerat
            om, är av nationellt intresse. Detta
          </note>
          <note xml:id="i-e32f859aabb66903-0">
            Innovatum kan ge oss kunskaper om teknikens förändringar och
            betydelse i samhället och bevara en för landet helt unik industriell
            kulturmiljö.
          </note>
          <note xml:id="i-b38c5586602587fa-0">
            Som vi har skrivit i motionen kan Innovatum bli en kulturell
            mötesplats mellan näringsutveckling och kulturhistoria där människa
            och teknik, teori och praktik, historia och framtid kommer att
            betyda väldig mycket, inte minst för våra ungdomars intresse för
            att ägna sig åt teknik. Vi säger ju så ofta att det är viktigt.
          </note>
          <note xml:id="i-b56b0c18ab33d8ae-0">
            Fru talman! Jag är därför glad för den positiva skrivning som
            finns i kulturutskottets betänkande. När
          </note>
          <note xml:id="i-0ec4375bf3d20bc9-0">
            Riksantikvarieämbetet skriver om program för dokumentation, vård
            och förvaltning av Sveriges 15 viktigaste industriminnen tycker
            jag att det är alldeles självklart att Innovatum i Trollhättan
            placeras mycket högt på den listan.
          </note>
          <note xml:id="i-d0a247536b1c2418-1">
            Överläggningen var härmed avslutad.
          </note>
          <note xml:id="i-c675c5b16a24dcf8-2">
            (Beslut skulle fattas den 21 februari.)
          </note>
          <note xml:id="i-8065e7d5e53d59ff-0">
            9 § Forskningsinformation m.m.
          </note>
          <note xml:id="i-650c38d35ecb426c-3">
            Föredrogs
          </note>
          <note xml:id="i-8c0857bbdedbea66-0">
            Kulturutskottets betänkande 1995/96:KrU9
          </note>
          <note xml:id="i-8aca4a710634e842-0">
            Forskningsinformation m.m.
          </note>
          <note xml:id="i-56f37c0eb91232a4-1">
            Andre vice talmannen konstaterade att ingen talare var anmäld.
          </note>
          <note xml:id="i-c675c5b16a24dcf8-3">
            (Beslut skulle fattas den 21 februari.)
          </note>
          <note xml:id="i-ffa3f3a69340fc1e-0">
            10 § Vatten- och luftvård
          </note>
          <note xml:id="i-650c38d35ecb426c-4">
            Föredrogs
          </note>
          <note xml:id="i-452274a8c442b238-0">
            Jordbruksutskottets betänkande 1995/96:JoU9
          </note>
          <note xml:id="i-6cb2aa6810419559-0">
            Vatten- och luftvård
          </note>
          <note xml:id="i-4b1fecbcb9b7e78a-0">
            Anf. 114 OLA SUNDELL (m)
          </note>
          <note xml:id="i-d6cb1c5a108063cf-0">
            Fru talman! Från dåtid till nutid och framtid. I det här betänkandet
            handlar det om miljöpolitik. Det torde väl höra nutid och framtid
            till.
          </note>
          <note xml:id="i-b80b8369312b44e8-0">
            Miljöpolitikens huvuduppgift är att skydda människors hälsa och
            åstadkomma en hållbar utveckling.
          </note>
          <note xml:id="i-b0036a0a77b58dff-0">
            Det fria och öppna samhället har förutsättningarna för att lösa
            den här uppgiften. Det är ett samhälle som präglas av mångfald
            och valfrihet samt teknisk utveckling och en fri marknadsekonomi.
            Arbetet för en bra miljö måste präglas av respekt för enskild
            äganderätt och frihet för den enskilde medborgaren.
          </note>
          <note xml:id="i-0de9e925fc81679c-0">
            I ett sådant klimat erhålls ett bra miljöresultat och en hållbar
            utveckling säkerställs. Exemplen är många och tydliga bland de
            länder där åsidosättandet av respekten för individen och avsaknaden
            av demokrati har avslöjat en miljöförstöring i en omfattning som
            vi inte trodde var möjlig.
          </note>
          <note xml:id="i-d7125bea67d87ab8-0">
            Det är bara att åka över gränsen, över Östersjön, till våra grannar
            i öst. Där kan man på plats konstatera deras misslyckanden. I
            Östeuropas planekonomier var individens frihet och personliga
            ansvar obefintliga.
          </note>
          <note xml:id="i-8394298d3db1686b-0">
            Centralism och statlig byråkrati ersatte personligt ansvarstagande,
            med förödande konsekvenser för miljön i dessa länder. Vi har lärt
            oss läxan: att förbud, regleringar och centralt fattade beslut
            som rycker undan det personliga ansvarstagandet hos medborgarna
            leder till misslyckanden i miljöarbetet.
          </note>
          <note xml:id="i-999855c875cff7e5-0">
            Det är den lilla världen som påverkar den stora världen. Att
            välja miljömärkt, att ståndortsanpassa sitt skogsbruk, att källsortera,
            att köra sin bil på blyfritt och att använda klorfria pappersprodukter
            är exempel på när kunskapen, insikten och ansvarstagandet leder
            miljöarbetet i rätt riktning.
          </note>
          <note xml:id="i-f2990c78db41ff74-0">
            Naturen måste och skall skyddas, samtidigt som villkoren för
            välfärd och arbete inte äventyras. Det tycks som om en god tillväxt
            och en bra miljöutveckling är varandras förutsättningar.
          </note>
          <note xml:id="i-5576bc20963cadf4-0">
            Framtidens människor kommer att ställa stora krav på sin miljö.
            Det företag, den organisation eller det land som brister i det
            avseendet kommer att hamna på efterkälken. Företag med dålig miljöimage
            kommer att få svårare att rekrytera kompetent personal samt få
            svårare att sälja sina produkter.
          </note>
          <note xml:id="i-acd0a9a705b9eeef-0">
            Verkligheten bjuder på många exempel där marknadens efterfrågan
            på miljövänliga produkter förändrat tillverkningsprocesser i rätt
            riktning. Den klorfria pappersmassan är ett bra exempel på när
            marknaden har efterfrågat produkter som har förändrat tillverkningsprocessen.
            Det har då påverkat miljön i rätt riktning, men det har också
            stärkt det här företagets och den här branschens konkurrenskraft.
          </note>
          <note xml:id="i-420a65401e9bfc89-0">
            För att driva på den här utvecklingen är det viktigt att i olika
            sammanhang, i alla sammanhang, främja konkurrens och tillgång
            till information. Man kan säga att miljömedvetna kunder påverkar
            utvecklingen snabbare än vad myndigheter, regler och förordningar
            många gånger gör.
          </note>
          <note xml:id="i-398040217f079848-0">
            Fru talman! Som grund för miljöpolitiska beslut måste en bedömning
            göras av vilka frågor som är viktigast att hantera för tillfället.
            En sådan prioriterad fråga bör vara det internationella samarbetet,
            och då i synnerhet EU-samarbetet. EU-samarbetet skall ses som
            en möjlighet att lösa de miljöproblem som är gränsöverskridande
            och som knappast i ett kort perspektiv kan lösas på nationell
            nivå. Exempel på sådana miljöproblem är förstås försurningen och
            klimatfrågan.
          </note>
          <note xml:id="i-fd7479b301e8cc2e-0">
            Reservation 6 till betänkandet JoU9 behandlar just läckaget av
            kväve och andra näringsämnen. Vi moderater anser att ett bra komplement
            till kommunernas reningsverk i syfte att minska exempelvis kväveutsläpp
            vore att stödja investeringar i våtmarker. Vi menar att om kommuner
            och andra kan påvisa ett bättre resultat med en våtmarksinvestering,
            i stället för att ytterligare stora pengar läggs på marginella
            förbättringar i ett reningsverk, så bör man uppmuntra till detta.
            Som vi ser det bör kommunen få den möjligheten. Marginalkostnaden
            för ytterligare rening i befintliga reningsverk är normalt sett
            väldigt hög i förhållande till den effekt det ger på miljön.
          </note>
          <note xml:id="i-0749bd3cd67886c2-0">
            Våtmarken kan vara en billig metod att fånga upp närsalter. Dessutom
            bidrar våtmarken till den biologiska mångfalden samt till en större
            variation i landskapsbilden.
          </note>
          <note xml:id="i-c4ad6f9588dd2edd-0">
            Den andra stora miljöfrågan - växthuseffekten, eller klimatfrågan
            - tarvar också en offensiv. En klimatpolitik borde syfta till
            en minskning av koldioxidutsläppen med 20 % fram till år 2005.
            Då jämför man med basåret 1987. Vidare borde den verka för att
            energibeskattningen inom EU ändras så att den motverkar koldioxidutsläppen.
          </note>
          <note xml:id="i-3e1b382e7c71e150-0">
            Sambanden i energi- och välfärdspolitik bör belysas. Vi moderater
            vill i det sammanhanget påpeka kärnkraftens betydelse dels för
            Sveriges jämfört med andra länder låga koldioxidutsläpp, dels
            för välfärdens bevarande. En snabbavveckling av kärnkraften skulle
            få koldioxidutsläppen att slå i taket, med ödesdigra konsekvenser
            på växthuseffekten.
          </note>
          <note xml:id="i-35da0e2ca068d367-0">
            Fru talman! För tids vinnande yrkar jag bifall endast till reservation
            nr 6, som rör regler för kommunal avloppsrening.
          </note>
          <note xml:id="i-96e5a998a4dc216d-0">
            Anf. 115 LENNART BRUNANDER (c)
          </note>
          <note xml:id="i-2cf88a3900c427f1-0">
            Fru talman! Som redan sagts är det ett viktigt område som vi
            har att diskutera. Betänkandet handlar om vatten- och luftvård,
            och ganska många motioner och motionsyrkanden behandlas. Det visar
            också det engagemang som finns hos människor i allmänhet och hos
            riksdagsledamöter. Över huvud taget är intresset stort för de
            här frågorna.
          </note>
          <note xml:id="i-255d1e0e35a4657a-0">
            Utan tvivel är det här viktiga frågor för överlevnad och för
            kommande generationer. I det förra anförandet sade Ola Sundell
            att det är viktigt att satsa på det personliga engagemanget, och
            det vill jag understryka. Hela kretsloppstänkandet är ju ett system
            som engagerar människor och också syftar till att göra det.
          </note>
          <note xml:id="i-e0b94ef3b9180f6c-0">
            Det syftar också till att ta vara på människors engagemang och
            kunskaper.
          </note>
          <note xml:id="i-d674ad83c06d3b44-0">
            Samtidigt vill jag understryka att för att få miljöpolitiken
            och saker och ting på miljöområdet i övrigt att fungera på ett
            bra sätt krävs också lagstiftning på vissa områden. Man kan inte
            förutsätta att allting sker på det sätt man vill. Det måste sättas
            vissa gränser, och inom de gränserna får det här engagemanget
            fritt spelrum.
          </note>
          <note xml:id="i-3fad1764c66d469c-0">
            Det råder inget tvivel om att vi är överens i väldigt många av
            de frågor som diskuteras i det här betänkandet, i varje fall när
            det gäller målsättningen, vart vi vill komma. Däremot finns det
            väl en del tvister om hur det skall göras och när det skall göras.
            Det är ofta hastigheten i framåtskridandena som är tvistefrågan.
          </note>
          <note xml:id="i-ecf66dc869c60ad4-0">
            I en del av de frågor som kommer upp i det här betänkandet, och
            även i många andra betänkanden som vi just nu behandlar i jordbruksutskottet,
            blockeras det hela av att miljöbalken är skjuten på framtiden.
            Här har Socialdemokraterna och Miljöpartiet gemensamt åstadkommit
            en blockering för utveckling under några år. Jag tycker att det
            är betänkligt att det är så. Det var ganska onödigt, och jag tycker
            inte att det var särskilt smart att göra på det sättet. Man kunde
            ha jobbat på ett betydligt bättre sätt och därmed också skapat
            bättre förutsättningar på miljöområdet.
          </note>
          <note xml:id="i-1b0d2ffd9c4c24ed-0">
            Luft och vatten är väldigt viktigt för oss. Det som sker här
            påverkas av mänskliga aktiviteter. Det är vad vi gör som bestämmer
            hur bra eller dåligt det blir i vår luft och våra vatten.
          </note>
          <note xml:id="i-f43d01ef1597d490-0">
            Det här gäller många områden. De kommunala avloppen, och naturligtvis
            även andra avlopp, har redan nämnts. Det är viktigt att man där
            hittar system som minskar de utsläpp vi nu har.
          </note>
          <note xml:id="i-00bcb821f0ae7057-0">
            Men det beror också på hur vårt samhälle fungerar i övrigt, vilka
            produkter vi använder och hur pass bra vi kan sortera saker och
            ting så att de hamnar på rätt ställe.
          </note>
          <note xml:id="i-bc5a49a28fa8ed66-0">
            Här uppkommer ytterligare ett stort bekymmer, och det är hur
            vi skall ta hand om det som kommer från våra avloppsreningsverk
            och få tillbaka det i det naturliga kretsloppet. Det påverkar
            också sättet att hantera våra vatten.
          </note>
          <note xml:id="i-1bc3bc14e3febcca-0">
            Det sades att man skulle kunna klara detta genom våtmarker, och
            det är frågor som jordbruksutskottet har haft uppe vid flera tillfällen.
            Vi har just haft synpunkten att det borde gå att minska kväveläckaget
            genom våtmarkerna. Det är över huvud taget viktigt att minska
            kväveläckaget från olika markaktiviteter.
          </note>
          <note xml:id="i-37695f16ac34bf00-0">
            Det är utan tvivel på det sättet att energiproduktionen och trafiken
            är de två saker som mest påverkar luften, genom de stora utsläpp
            som görs, i varje fall i de områden där det är stark trafik och
            där energiproduktionen är koncentrerad.
          </note>
          <note xml:id="i-88b0f063c535a2fc-0">
            När det gäller energiproduktionen, tror jag att det är väldigt
            viktigt att vi får en övergång till biobränslen, bioenergi och
            biobaserade drivmedel. Det är egentligen det enda sättet att klara
            av koldioxidbalansen.
          </note>
          <note xml:id="i-dce5f171e8b6928d-0">
            Ola Sundell sade tidigare att kärnkraften är det fina sätt som
            vi skulle kunna klara detta på. Han började sitt anförande med
            att säga att det var en framtidsfråga som vi nu skulle diskutera.
            Det avfall som kärnkraften lämnar efter sig är inte något exempel
            på att vi har tagit ansvar för framtiden, utan det är tvärtom
            orsaken till att vi måste mönstra ut just det energisystemet ur
            produktionen och ersätta det med sådant som vi kan acceptera och
            som inte lämnar de här effekterna för framtiden. Det är alltså
            inte nödvändigt, enligt min uppfattning, att en sådan här omläggning
            skall skapa bekymmer med koldioxid, därför att det finns annat
            än olja och kol att ersätta med.
          </note>
          <note xml:id="i-39d033ea283584ab-0">
            Markanvändningen i övrigt har också stor betydelse för hur vi
            hanterar framför allt våra vatten men även vår luft. Här är det
            viktigt vad som finns i det kemikaliesamhälle vi har. Det är här
            som det ibland krävs lagstiftning för att få bort kemikalier och
            främmande produkter som inte hör hemma i det kretsloppssystem
            som vi vill ordna och i det biologiska system som måste finnas
            för att framtiden skall bli bra i dessa avseenden. Att bygga upp
            ett fungerande kretsloppssystem är framtiden i hela detta system.
          </note>
          <note xml:id="i-39a09212375d9df0-0">
            I detta betänkande behandlas ett antal motioner, och det är bl.a.
            centermotioner om specifika saker i detta sammanhang. Det är resonemanget
            om och kravet på en Nordsjökommission. Det gäller oljeutvinning
            i Skagerrak, en handlingsplan för Västerhavets miljö, att Nordiska
            investeringsbanken skall kunna nyttjas för investeringar på miljöområdet
            och hur man skall hantera de vrak som finns ute i havet och som
            är tickande miljöbomber, för att undvika de bekymmer som annars
            skulle uppstå.
          </note>
          <note xml:id="i-7f7a4c74be508dcd-0">
            Det gäller också strandstädning på Västkusten, där det samlas
            skräp och sopor. Det kanske är litet överdrivet att säga att detta
            kommer från hela norra Europa, men det kommer i alla fall från
            hela Engelska kanalen och danska sidan, från de skepp som passerar
          </note>
          <note xml:id="i-63d5d206184d3910-0">
            Skagerrak och Kattegatt med mycket sopor, som blåser i land på
            Västkusten. Detta sköts för närvarande ganska bra genom AMS-jobb,
            och det är viktigt att få till stånd en långsiktig lösning.
          </note>
          <note xml:id="i-12ada7d789694537-0">
            Kväveutsläppen i Västerhavet är också stora. Det är ett bekymmer
            som vi måste ta tag i. Mycket av det här håller man på att jobba
            med.
          </note>
          <note xml:id="i-940505368a4f8ce6-0">
            Centerpartiet har under lång tid krävt att få en
          </note>
          <note xml:id="i-417941bde7e1a892-0">
            Nordsjökommission, för att på ett ordentligt sätt kunna hantera
            alla de problem i Nordsjön, Skagerrak och
          </note>
          <note xml:id="i-6f31593ffcd6e469-0">
            Kattegatt som man har pratat om. Vi har aldrig lyckats få en
            sådan till stånd.
          </note>
          <note xml:id="i-9b2536f24094cbc8-0">
            Vad som nu har hänt är att det har blivit en Nordsjökommitté.
            Den har inte alla de möjligheter att jobba som en Nordsjökommission
            skulle kunna ha, men det är ändå ett försök att lösa det här på
            ett bättre sätt.
          </note>
          <note xml:id="i-382617b03806cd6b-0">
            Vi har avstått från att reservera oss mot alla dessa yrkanden
            i betänkandet, i avvaktan på vad Nordsjökommittén kan uträtta
            och det arbete som pågår runt omkring. Jag vill också understryka
            att våra krav står kvar. Vi har de här frågorna under uppsikt
            och återkommer i den mån det kommer att behövas.
          </note>
          <note xml:id="i-d27e26625d7c73d9-0">
            En delfråga i detta är oljeutvinningen. En oljeutvinning i Skagerrak
            skulle kunna få ödesdigra konsekvenser, vid de läckage och olyckor
            som eventuellt kan inträffa, för hela Bohuskusten och en del av
            Hallandskusten. Därför är vi inte villiga att gå med på att det
            skall ske en oljeutvinning.
          </note>
          <note xml:id="i-3342a00f2e2d64a8-0">
            Nu har norrmännen vid de kontakter som har tagits från den svenska
            regeringen ändå gått med på en minskning och på att det görs en
            utredning av de bekymmer som kemikalieutsläpp kan medföra i detta
            sammanhang. Först efter den utredningen skall beslut fattas om
            hur det skall vara. Vi förutsätter att kontakterna mellan Sverige
            och Norge kommer att fortsätta.
          </note>
          <note xml:id="i-b6cf1310f748dc8e-0">
            Därför har vi inte heller på den punkten reserverat oss, utan
            vi avvaktar vad som sker. Men våra åsikter finns ändå kvar.
          </note>
          <note xml:id="i-e1e1f8ae1fd45c71-0">
            Vi har dock reserverat oss på en punkt i detta betänkande, och
            det gäller drivmedel och ekonomiska styrmedel för att stimulera
            och trycka på litet grand för att ta fram de alternativa drivmedlen.
            Det är biobaserade drivmedel som jag i första hand tänker på.
          </note>
          <note xml:id="i-a7b55ff0c6dc3168-0">
            Vad som behövs är ekonomiska styrmedel, och de kan vara på olika
            sätt. Det är positivt att man inte beskattar biobränslen och biologiskt
            uppbyggda drivmedel. Så är det i dag, men vad som behövs är en
            garanti för att detta beslut står sig. I det sammanhanget är det
            bekymmer med EU:s direktiv, och det är viktigt för Sverige att
            förändra dem så att vi kan behålla ett system där vi inte beskattar
            de drivmedlen.
          </note>
          <note xml:id="i-35a5523f8bef33f5-0">
            Man kan naturligtvis också stimulera detta genom att beskatta
            de andra drivmedlen, på ett sådant sätt att de biologiska drivmedlen
            får bättre konkurrenskraft.
          </note>
          <note xml:id="i-8b4c30a20b0ae203-0">
            Man kan också beskatta bilar, så att de bilar som går att köra
            med sådana här bränslen blir billigare.
          </note>
          <note xml:id="i-1ef6deaf78715cd7-0">
            Men det är viktigt och nödvändigt, för att detta skall vara möjligt,
            att det finns tillgång till dessa drivmedel. Det är inte så att
            de som agerar på den här marknaden är så tillmötesgående att de
            ser till att det alltid finns en sådan tillgång. Därför borde
            det ställas krav på att det tillräckligt tätt i vårt samhälle,
            i princip i varje kommun, finns tillgång till drivmedel av det
            här slaget.
          </note>
          <note xml:id="i-e4c6d6f72ced584f-0">
            Riksdagsledamöter och även andra som passerade
          </note>
          <note xml:id="i-ec4afbd30e4c0499-0">
            Riksdagshuset kunde i förra veckan få köra bilar som drevs med
            etanol. Man hade bilar här ute som vi fick provköra, och de gick
            alldeles utmärkt. Som en parentes kan jag nämna att de bilar som
            kördes med etanol blev tio hästkrafter starkare än när de kördes
            med bensin. Det är viktigt att driva på det här.
          </note>
          <note xml:id="i-7f52961cd22a96b4-0">
            Jag yrkar bifall till reservation 11, där dessa frågor tas upp,
            och i övrigt till utskottets hemställan.
          </note>
          <note xml:id="i-6b9d9fe93e2713e7-0">
            Anf. 116 MAGGI MIKAELSSON (v)
          </note>
          <note xml:id="i-4c9937f1dba8c37a-0">
            Fru talman! Frågorna om vatten- och luftvård är stora - mycket
            större än vad detta betänkande ger intryck av. Det är också, som
            det står i sammanfattningen, ett betänkande som samlar ett antal
            motioner till behandling. Det gör att hela betänkandet blir ganska
            splittrat. Det är krav på allt från att stoppa oljeborrning i
            Skagerrak till utsläpp från gräsklippare, och det gör att debatten
            inte får den tyngd som frågorna i sig förtjänar. Vatten- och luftvårdsfrågor,
            klimatfrågor och frågan om behovet av rent vatten och havsvatten
            både lokalt och globalt är väldigt viktiga.
          </note>
          <note xml:id="i-b4b95fe4b2e69d0a-0">
            Till viss del kan man säga att det ligger i sakens natur att
            de frågor vi behandlar i jordbruksutskottet hänger ihop, eftersom
            miljöfrågorna är så komplexa.
          </note>
          <note xml:id="i-6e127f9acfb4878d-0">
            Samtidigt är det otillfredsställande att debatten blir så spretig
            som den har varit i dag.
          </note>
          <note xml:id="i-50ad2e94d91c4c08-0">
            Vi i Vänsterpartiet har valt att inte ta upp de frågor som har
            med rena luftutsläpp att göra. Vi har tagit upp dem i ett särskilt
            yttrande. Däremot har vi fyra andra reservationer och ett särskilt
            yttrande som behandlar luftutsläpp. Det gör att det blir en litet
            konstig diskussion och debatt.
          </note>
          <note xml:id="i-0804f375ff104a9e-0">
            Det finns många synpunkter som man kan ha på
          </note>
          <note xml:id="i-f96f1562479498b9-0">
            Lennart Brunanders anförande. Mycket i det kan jag hålla med
            om, men på en del punkter tycker jag inte på samma sätt.
          </note>
          <note xml:id="i-148454853be718fe-0">
            Miljöbalken kommer t.ex. upp med jämna mellanrum. Det verkar
            som om varje regering vill sätta ett slags visitkort i historieböckerna
            för att visa att man har klarat av att göra någonting. Nu blev
            det inte den förra regeringen, eftersom det fanns mycket att ha
            synpunkter på i det förslag till miljöbalk som kom efter den utredning
            som gjordes. Vi har valt att försöka få ett bättre enhetligt förslag,
            och jag hoppas att vi skall få det. Jag tycker också att det är
            tråkigt och besvärligt att det drar ut på tiden, men det är en
            avvägning man får göra om man tror att man kan få ett bättre resultat.
          </note>
          <note xml:id="i-f456f30cec3c8279-0">
            Det är två frågor som jag skulle vilja ta upp litet närmare i
            det här anförandet. Den ena gäller Skagerrak och oljeborrningen.
            Vi är ju flera som har haft synpunkter på det, och det har resulterat
            i två reservationer och ett särskilt yttrande.
          </note>
          <note xml:id="i-1ca5c9bd63da8416-0">
            Alla vet att hoten mot Skagerrak är stora. Det är mindre än ett
            år sedan Naturvårdsverket gav ut ett pressmeddelande om en stor
            undersökning där man hade konstaterat att bottnarna i Skagerrak
            innehåller gifter som skadar bottendjur och fisk. Det handlar
            om polyaromatiska kolväten - det är restprodukter från oljeförbränning
            - kväve och fosforutsläpp, och det handlar om partiklar som transporteras
            från södra
          </note>
          <note xml:id="i-74528fe263428c3f-0">
            Nordsjön osv. Allt det här sammantaget gör det ganska enkelt
            att inse att det vore förödande att sätta i gång med oljeborrning
            i Skagerrak och tillåta provborrning.
          </note>
          <note xml:id="i-6a8c135f1e82fda0-0">
            Det är bra att regeringen har agerat och tagit upp den här frågan
            med Norge, och att den har fått till stånd att det område man
            undersöker i Norge har minskats. Men det räcker inte. Det räcker
            inte heller med den miljökonsekvensbeskrivning man gör i Norge.
            Det som behövs är ett klart och tydligt uttalande från Sveriges
            sida att vi för vår del inte anser att man skall borra. Då behöver
            man inte heller undersöka.
          </note>
          <note xml:id="i-2959d7aed89ebe4b-0">
            Naturen och miljön i Skagerrak, vattenkvaliteten och bottnarna
            - allting talar för att man inte skall borra efter olja i Skagerrak.
          </note>
          <note xml:id="i-56faa2abca64c039-0">
            Eftersom vi tycker att det är viktigt, vill jag yrka bifall till
            reservation 2 i betänkandet som handlar just om det.
          </note>
          <note xml:id="i-cdd964316b7acaee-0">
            Vi har också en reservation som handlar om strandstädning. Den
            frågan är ganska intressant eftersom den har att göra med den
            ökande belastning som drabbar vissa områden längs våra kuster.
            Det kan inte vara rimligt att man överlåter hela ansvaret på den
            enskilda kommunen för det behov av städning som uppstår. Man skulle
            självklart önska att folk lärde sig att plocka rätt på det de
            skräpar ner med, men verkligheten ser ju inte ut så.
          </note>
          <note xml:id="i-25b68b8da58ece36-0">
            Strandstädningen är en ganska stor och tung uppgift, framför
            allt för kustkommunerna, och därför har vi tagit upp den i en
            reservation. Vi står naturligtvis bakom den reservationen liksom
            de andra som handlar om katalysatorer m.m. men vi avstår från
            att yrka bifall till dem i behandlingen av det här betänkandet.
          </note>
          <note xml:id="i-e5675dc9d6f40129-0">
            Jag vill dock poängtera, bl.a. med anledning av tidigare debatter,
            att vi står bakom de reservationerna även om vi inte yrkar bifall
            till dem.
          </note>
          <note xml:id="i-4057267d80139c4d-0">
            Anf. 117 LENNART BRUNANDER (c) replik
          </note>
          <note xml:id="i-93c063bd299d0b3e-0">
            Fru talman! Maggi Mikaelsson tyckte inte om det jag sade om miljöbalken,
            och det får väl vara som det är med det.
          </note>
          <note xml:id="i-2d87494c9ab0a4bc-0">
            Men faktum är att när man sköt på miljöbalken sköt man också
            på möjligheten att förändra en hel del saker under flera år. Det
            var inte hemligt vid den tidpunkten. Vi visste att det skulle
            bli på det sättet. Då är det litet onödigt att i dag stå och säga
            att man är ledsen för att det skall ta så lång tid. Det borde
            man ha varit vid det tillfället - det hade varit mycket bättre.
          </note>
          <note xml:id="i-2c880ee062a2ab36-0">
            Jag kan vara överens med Maggi Mikaelsson om att det fanns saker
            och ting att förbättra i det miljöbalksförslag som förelåg. Men
            jag är alldeles övertygad om att vi gemensamt hade kunnat göra
            det om vi hade antagit den miljöbalken och låtit den börja arbeta
            med de förutsättningar den hade. Det hade ändå inneburit en förbättring,
            och vi hade haft en bättre situation under alla dessa år. Sedan
            hade vi kunnat förbättra den. Det hade inte tagit längre tid -
            det hade gått fortare.
          </note>
          <note xml:id="i-adb308ac01a7984b-0">
            När det gäller strandstädning håller jag med
          </note>
          <note xml:id="i-43018ae0405a3304-0">
            Maggi Mikaelsson men vill tillägga att det inte bara gäller det
            skräp som folk som är ute i markerna och ute vid kusten slänger.
            Väldigt mycket kommer från havet, från andra länder och från båtar,
            och det är inte rimligt att de kommuner som drabbas skall belastas
            av detta. Men nu jobbar Miljövårdsberedningen med den här frågan
            och skall komma med ett förslag. Det var mot den bakgrunden som
            vi från Centerpartiets sida inte reserverade oss utan tog upp
            detta i ett särskilt yttrande.
          </note>
          <note xml:id="i-e46c3ffd57f91d93-0">
            Anf. 118 MAGGI MIKAELSSON (v) replik
          </note>
          <note xml:id="i-ee0137c51394226e-0">
            Fru talman! Det är väl alldeles uppenbart, Lennart
          </note>
          <note xml:id="i-285dc6e0e9a5ebe8-0">
            Brunander, att vi inte blir överens om huruvida det var rätt
            eller fel att skjuta på miljöbalken för att få ett nytt förslag,
            så den diskussionen får vi väl lämna därhän. Det var en svår avvägning,
            och det är därför jag säger att jag tycker att det är synd. Jag
            är ledsen över att vissa viktiga miljöåtgärder kanske tar längre
            tid att få fram lagförslag om och lagfästa, men jag är inte säker
            på att det hade blivit bättre om vi hade beslutat enligt det förslag
            som låg på riksdagens bord efter valet 1994.
          </note>
          <note xml:id="i-fa8e49e7fa711eb8-0">
            Anf. 119 GUDRUN LINDVALL (mp)
          </note>
          <note xml:id="i-401a0dc3b76dc526-0">
            Fru talman! Miljöpartiet står bakom många av de motioner som
            behandlas i detta betänkande. Jag tänker försöka prata litet grand
            dels om de motioner som handlar om hav, dels om dem som handlar
            om luft.
          </note>
          <note xml:id="i-81e6f511745e912d-0">
            Om vi tittar på hur miljösituationen är i Sverige kan vi se att
            vi trots många vackra mål faktiskt inte går åt rätt håll. Det
            är inte bara det att vi inte når målen. I många fall blir det
            betydligt sämre. Vi går åt fel håll. Då måste det vara ytterst
            angeläget för riksdagen att se över dels vilka åtgärder vi borde
            ha vidtagit, dels vilka åtgärder vi måste vidta i framtiden för
            att de mål vi har faktiskt skall uppnås. Vi har ju ett syfte med
            målen: Vi vill nämligen att miljön skall bli bättre.
          </note>
          <note xml:id="i-abbad17ebbd2e1cd-0">
            Både luftvården och vattenvården är alltså väsentliga när vi
            diskuterar detta. När man pratar om luft och vatten kommer man
            också in på många frågor vi diskuterat i andra sammanhang, t.ex.
            biologisk mångfald. Mycket av det vi gör innebär att den biologiska
            mångfalden, antalet arter vi har i landet och antalet individer
            vi har inom arterna minskar.
          </note>
          <note xml:id="i-6c674bc1ace80c8a-0">
            Därför är det oerhört angeläget att vi får fart på miljöpolitiken
            i Sverige. Som det ser ut i dag står vi mest och väntar på att
            EU skall hinna i kapp oss. I
          </note>
          <note xml:id="i-56e52feb35a609b9-0">
            bästa fall tycks det vara så att man anser att en bra miljöpolitik
            i Sverige är att stå stilla. Det tycker inte
          </note>
          <note xml:id="i-1903f73b1642dafb-0">
            Miljöpartiet.
          </note>
          <note xml:id="i-ee68d62a1b25572d-0">
            Vi har en reservation som handlar om aktionsplaner. Den hänger
            egentligen ihop med reservationen som handlar om våtmarker, kväveutsläpp
            från reningsverk, litet grand om de oljeutsläpp som kommer från
            mark och vilka regler vi har för jordbrukets skötsellagar.
          </note>
          <note xml:id="i-b9f3b7afdee58318-0">
            Därför yrkar jag bifall bara till reservation 1, men tänker prata
            även om de andra.
          </note>
          <note xml:id="i-ab860aa7a0d95273-0">
            Mycket av det som hamnar i vattnet i dag kommer från marken.
            Det innebär att om vi skall kunna komma till rätta med föroreningar
            i vattnet måste vi komma till rätta med det som sker på marken
            runtikring.
          </note>
          <note xml:id="i-e1910aa1c1936c8d-0">
            Vi måste se till att vi skapar våtmarker så att kväve renas innan
            det kommer ut till t.ex. havet. Vi måste se till att vi skapar
            skyddszoner utefter vattendrag, så att mycket av de föroreningar
            som finns i marken, framför allt konstgödsel, fastnar i vegetationen
            innan de kommer ut i bäckarna. Vi måste se till att reningsverken
            som finns runt våra kuster får en bra kväverening.
          </note>
          <note xml:id="i-d6ab74b94808d224-0">
            Tyvärr fungerar inget av det här i Sverige i dag. Vi kan se att
            även i Skåne och Halland, där man verkligen har försökt plocka
            fram en plan för hur man skulle kunna komma till rätta med framför
            allt kväveläckaget från jordbruket, går man bet med dagens lagstiftning.
            Man lyckas inte hejda utsläppet av de här ämnena.
          </note>
          <note xml:id="i-46420f2da0f8eaad-0">
            När vi kan konstatera att vi inte kan klara de mål vi har satt
            upp måste vi fundera på vilka andra sätt vi har att agera. Det
            kanske är dags nu att skapa aktionsplaner som inom enskilda geografiska
            områden säger hur vi samlat skall ta ett grepp för att komma till
            rätta med miljöförstöringen och de utsläpp som finns till hav
            och vatten.
          </note>
          <note xml:id="i-39f26176258018e2-0">
            Det här har vi skrivit om i reservation 1. Vi har alltså inte
            fått igenom våra synpunkter i utskottet. Det är dags att inse
            att vi måste ta helhetsgrepp om vi menar allvar med miljöpolitiken.
          </note>
          <note xml:id="i-6a1f61f963b81857-0">
            Om man tittar på kvävereningen i kommunala reningsverk ser man
            följande: När det gäller belastningen av förorenande ämnen till
            havet är det kvävet som är den begränsande faktorn, dvs. att det
            finns ont om kväve i havet naturligt. Tillför vi kväve får vi
            en rejäl algtillväxt. Det finns nämligen gott om fosfor, och det
            är just balansen mellan kväve och fosfor som innebär att man får
            en algtillväxt.
          </note>
          <note xml:id="i-2b6523338910f8d0-0">
            Vi vet att vi har en tillväxt av giftalger i Östersjön nästan
            varje år. Skall vi komma till rätta med det måste vi få bra kväverening
            på de kommunala reningsverken. Här går utvecklingen långsamt.
            Skall man vara ärlig är de faktiskt duktigare i Polen.
          </note>
          <note xml:id="i-2d7b673f2aa6bc4e-0">
            Jag skulle vilja kommentera det Ola Sundell säger.
          </note>
          <note xml:id="i-178f96ce1b14ffd2-0">
            Han sprider nämligen en av de myter vi har i dag, nämligen att
            luftföroreningarna är störst i Östeuropa.
          </note>
          <note xml:id="i-e8bdfebd7ea8ab05-0">
            Ola Sundell säger att vi har en miljöpolitik för att skydda människors
            hälsa. Vi i Miljöpartiet vill skydda betydligt mer. Det finns
            värden utöver människan i naturen. Vi lever av naturen. Vi lever
            på att den kan fungera. Vi lever av att de arter som finns i olika
            ekologiska system kan vara kvar.
          </note>
          <note xml:id="i-62f70bc9296915fb-0">
            Men om man nu som Ola Sundell anser att vi har en miljöpolitik
            för att skydda människors hälsa finns det mycket intressant att
            titta på i Östeuropa. Det är inte första gången jag tar upp detta
            i kammaren.
          </note>
          <note xml:id="i-da2603d517f50cca-0">
            En effekt av miljöpolitiken är allergier. Det finns en mycket
            intressant artikel som jag skall kopiera till
          </note>
          <note xml:id="i-2b7a0211d7efb994-0">
            Ola Sundell. Han skall få den av mig. Den kommer från Forskning
            och Framsteg nr 8 år 1995.
          </note>
          <note xml:id="i-aab1edde6d619cbc-0">
            Man kan efter det att muren har fallit börja göra jämförande
            studier mellan Östeuropa och Västeuropa.
          </note>
          <note xml:id="i-595abd6038b2303d-0">
            Man kan se att Östeuropa trots miljöförstöringen från framför
            allt brunkolsverk har en allergiförekomst på
          </note>
          <note xml:id="i-db1fe55740246d2a-0">
            5-6 %, medan vi i Sverige har en allergiförekomst på
          </note>
          <note xml:id="i-fb7c8003c15ede6a-0">
            70 % hos människor i låg ålder. Om det är människors hälsa vi
            vill värna måste Östeuropa vara ett mycket dåligt exempel.
          </note>
          <note xml:id="i-f5799a3bfe00c62b-0">
            Studier visar alltså att det finns viss typ av miljöförstöring
            som människan klarar ganska bra. Man klarar denna gamla typ av
            miljöförstöring som finns i
          </note>
          <note xml:id="i-366ac59fb942b8de-0">
            Östeuropa ganska bra. Dessutom är den mycket lätt att komma till
            rätta med, för det kräver en väl beprövad teknik. Det handlar
            inte om teknikkunnande utan om pengar.
          </note>
          <note xml:id="i-fd1f84a7b14d1b54-0">
            Det finns en annan miljöproblematik i västvärlden, nämligen kemikaliesamhället.
            Vi sprider ut en mängd kemikalier både till luft och vatten. Det
            är ett miljöproblem som är mycket svårare att komma till rätta
            med. Vi har inte ens tagit första steget för att komma till rätta
            med det. Det visar sig i form av allergier.
          </note>
          <note xml:id="i-c3df7ce8c7ac04f8-0">
            Om vi ser att vi även fortsättningsvis förorenar havet måste
            vi komma till rätta med det. Det är möjligt att det kan gå på
            frivillig väg i och med att EU:s miljöstöd är utformade så, att
            man får bidrag om man anlägger våtmarker och om man anlägger skyddszoner.
            Om det inte går på frivillig väg är det faktiskt dags att ta till
            lagstiftning om vi menar allvar med att nå målen.
          </note>
          <note xml:id="i-09bf69beb1072d50-0">
            Vi har också en hel del om luftföroreningar i betänkandet. Vi
            har en reservation - nr 14 - som handlar om växthusgaser, som
            jag ber att få yrka bifall till.
          </note>
          <note xml:id="i-598ad7688a051ec7-0">
            Även här är det likadant. Det finns mål som vi inte når. När
            det gäller t.ex. koldioxid finns det ett mål som säger att vi
            skall stabilisera oss på 1990 års utsläppsnivå, och att koldioxidutsläppen
            skall börja minska senast år 2000. De ökar i dag.
          </note>
          <note xml:id="i-085f6627d29606b1-0">
            Vi måste också här fundera på hur vi skall vända trenden. Hur
            skall vi få till stånd handlingsplaner som gör att trenden börjar
            vända och att vi inte bara når målet utan kommer dit vi vet att
            vi måste, nämligen till den nivå som naturen tål? Den ligger långt
            under de mål vi har.
          </note>
          <note xml:id="i-11a772ee4561887d-0">
            Sverige har dessutom skrivit på Klimatkonventionen. Trots det
            kan vi se att vi inte klarar målen.
          </note>
          <note xml:id="i-a3e0b79ca356fd2f-0">
            Luftföroreningarna beror delvis på stora utsläpp.
          </note>
          <note xml:id="i-67da50ee0ef8cd5c-0">
            Jag påstår att en annan myt i samhället är att vi vet exakt vad
            som kommer ur alla industrier. Man får inte svära i kammaren,
            men f-n tro´t! Det är inte så.
          </note>
          <note xml:id="i-46ba9165249bd908-0">
            Vissa tycker hemskt mycket om att vi säger att det är vad den
            enskilda konsumenten gör som betyder någonting i industrin. Men
            när man börjar diskutera dem som har kontrollen över industrin
            skulle jag vilja påstå att det är ytterligare en myt. Vi har långt
            kvar innan industrin är helt fri från de utsläpp som inte borde
            finnas. Det finns t.o.m. vissa miljövårdare som säger att de inte
            har någon aning om vad som släpps ut, vare sig till luft eller
            vatten.
          </note>
          <note xml:id="i-2e8512b9efc7ef57-0">
            Vi visar också att det ibland är små källor som betyder mycket.
            Båtmotorer, t.ex., har en enormt dålig verkningsgrad. Vi menar
            att man ganska lätt skulle kunna komma till rätta med det. Man
            skulle kunna kräva att de kör på alkylatbensin. Det är en mycket
            renare bensin som förbränns betydligt mer än vad dagens bensin
            gör.
          </note>
          <note xml:id="i-cb9648b6d1f16004-0">
            Vi menar att fyrtaktsmotorer borde tas fram. De finns faktiskt.
            Då skall man kräva att de körs på miljöklass 2.
          </note>
          <note xml:id="i-88b35e584f493d17-0">
            Vi menar att man skall se till att alla båtmotorer uppfyller
            de s.k. Bodensee steg 1-bestämmelserna, som är krav på miljön.
          </note>
          <note xml:id="i-3bfd38f27b9794db-0">
            Gräsklippare har också en oerhört dålig verkningsgrad. Mycket
            går ut orenat. Det kommer ut kemikalier som vi definitivt inte
            vill ha ut. Även här finns det alternativ i dag. Det finns eldrivna
            och solcellsdrivna gräsklippare.
          </note>
          <note xml:id="i-94a4002307e98cf5-0">
            Miljöpartiet har fått igenom någonting som heter substitutionsprincipen,
            som på kemikalieområdet innebär att det farligare alternativet
            skall försvinna ur marknaden om det finns ett bättre, mindre miljöfarlig
            alternativ. Man kan undra om det inte också borde gälla denna
            typ av varor. Det är kanske dags att införa en skrotningspremie
            på gräsklippare och säga att vi måste bli av med dessa dåliga
            gräsklippare. Vi måste se till att vi gynnar de gräsklippare som
            hör framtiden till, nämligen de som går på el eller solceller.
            På sikt kanske vi också här måste fundera på om det är ett förbud
            vi måste ha.
          </note>
          <note xml:id="i-264bc751fe5c89fb-0">
            Jag vill också yrka bifall till reservation 12 och 13
          </note>
          <note xml:id="i-5b726e5b220c6aba-0">
            som handlar om detta.
          </note>
          <note xml:id="i-66bb9a2f4207f644-0">
            Vi har också en reservation som handlar om Skagerrak. Den kommer
            Per Lager att utveckla ytterligare.
          </note>
          <note xml:id="i-53f60ec85bbd1dad-0">
            Det blir ganska många frågor som hanteras i ett sammanhang i
            ett betänkande av detta slag, men jag skulle vilja kommentera
            någonting som Lennart Brunander har sagt.
          </note>
          <note xml:id="i-0ec37e9d5647c83e-0">
            Ett skäl för Miljöpartiet att säga nej till EU var oljedirektivet.
            Oljedirektivet gör det nämligen nästan omöjligt att satsa på alternativa
            bränslen. Oljedirektivet säger att man får ha skattelindringar
            så länge biobränslen används på försök, men så fort man kommer
            över försöksstadiet måste skatterna vara utformade på så sätt
            att biobränslet inte gynnas framför oljan.
          </note>
          <note xml:id="i-9b493ae07c1848d2-0">
            Detta grälar man mycket om i Frankrike i dag. I
          </note>
          <note xml:id="i-48667ab5b751dcc2-0">
            Frankrike har bönder satsat på att ta fram framför allt etanol.
            Produktionen börjar bli så stor att det verkligen kan diskuteras
            om det är forskning eller inte.
          </note>
          <note xml:id="i-672e50b608c82ed2-0">
            Kommissionen hävdar att Frankrike inte längre får ha kvar sin
            gynnsamma skatt på biobränslen därför att man har för stor produktion.
            Man måste skärpa beskattningen så att man inte konkurrerar ut
            oljan.
          </note>
          <note xml:id="i-bfb67967dc12fbb4-0">
            Detta anser vi i Miljöpartiet vara ett av de vansinniga direktiv
            som finns i EU som definitivt inte är framåtsyftande och som visar
            att man inte alltid är så speciellt intresserad av en bra miljö.
          </note>
          <note xml:id="i-5e2ac2c5051fdb28-0">
            Anf. 120 LENNART BRUNANDER (c) replik
          </note>
          <note xml:id="i-0a834765ecafc59a-0">
            Herr talman! Vad gäller den sista frågan som Gudrun Lindvall
            tog upp vill jag säga att jag delar hennes uppfattning om att
            direktivet inte är särskilt bra utan snarare väldigt dåligt. Vi
            borde gemensamt kunna hjälpas åt att försöka ändra på det.
          </note>
          <note xml:id="i-1fa1cab33bded470-0">
            Jag tror att vi kommer att få ganska stor hjälp av
          </note>
          <note xml:id="i-cfb90edd128935e9-0">
            Frankrike att göra det. Frankrike har ju faktiskt satsat mycket
            mer på biobränslen än vad vi har gjort. Man har gjort en storskalig
            satsning och på det sättet fått fram en bra produktion.
          </note>
          <note xml:id="i-04977ceaccec2675-0">
            Det finns också andra länder. Österrike är ett land som också
            har satsat betydligt mer än vad vi har gjort.
          </note>
          <note xml:id="i-c661126c5466c3f0-0">
            Jag tycker att det borgar för att vi skall kunna få en annan
            diskussion och ett annat beslut. Det är väldigt väsentligt att
            vi får det.
          </note>
          <note xml:id="i-e3ada664b0ac0355-0">
            Anf. 121 GUDRUN LINDVALL (mp) replik
          </note>
          <note xml:id="i-9a1db734da62ae68-0">
            Herr talman! Miljöpartiets lösning på det är att gå ur EU, Lennart
            Brunander. Det är nog betydligt lättare än att ändra oljedirektivet,
            även om det också är svårt.
          </note>
          <note xml:id="i-370a4ab83e5cf029-0">
            Tyvärr vet vi av erfarenhet efter detta år i EU att det tar enormt
            lång tid att ändra EU-direktiv. Det är mycket tjorvigt.
          </note>
          <note xml:id="i-5ba8ce86dbf6998b-0">
            Dessutom kan vi se att oljedirektivet hänger ihop med jordbrukspolitiken.
            Det finns många länder som inte alls ser med blida ögon på att
            man har en hög produktion av t.ex. spannmål och sedan gör biobränslen
            av det. De ser hellre att man för en jordbrukspolitik som skär
            ned produktionen.
          </note>
          <note xml:id="i-22d9d1677278db44-0">
            Jag lovar Lennart Brunander att våra fyra parlamentariker i EU
            skall göra allt de kan för att få en ändring till stånd, för det
            är ett fullkomligt vansinnigt direktiv.
          </note>
          <note xml:id="i-7c00068c042b496a-0">
            Naturligtvis är det biobränslena som hör framtiden till på alla
            fronter. Kan vi jobba gemensamt i parlamentet runt detta är det
            alldeles klart att vi skall göra det.
          </note>
          <note xml:id="i-1ea877022fecc705-0">
            Anf. 122 LENNART BRUNANDER (c) replik
          </note>
          <note xml:id="i-11d026e6dc0abe16-0">
            Herr talman! Jag tror att det är nödvändigt att vi gör det. Alternativet
            att gå ur EU är ju inget sätt att lösa det här problemet. Vi skulle
            i så fall säkert lättare kunna åstadkomma bra regler här hemma,
            om vi vore överens allesammans. Men trots det löser det inte de
            utsläppsproblem vi har.
          </note>
          <note xml:id="i-074e491d138e7e82-0">
            Gudrun Lindvall berättade tidigare om bekymren med kväveutsläpp
            i t.ex. Halland. Mycket av de kväveutsläppen blåser hit från Danmark
            och Europa. De kommer att fortsätta att göra det om vi inte där
            kan försöka att skapa bättre förutsättningar. Jag tror att det
            är viktigt att vi hjälps åt att skapa bättre förutsättningar inom
            EU.
          </note>
          <note xml:id="i-51d167008d1783fa-0">
            Anf. 123 GUDRUN LINDVALL (mp) replik
          </note>
          <note xml:id="i-5f5410afa5a394d3-0">
            Herr talman! Vattenvägen kan man säga att det kommer väldigt
            litet kväve till Sverige. Genom luft kommer en hel del.
          </note>
          <note xml:id="i-0eead961108844f4-0">
            Nu pratade jag om vatten, och där kan vi se att den största boven
            när det gäller kvävet i havet är det konventionella jordbruket.
            Framför allt när det är lätta jordar läcker det mycket kväve till
            havet, särskilt om man håller marken öppen över vintern. Tyvärr
            kan vi se att EU:s jordbrukspolitik, som vi inte skall diskutera
            här, gynnar en intensiv spannmålsproduktion, har mycket speciella
            regler för träda och har fått till konsekvens att mer mark ligger
            bar. Jag håller inte för uteslutet - jag hoppas att jag har fel
            - att det här problemet kommer att ytterligare förvärras.
          </note>
          <note xml:id="i-36ae3af18384e124-0">
            Anf. 124 OLA SUNDELL (m) replik
          </note>
          <note xml:id="i-ee860a0e98b47cbb-0">
            Herr talman! Gudrun Lindvall verkar vara som en kalv på en klöveräng.
            Hon hoppar över alltför många saker. Ena stunden är det gräsklippare
            hon diskuterar, andra stunden prisar hon den miljöpolitik som
            stod för
          </note>
          <note xml:id="i-10e43196f027be81-0">
            Brezjnev och andra politruker på den sidan. Det är inte speciellt
            trovärdigt. Jag måste säga att om det är detta som är Miljöpartiets
            förebild, det gamla Sovjetunionen, kan man börja undra om det
            är den marknadsföringen ni vill göra av svensk miljöpolitik.
          </note>
          <note xml:id="i-75aa453881dd3de1-0">
            Den statistik ni visar, vad kan den vara värd? Otaliga är väl
            de TV-program om och de personliga upplevelser inte bara av allergier
            utan även av andra saker som barn och ungdom i de här länderna
            har fått utstå på grund av den bristfälliga miljön. Hur kan Gudrun
          </note>
          <note xml:id="i-51df6b88e20732f6-0">
            Lindvall komma och påstå att detta skulle vara en förebild för
            svensk miljöpolitik? Lägg den i papperskorgen!
          </note>
          <note xml:id="i-f2c288f80d49a9cd-0">
            Anf. 125 GUDRUN LINDVALL (mp) replik
          </note>
          <note xml:id="i-dd73c5416f88971a-0">
            Herr talman! Ola Sundells replik tyder på att han inte är påläst.
            Det bör man vara i en debatt, tycker jag.
          </note>
          <note xml:id="i-843b2e1e4a471af5-0">
            Jag hänvisade till svenska allergiforskare, svenska läkare, som
            har undersökt och gjort jämförelser. Man har t.ex. tittat på en
            ort i Polen som heter Konin och som är vänort till Sundsvall.
            Därefter har man gjort en jämförelse. I Konin, som har tre brunkolsverk
            som släpper ut ungefär hälften så mycket svaveldioxid som hela
            Sverige gör, har man tittat på allergiförekomsten.
          </note>
          <note xml:id="i-619258c2995819dc-0">
            Man har då kunnat se att den är 6-7 %. I Sundsvall har man den
            siffra som är vanlig i Sverige, för små barn upp till 70 %, annars
            normalt 30 %.
          </note>
          <note xml:id="i-2c2973278641783a-0">
            Naturligtvis anser inte jag att miljöpolitiken i Östeuropa har
            varit bra, för de har aldrig haft någon. De har över huvud taget
            inte haft någon miljöpolitik. De har haft höga skorstenar och
            föroreningar rakt ut i rören.
          </note>
          <note xml:id="i-b082b31814671b3a-0">
            Men man måste ändå hålla tungan rätt i mun. Man måste se vilken
            typ av miljöförstöring de har. De har den typ av miljöförstöring
            som vi hade på tidigt 50-
          </note>
          <note xml:id="i-2d6906baf8770a6d-0">
            tal. De har koleldade verk, de har kväveoxider och de har partiklar.
            De har inte alla kemikalier som vi har.
          </note>
          <note xml:id="i-6af78b5c7baaf12b-0">
            Man kan till och med se i den här undersökningen, som Ola Sundell
            borde läsa med stort intresse, att jämförelser har gjorts mellan
            Leipzig och någon stad i
          </note>
          <note xml:id="i-ed6802b56abb545b-0">
            Västtyskland. Där har man exakt samma fördelning.
          </note>
          <note xml:id="i-2def559858de87a4-0">
            6-7 % allergiförekomst i Leipzig, 30% i München, som jag tror
            att det är.
          </note>
          <note xml:id="i-09a66cf2e14c09ac-0">
            Man kan också se vad som händer när människor flyttar från de
            länderna till våra västerländska länder.
          </note>
          <note xml:id="i-7b6a06234ce8cb1f-0">
            Hos samma individer uppkommer samma typ av allergier som vi har.
            De fanns inte innan. Jag påstår därmed inte alls att Östeuropa
            har en bättre miljö, men de har en annan typ av miljöproblem.
            Det är intressant, Ola Sundell. Det är intressant, för det visar
            nämligen att det inte går att jämföra äpplen och päron alla gånger.
          </note>
          <note xml:id="i-4b2c81b67fd7c9f8-0">
            Anf. 126 OLA SUNDELL (m) replik
          </note>
          <note xml:id="i-12f0ae93a3f8ab29-0">
            Herr talman! Påläst eller ej, i vart fall har jag kvar det omdöme
            som säger mig att det Gudrun Lindvall visar i den här debatten
            inte är relevant för vårt samhälle. Det tycker jag att hon skall
            ta med sig i framtiden. Den statistik Gudrun Lindvall visar på
            kan inte jag på något vis hävda skulle ha någon relevans i det
            här sammanhanget. Vad är statistik i ett samhälle som inte har
            lagar, regler och förordningar på ett sådant sätt att man kan
            veta att det är tillförlitliga källor?
          </note>
          <note xml:id="i-fc8a6318d30bafd2-0">
            Anf. 127 GUDRUN LINDVALL (mp) replik
          </note>
          <note xml:id="i-386482032638070c-0">
            Herr talman! Jag tror inte att Ola Sundell hörde vad jag sade.
            Jag hänvisade inte till någon statistik.
          </note>
          <note xml:id="i-2232bf6432386eb8-0">
            Jag hänvisade till undersökningar som svenska allergiforskare
            har gjort. De har alltså på ort och ställe pricktestat barn i
            Konin, pricktestat barn i Sundsvall och gjort jämförelser. Jag
            förmodar att Ola Sundell litar på svenska vetenskapsmän. De har
            på ort och ställe gjort jämförelser mellan människor i Leipzig
            och människor i München och tittat på hur allergiförekomsten ser
            ut.
          </note>
          <note xml:id="i-1c80ed5208739a72-0">
            Det handlar inte om någon öststatsstatistik. Det handlar om möjligheter
            för västerländska forskare att i dag gå in och undersöka hur det
            ser ut och göra egna jämförande studier. Dem måste man som miljöpolitiker
            ta till sig. Man måste framför allt försöka hitta en förklaring
            till varför skillnaden är som den är. Gör vi inte det tycker jag
            att vi som miljöpolitiker begår ett enormt stort fel. Då leds
            vi av någon sorts gammaldags ideologi i stället för att titta
            på faktum.
          </note>
          <note xml:id="i-ea021a29802bae02-0">
            Faktum är att vårt samhälle skapar allergier hos barn. Det gör
            inte deras samhälle. Här har vi en chans att titta på skillnaden
            och se vad vi måste ändra i vårt samhälle så att vi blir av med
            den stora allergiförekomsten. Jag påstår, och många forskare med
            mig, att det här handlar om kemikaliesamhället, där en mängd olika
            organiska kemikalier utsätter små barns immunförsvar för en chock
            som de inte klarar. Ta till er det här! Glöm att det är Östeuropa,
            glöm att det är Västeuropa! Titta på forskningen och se vad den
            kan ge för resultat!
          </note>
          <note xml:id="i-63afa379c1268c74-0">
            Anf. 128 SIW WITTGREN-AHL (s)
          </note>
          <note xml:id="i-ee07274bf0a34227-0">
            Herr talman! I föreliggande betänkande från jordbruksutskottet
            behandlas 75 yrkanden från allmänna motionstiden 1995 gällande
            vatten och luftvård.
          </note>
          <note xml:id="i-0e7cd96ed52bee85-0">
            Många av motionsyrkandena är angelägna och ligger väl i tiden,
            vilket bekräftas av det utredningsarbete som pågår inom departement,
            myndigheter och utredningsväsende. Jag yrkar avslag på samtliga
            motioner och bifall till hemställan i jordbruksutskottets betänkande.
          </note>
          <note xml:id="i-eb78ec69cb064178-0">
            Jag tänker kort kommentera innehållet i betänkandet och bakgrunden
            till utskottets ställningstagande.
          </note>
          <note xml:id="i-9824567f44ee38e0-0">
            Regeringen har nyligen i skrivelsen Vår miljö presenterat en
            redovisning av tillståndet i miljön. Skrivelsen omfattar också
            en redogörelse av det miljöpolitiska arbete som bedrivits under
            året. Utskottet kommer att behandla denna skrivelse i särskild
            ordning. I skrivelsen anges i vilken utsträckning viktiga nationella
            miljömål uppfylls, och inriktningen på fortsatta åtgärder presenteras
            kortfattat. Vidare anför regeringen att man avser att återkomma
            till riksdagen med förslag om bl.a. nya och omarbetade miljömål
            i en samlad miljöproposition våren 1998.
          </note>
          <note xml:id="i-4cf60c7c98ac4513-0">
            Centrala inslag i regeringens politik är att stödja en miljömässigt
            hållbar utveckling i Central- och
          </note>
          <note xml:id="i-e3eb9d48ae38d923-0">
            Östeuropa, speciellt kring Östersjön och för att återställa den
            ekologiska balansen i Östersjön. För att kunna driva dessa frågor
            vidare har en inbjudan gjorts till en regeringskonferens i Visby
            i maj i år. Miljöarbetet runt Östersjön kommer att vara ett centralt
            inslag vid denna konferens.
          </note>
          <note xml:id="i-6a8d410c5362718c-0">
            Östersjöprogrammet har hittills varit framgångsrikt. Inför Visbykonferensen
            kommer Helsingforskommissionen HELCOM att ta fram en rapport om
            hur Östersjöprogrammet framskridit. Denna rapport bör ge en indikation
            om i vilka delar som Östersjöprogrammet kan behöva kompletteras.
          </note>
          <note xml:id="i-98aa62423d3e1ffd-0">
            Ett viktigt inslag i regeringens politik är också att förbättra
            Nordsjöns miljö. Sommaren 1995 undertecknade Nordsjöländernas
            miljöministrar den fjärde
          </note>
          <note xml:id="i-a547363607370c35-0">
            Nordsjödeklarationen. I denna anges gemensamma mål som syftar
            till att väsentligen förbättra Nordsjöns miljö inom flera områden.
            Målen skall uppnås genom nationella åtgärder i respektive land.
          </note>
          <note xml:id="i-1aebba3bd5bf279b-0">
            Regeringen konstaterar vidare att för flertalet av
          </note>
          <note xml:id="i-1beabab319a2e58e-0">
            Nordsjöländerna gäller det att de uppsatta målen inte uppnåtts
            inom angivna tidsramar. Det fortsatta Nordsjöarbetet kommer att
            ske inom ramen för en speciell
          </note>
          <note xml:id="i-00acdf7ea03ef5e9-0">
            Nordsjökommitté vars sekretariat handhas av Norge.
          </note>
          <note xml:id="i-00f16e11787ecc44-0">
            Det svenska arbetet med att förbättra den marina miljön i Nordsjön
            fokuseras på åtgärder för att minska utsläppen av miljögifter.
            I detta sammanhang har
          </note>
          <note xml:id="i-4ebc2d2605f8f3e2-0">
            Naturvårdsverket fått i uppdrag att till regeringen i april 1996
            redovisa kostnadseffektiva åtgärder för att uppnå de tidigare
            uppsatta målen. Verket skall dessutom föreslå ytterligare åtgärder
            mot utsläpp av miljögifter.
          </note>
          <note xml:id="i-28b6577edf0f4582-0">
            Arbetet med ett miljöanpassat trafiksystem måste drivas vidare
            på ett kraftfullt sätt, anser regeringen.
          </note>
          <note xml:id="i-5ff048a10dff70e7-0">
            Ett viktigt underlag för detta arbete är Kommunikationskommitténs
            del- och slutbetänkanden som kommer att presenteras den 1 mars
            respektive den 1 december. Bland de åtgärder som vidtagits för
            att minska trafikens miljöpåverkan nämns ett fortsatt arbete med
            att utveckla miljöklassystmet för bilar såväl nationellt som inom
            EU.
          </note>
          <note xml:id="i-eba32de2e0347163-0">
            Regeringen påpekar att det pågår ett arbete inom
          </note>
          <note xml:id="i-81fd1cfa4060b6a2-0">
            EU för att kvalitetskraven när det gäller bensin och diesel skall
            utvecklas. Sveriges position är att förslagen skall ge goda hälso-
            och miljöeffekter som inte begränsas till lokala luftkvalitetsprogram
            och att medlemsländerna skall ges möjligheter till att stimulera
            en introduktion av bättre kvaliteter och miljöklasser.
          </note>
          <note xml:id="i-34fd73900d91d270-0">
            Regeringen avser också att göra en översyn av vägtrafikens samlade
            beskattning i syfte att förbättra den samlade styreffekten med
            hänsyn till miljö och trafiksäkerhet.
          </note>
          <note xml:id="i-b94b1d6670dc7788-0">
            Herr talman! Till betänkandet finns 16 reservationer fogade.
            Jag har inte tänkt att kommentera alla, utan jag väljer att kommentera
            några och jag återkommer gärna i replikskiftet.
          </note>
          <note xml:id="i-409b8258642024e6-0">
            Jag vill kommentera Miljöpartiets reservation 1
          </note>
          <note xml:id="i-7aef45390f49a02e-0">
            under mom. 6 angående aktionsplaner. Naturvårdsverket har i uppdrag
            att senast den 1 april 1996 redovisa förslag som gör det möjligt
            att uppnå det 50-
          </note>
          <note xml:id="i-72c9d1e392c67be2-0">
            procentiga reduktionsmålet för kväveutsläpp till havs.
          </note>
          <note xml:id="i-9633996f5a4e994a-0">
            Utskottet anser att rättsligt bindande planer som baseras på
            miljökvalitetsnormer är en stor och komplicerad fråga från bl.a.
            lagstiftningssynpunkt. Enligt utskottets mening måste i första
            hand frågorna kring miljökvalitetsnormer och deras rättsverkan
            kartläggas innan man går vidare med sådana planer som reservation
            1 under mom. 6 innebär. Utskottet hänvisar i detta sammanhang
            till Miljöbalksutredningen.
          </note>
          <note xml:id="i-8cf120161365dc6a-0">
            Under mom. 9 gällande oljeletningen i Skagerrak har både Miljöpartiet
            och Vänsterpartiet reserverat sig, men med olika motiveringar.
            Utskottet hyser oro inför Norges planer på provborrning efter
            olja i Skagerrak. Frågan har behandlats av utskottet vid ett flertal
            tillfällen. Som tidigare förutsätter utskottet att regeringen
            med stor uppmärksamhet följer frågans utveckling och vidtar de
            åtgärder som anses erforderliga. Oljeletningen i Skarrak är en
            viktig fråga för såväl fisket som miljövården. Utskottet förutsätter
            också att regeringen på lämpligt sätt håller riksdagen informerad
            om hur ärendet utvecklas.
          </note>
          <note xml:id="i-f86117f3c0e758df-0">
            Herr talman! Vatten och luftvård är viktiga frågor för oss människor
            både ur miljösynpunkt och ur livskvalitetssynpunkt. Därför är
            det glädjande att konstatera ett så stort engagemang från riksdagens
            ledamöter, vilket motionsfloran bekräftar. Det är också glädjande
            att konstatera att mycket är på gång i enlighet med motionsyrkandena.
          </note>
          <note xml:id="i-df6833892e8973fa-0">
            Herr talman! Än en gång yrkar jag bifall till hemställan i jordbruksutskottets
            betänkande och avslag på reservationerna.
          </note>
          <note xml:id="i-71ea0da4aafbda1a-0">
            Anf. 129 EVA ERIKSSON (fp)
          </note>
          <note xml:id="i-7e0f4b03698bfaa1-0">
            Herr talman! Som tidigare har sagts i den här debatten är alla
            motioner i det här ärendet avstyrkta med hänvisning till pågående
            utredningar. Det innebär naturligtvis inte att arbetet med luft-
            och vattenvård är oväsentligt, tvärtom. Det visar på ett engagemang
            och att det pågår ett arbete inom miljöområdet.
          </note>
          <note xml:id="i-dae9051b22cc1921-0">
            Miljöarbetet står inte stilla, Gudrun Lindvall. Det finns ett
            otroligt engagemang, ett engagemang hos människor och näringsliv
            runt om i Sverige och i hela
          </note>
          <note xml:id="i-96ee501949ec4991-0">
            Europa för att man skall kunna vidta de åtgärder som är nödvändiga
            inför framtiden. Vi skall naturligtvis vara med och påverka och
            vara aktiva för att driva politiken framåt. Men det finns ett
            annat problem som vi sällan vidrör, och det är att vi är dåliga
            på att definiera olika maktcentrum. Var fattas i dag besluten
            om inriktningen av miljöfrågorna? Vem är det som styr miljöpolitiken?
            Är det de olika aktiva miljögrupperna som finns runt om i Sverige
            och i Europa? Eller är det näringslivets inriktning som styr miljöpolitiken?
          </note>
          <note xml:id="i-6ddfb0105680348c-0">
            Det kan hända att båda delarna är bra, men vi har en stor uppgift
            att definiera olika maktcentrum, och det tror jag att vi borde
            ha en större debatt om i den här kammaren.
          </note>
          <note xml:id="i-5cc8ed53a979353a-0">
            Herr talman! Jag är glad att arbetet med EU:s regler för avgaskrav
            när det gäller motorer i arbetsmaskiner har gått åt rätt håll.
            EU:s kommission har nyligen antagit ett förslag till utformning
            av avgaskrav för dieselmotorer i arbetsmaskiner, och miljöministern
            har vid ett flertal tillfällen klart uttalat att hon i ministerrådet
            kommer att verka för mycket stränga regler.
          </note>
          <note xml:id="i-f35a0b9d2942d687-0">
            Jag hoppas också att reglerna för motorer i arbetsredskap går
            åt samma håll. Även detta har vi påpekat i det yttrande som vi
            har avgett till betänkandet. Då har vi från Folkpartiet liberalerna
            i alla fall fått ett starkt önskemål uppfyllt, ett önskemål som
            vi hade i vår partimotion från januari 1995.
          </note>
          <note xml:id="i-135e543a19c65b2c-0">
            Dessa regler handlar i första hand om föroreningar såsom partiklar
            och avgaser såsom kväveoxider. Men man får inte glömma bort att
            motorerna också släpper ut växthusgaser såsom koldioxid.
          </note>
          <note xml:id="i-7fe407321f402586-0">
            Kampen mot växthuseffekten är en av vår tids strategiskt viktigaste
            miljöfråga. Utsläppsfria personbilar och lastbilar låter kanske
            som en utopi, men jag är övertygad om att vi måste börja vidta
            åtgärder så att vi har kommit framåt en bit in på nästa sekel.
          </note>
          <note xml:id="i-6ae133a80cb12601-0">
            Man har från bilindustrin vid ett flertal tillfällen skrivit
            till mig och sagt att man tar det ansvaret. Man ser det som en
            utmaning att framöver kunna utveckla personbilar och lastbilar
            som kan leva upp till de miljökrav som vi i den här kammaren och
            i den debatt som förekommer har framfört. Jag hoppas att det är
            på det sättet.
          </note>
          <note xml:id="i-cec02e7c05b0be71-0">
            Detta är ett viktigt motiv för vårt krav på utsläppsfri trafik
            i storstäder 2010. Jag är inte så säker på att vi kommer att bli
            nöjda med resultatet av det utredningsarbete som nu pågår. Vi
            får nog återigen diskutera den här frågan.
          </note>
          <note xml:id="i-45023b991c9af5a2-0">
            Alla frågor som tas upp i det här betänkandet behandlas i olika
            utredningar, kommittéer och kommissioner. Det innebär att vi i
            den här kammaren kommer att komma tillbaka till dem igen.
          </note>
          <note xml:id="i-bd58d59d8512690c-0">
            Det är viktigt för Sverige att vi fortsätter kampen mot växthuseffekten.
            Vi måste medverka till att världssamfundet fattar beslut om minskningar
            efter år
          </note>
          <note xml:id="i-9d6a35d2ea635ccd-0">
            2000. Det effektivaste sättet att begränsa koldioxidutsläppen
            är kanske att lägga skatt på dem. Det har vi god erfarenhet av
            i Sverige, och vi är eniga om detta.
          </note>
          <note xml:id="i-20b70a7281f6366d-0">
            En viktig väg för oss borde vara att arbeta för att koldioxidskatter
            införs internationellt. Åtminstone alla
          </note>
          <note xml:id="i-44eae0fcfd4df3a7-0">
            OECD-länder borde ha likvärdiga skatter, och då kan vi börja
            med EU.
          </note>
          <note xml:id="i-1adbaa4b6e71a5fb-0">
            EU kan i dag fatta en hel del miljöbeslut med kvalificerad majoritet.
            Men EU kan inte besluta om skatter om inte alla medlemmar är överens.
            Det står ju som vi alla vet inskrivet i EU:s grundläggande fördrag.
          </note>
          <note xml:id="i-6f5c5c547394d52d-0">
            Vi i Folkpartiet har vid ett flertal tillfällen tagit upp frågan
            om en förändring av inriktningen så att
          </note>
          <note xml:id="i-d34ad9c88caf4c07-0">
            EU:s fördrag ändras i den meningen att man ställer krav på att
            fördragets skrivningar blir att vetorätten tas bort när det gäller
            beslut om en gemensam nivå för koldioxidutsläpp. Men socialdemokraterna
            har en gång tidigare i förening med partier som påstår sig värna
            mest om miljön röstat ned det här förslaget i riksdagen. Vad tänker
            man göra nu?
          </note>
          <note xml:id="i-f0ce66fb6bf42d13-0">
            Motionerna till IGC-propositionen visar att man återigen inte
            ställer upp på detta. Moderaterna yrkade bifall till ett förslag
            som tidigare lades fram i här i kammaren, och nu vill man återigen
            inte vara med om att ta bort vetorätten.
          </note>
          <note xml:id="i-aa84d1417e328229-0">
            Herr talman! Detta är en viktig fråga. Med hänsyn till detta
            inlägg och tankarna runt växthuseffekten samt problemen kring
            övriga frågor som tas upp i betänkandet har vi inte sett någon
            anledning till att reservera oss, eftersom det pågår ett arbete.
          </note>
          <note xml:id="i-8448f826c4eb46e9-0">
            Herr talman! Med detta vill jag yrka bifall till utskottets hemställan
            i betänkandet.
          </note>
          <note xml:id="i-aee04251fceec32e-0">
            Anf. 130 PER LAGER (mp)
          </note>
          <note xml:id="i-dfc564c0c0b91f3f-0">
            Herr talman! Vi har här talat om att Skagerrak är ett oerhört
            vackert och fantastiskt hav. Det utgör det rikaste reproduktionsområdet
            på vårt halvklot. Men det är också ett av de mest utsatta haven.
            Man kan säga att det också är flodmynningen till Östersjön. Det
            är detta hav som får ta emot giftstötarna från kontinenten, England
            och Nordsjön. På grund av dess djuphålor ansamlas här transporterade
            giftiga kemikalier, oljerester och tungmetaller. Forskarna har
            hittat oroväckande mängder av polycykliska aromatiska kolväten.
            Här ligger också uppskattningsvis
          </note>
          <note xml:id="i-6514374803c7a099-0">
            170 000 ton dumpat krigsmateriel, varav 5 000 ton senapsgas,
            som långsamt men säkert håller på att lösgöras. Tillsammans med
            kväveutsläppen och andra obalanser orsakade av människan stressas
            livet på bottnarna. Reproduktionsförmågan är i fara.
          </note>
          <note xml:id="i-ae1169318a62e525-0">
            Men Skagerrak är fortfarande ett mycket vackert och relativt
            rent hav. Runt dess stränder, bland kobbar och skär, har folk
            levt och funnit sin utkomst sedan urminnes tider. I dag invaderas
            kustområdet sommartid av miljontals turister, som finner sin rekreation
            med salta bad, nöjesfiske och båtliv.
          </note>
          <note xml:id="i-8ec9f3ac3b3cd302-0">
            Vattnet rör sig. Det är inte lätt att besluta om marina reservat,
            men det är ett av flera sätt att bevara den biologiska mångfalden
            och en uthållig havsmiljö.
          </note>
          <note xml:id="i-b62fa22ac262d5e7-0">
            Bl.a. detta kom man fram till vid en internationell konferens
            vid Kärnö marinbiologiska laboratorium i augusti 1995.
          </note>
          <note xml:id="i-f8da5c48021fd9ff-0">
            Planerna på de norska oljeprovborrningarna, som alla partier
            i Sverige och hela den berörda kustregionen runt om säger nej
            till, är ändå fortfarande ett hot.
          </note>
          <note xml:id="i-d1bf54feb3987634-0">
            Herr talman! Även om koncessioner för provborrningarna inte skall
            beviljas förrän 1997, är arbetet med att "mota Olle i grind" avgörande.
            Frågan har flera gånger varit uppe i riksdagen. Bl.a. jag själv
            har ställt frågor och hållit anföranden om Skagerrak och de norska
            planerna. Jag hoppas att vi kan utgå från att regeringen är uppmärksam
            och tar saken på allvar.
          </note>
          <note xml:id="i-4618c82ba0300b75-0">
            Men problemet är att det kanske inte räcker. Kraven på konsekvensbeskrivningar,
            samråd och tillsättandet av en speciell Nordsjökommitté är inte
            till fyllest. Jag tror att Sverige måste agera mer kraftfullt.
          </note>
          <note xml:id="i-0fac4ecd3d1e2174-0">
            Därför har vi i Miljöpartiet de gröna yrkat på att regeringen
            skall ta initiativ till en nordisk överenskommelse om att freda
            Skagerrak från borrningar efter olja och gas. Detta är ett steg
            längre och en framtida försäkring. Det är ingen omöjlighet. Om
            jag inte är fel underrättad har just en sådan "fredning"
          </note>
          <note xml:id="i-7a8aa041545992c8-0">
            skett utmed Floridas kust.
          </note>
          <note xml:id="i-7bf032f0ac7967c2-0">
            Vi har också i vår motion yrkat på att de nordiska länderna gemensamt
            skall utreda möjligheterna att rensa havet och återställa det
            som går att återställa.
          </note>
          <note xml:id="i-e5d6f16e59596fcc-0">
            Dessa frågor bör lämpligen hanteras av Nordiska rådet.
          </note>
          <note xml:id="i-5f197da2795a6d55-0">
            Som sagt tror jag att vi alla här i kammaren i princip är överens
            när det gäller Skagerrak. Det får inte exploateras av gas- och
            oljeindustrin. Det finns dock ett men, nämligen EU. Som medlemmar
            har vi kanske inte rätten att fatta den här typen av överenskommelser
            med Norge? Är de övriga EU-
          </note>
          <note xml:id="i-a01b7f500fba4752-0">
            medlemmarnas intressen avgörande? Det vore klarläggande om någon
            kunde ge mig svar på frågan.
          </note>
          <note xml:id="i-064d40fb648f0227-0">
            Rent ekonomiskt står i dag fiske- och turistnäringarnas intressen
            tvärt emot gas- och oljeindustrins.
          </note>
          <note xml:id="i-2e84914fa347e42e-0">
            Kustfolket i Norge, Sverige och Danmark har betydligt större
            ekonomisk nytta och glädje av fisket och turismen än av gasen
            och oljan. Detta är ett faktum.
          </note>
          <note xml:id="i-c035286c28790b79-0">
            De normala oljeläckage som det skulle medföra med en utvinning
            i Skagerrak och det oljeläckage som vi i dag får från Nordsjön,
            för att inte tala om vad som skulle hända vid en olycka - en s.k.
            utblåsning -
          </note>
          <note xml:id="i-a30d29024efacf3a-0">
            skulle kunna utradera turismen utmed kusten fullständigt. Det
            skulle samtidigt ta död på den för alla så viktiga fiskenäringen.
          </note>
          <note xml:id="i-d06ae37814ca36b7-0">
            Herr talman! Jag vill med detta yrka bifall till
          </note>
          <note xml:id="i-cb21d7decc2f8918-0">
            Miljöpartiets reservation nr 3, mom. 9.
          </note>
          <note xml:id="i-a6b81ca992674d66-0">
            Anf. 131 DAN ERICSSON (kds)
          </note>
          <note xml:id="i-ffa3e2f42299e41b-0">
            Herr talman! Dess värre är inte Kristdemokraterna representerade
            på ordinarie plats i jordbruksutskottet.
          </note>
          <note xml:id="i-233f411c76f85ad5-0">
            Därför tvingas vi lägga våra yrkanden direkt här i kammaren.
            Vi har nu tre betänkanden kvar att behandla. Men jag skall bespara
            kammarens tid och framlägga ett eget yrkande bara när det gäller
            just detta betänkande. Jag yrkar alltså bifall till motion Jo105,
            yrkande 7.
          </note>
          <note xml:id="i-e860273a91bcb7fc-0">
            Motionen handlar om att Sverige i FN skall verka för inrättandet
            av en global vattenkonvention. Yrkandet har avslagits mycket kortfattat
            av utskottet. Det föranleder mig att snart ställa en fråga till
            Siw Wittgren-Ahl men också till övriga partiers ledamöter i utskottet
            som står bakom avslagsyrkandet. Siw Wittgren-Ahl sade tidigare
            att motionerna tog upp frågor som är under utredning. Men det
            gäller inte just frågan om en global vattenkonvention. Det gäller
            exempelvis den reservation som Lennart Brunander tog upp i sitt
            inlägg - ett inlägg som jag hyser stor sympati för. I reservationen
            finns det en utredning. Därför kan vi förvänta oss ett resultat
            som förhoppningsvis blir gynnsamt, bl.a. när det gäller etanolbilen.
            Men när det gäller just en global vattenkonvention finns det ingen
            utredning.
          </note>
          <note xml:id="i-439b1b003f77ee68-0">
            Herr talman! Sedan 1950 har vattenförbrukningen i världen trefaldigats.
            Vattentillgången per person är i dag en tredjedel av vad den var
            1970. Det beror på att ytterligare 1,8 miljarder människor har
            tillkommit.
          </note>
          <note xml:id="i-6de6dff6e62f3b42-0">
            Framtidsbilden ser mörk ut, om inte vattenhushållningen ökar.
            I flera regioner utgör den bristande tillgången på dricksvatten
            ett av de allvarligaste konflikthoten.
          </note>
          <note xml:id="i-c38fbd40160aa586-0">
            Vi kristdemokrater menar att en global vattenkonvention skulle
            behöva behandla frågor om vattenområden som delas av stater, om
            nyttjandet av ändliga grundvattentillgångar, om ett instrument
            för ett effektivt globalt samarbete för att få till stånd spridning,
            teknik och kunnande för effektivt vattenutnyttjande.
          </note>
          <note xml:id="i-79639476bbebfde7-0">
            Vi utvecklar denna frågeställning i vår motion, som jag hänvisar
            till.
          </note>
          <note xml:id="i-1bf6d5b1f651a639-0">
            Jag konstaterar att utskottet i sitt betänkande inte har någon
            invändning mot regeringens bedömning att möjligheterna att få
            till stånd en global vattenkonvention förefaller små. Min fråga
            till regeringspartiet
          </note>
          <note xml:id="i-e6607a19d7f9d797-0">
            Socialdemokraterna är: Har ni verkligen försökt att verka för
            en sådan här konvention? Vad är resultatet av det arbetet, eftersom
            ni nu säger att möjligheterna att komma fram till ett resultat
            är små? Övriga partier vill jag fråga: Delar ni verkligen regeringens
            bedömning att man inte skall göra något åt denna fråga?
          </note>
          <note xml:id="i-160e53575c95f10e-0">
            Detta är centralt i miljöpolitiken, globalt och internationellt
            sett.
          </note>
          <note xml:id="i-0b15fbb3a0f86524-0">
            Herr talman! Debatten har återigen halkat in litet på frågan
            om miljöbalken. Därför kan jag inte avhålla mig från att också
            ta upp den frågan. Maggi Mikaelsson sade här tidigare att det
            är tråkigt att det drar ut på tiden. Ja, det må jag säga. Men
            jag vill framför allt rikta mig till Gudrun Lindvall. Hon sade
            tidigare att en bra miljöpolitik är att stå stilla. Med det menade
            hon att andra hade den uppfattningen.
          </note>
          <note xml:id="i-259e4dc7aa615f5b-0">
            Men, herr talman, i fråga om miljöbalken kan man se att det är
            Miljöpartiet som har sett till att miljöpolitiken står stilla.
            Man har varit en bromskloss.
          </note>
          <note xml:id="i-fb2ce17a410b7aa5-0">
            Man har tidigare i denna kammare sagt att man försökte förändra
            miljöbalken, och det skulle inte försena ikraftträdandet med en
            dag. Det handlade då om ikraftträdande den 1 juli 1995.
          </note>
          <note xml:id="i-c546639657589b01-0">
            Jag satt nyss här i bänken och räknade ut att det har gått 229
            dagar sedan man sade att ikraftträdandet inte skulle försenas
            med en enda dag.
          </note>
          <note xml:id="i-8eeec78abc57f848-0">
            Vad Miljöpartiet har gjort på detta område är, det vet vi, att
            man har varit en bromskloss. Man har förhindrat att vi får fram
            en effektiv och samordnad miljölagstiftning. Det är en dyster
            insats Miljöpartiet står för på detta område.
          </note>
          <note xml:id="i-e7cacf591fbe345e-0">
            Anf. 132 MAGGI MIKAELSSON (v) replik
          </note>
          <note xml:id="i-009fee16d1c84908-0">
            Herr talman! Jag tänker inte kommentera det där med miljöbalken
            mer. Däremot skall jag kommentera den motion som Dan Ericsson
            yrkar bifall till. Jag stöder denna, och jag beklagar att jag
            faktiskt har missat den, det måste jag erkänna, när vi hade diskussionen
            uppe i utskottet. Jag tog faktiskt upp detta då, men jag har inte
            yrkat bifall, och inte heller reserverat mig. Men vi kommer att
            stödja detta. Det är ju som Dan Ericsson säger. Vattenfrågorna
            är av grundläggande betydelse om vi skall kunna ha kvar en jord
            att leva på i framtiden. Det handlar både om det rena vattnet
            och om hur vi tar hand om det vatten vi förorenar.
          </note>
          <note xml:id="i-6b2cc763eecd04f1-0">
            Ett problem är ju att FN i dag står inför ekonomisk bankrutt.
            Det är ett annat problem, men det gör att det kanske är svårt
            att driva frågorna. Det skall i alla fall inte hindra oss att
            från svensk sida försöka göra vad vi kan för att få detta till
            stånd. Jag stöder alltså yrkandet.
          </note>
          <note xml:id="i-04aca9938d217428-0">
            Anf. 133 DAN ERICSSON (kds) replik
          </note>
          <note xml:id="i-8198063f92bd227f-0">
            Herr talman! Jag tackar för det stödet. Vänsterpartiet var det
            första parti som gav besked. Nu förväntar jag mig besked från
            övriga partier. Det är möjligt att vi så småningom kan få en majoritet.
          </note>
          <note xml:id="i-e4d9ebc67f0ed44f-0">
            Jag kan som svar på detta stöd meddela Maggi
          </note>
          <note xml:id="i-56a7ba95f7a122ff-0">
            Mikaelsson att det i senare betänkanden faktiskt finns ett par
            reservationer från Vänsterns sida som vi kristdemokrater kommer
            att stödja.
          </note>
          <note xml:id="i-65c6c0b10c297aef-0">
            Anf. 134 SIW WITTGREN-AHL (s) replik
          </note>
          <note xml:id="i-bde8429435213719-0">
            Herr talman! Dan Ericsson ställde en fråga till mig. Jag skulle
            vilja svara så här: Regeringspartiet har inte tagit några initiativ
            till att bilda en sådan kommission. Vi har inte gjort detta bl.a.
            för att vi tycker att det kan vara bättre att börja lokalt och
            regionalt för att nå globala resultat. Därför har Sverige i bl.a.
            Nordiska ministerrådet förordat starka regionala havsmiljöavtal,
            såsom Helsingforskonventionen, Oslokonventionen och Pariskonventionen.
          </note>
          <note xml:id="i-ffbafd892ce8c043-0">
            Anf. 135 DAN ERICSSON (kds) replik
          </note>
          <note xml:id="i-f3d7eeaac5273fd7-0">
            Herr talman! Också den här debatten känner man numera igen. Socialdemokraterna
            ställer de lokala initiativen mot de internationella. Det finns
            ju ingen motsättning. Vi har fört denna debatten några gånger
            tidigare. Varför vill man på just denna punkt, den globala vattenförsörjningen,
            inte ta något initiativ?
          </note>
          <note xml:id="i-31fd12f00d283da2-0">
            Vi vet att det faktiskt handlar om ett reellt hot mot mänskligheten.
            Detta måste vara en av de viktigaste miljöfrågorna. Men här hänvisar
            man till lokala och regionala initiativ, trots att vi vet att
            det krävs ett globalt synsätt.
          </note>
          <note xml:id="i-400df97e17d1dadb-0">
            Anf. 136 SIW WITTGREN-AHL (s) replik
          </note>
          <note xml:id="i-3e793ee9c422ef43-0">
            Herr talman! Jag tycker inte precis att det handlar om ett motsatsförhållande,
            men jag tror att man måste ha en strategi för att åstadkomma resultat.
            Då tror jag, precis som det socialdemokratiska partiet, att det
            är bättre att börja lokalt för att sedan nå en global lösning.
          </note>
          <note xml:id="i-ab7b3ecaca50e57a-0">
            Anf. 137 DAN ERICSSON (kds) replik
          </note>
          <note xml:id="i-7387ae0894d8dce2-0">
            Herr talman! Jag blev inte riktigt klok på det där inlägget.
            Först höll Siw Wittgren-Ahl med mig om att båda sakerna är viktiga.
            Sedan kom hon ändå till slutsatsen att man inte skulle jobba på
            den globala nivån. Jag vill i all ödmjukhet ändå vädja till Socialdemokraterna
            att fundera igenom också denna fråga ett varv till och faktiskt
            försöka ta initiativ i det globala perspektivet.
          </note>
          <note xml:id="i-3fc63afc5ae7bd15-0">
            Jag såg faktiskt ett TT-telegram i går som visar att det regionalt
            börjar hända litet grand. Det handlade om Mellanösterns där man
            tydligen har börjat resonera om hur man skall kunna klara vattenförsörjningen
            mellan de olika staterna.
          </note>
          <note xml:id="i-1a193d8a5ffc5980-0">
            Jag tror att det är helt nödvändigt för att undvika kommande
            konflikter mellan olika stater, regionala konflikter såväl som
            storkonflikter, att man har det globala synsättet i denna fråga.
            Jag hade nästan förväntat mig att Socialdemokraterna skulle vara
            mer aktiva i denna fråga. Vi får väl avvakta och se om det händer
            någonting. Annars kommer vi givetvis att återkomma.
          </note>
          <note xml:id="i-ef2871332a35c177-0">
            Anf. 138 GUDRUN LINDVALL (mp)
          </note>
          <note xml:id="i-ee85ffe76dfaeaed-0">
            Herr talman! Det blir litet fånigt när man skall stå och diskutera
            miljöbalken en gång i veckan med de borgerliga politikerna. Låt
            mig bara konstatera att alla som jag bedömer som kunniga när det
            gäller miljöjuridik var överens om att vi, om vi hade drivit igenom
            den miljöbalk som den borgerliga fyrklöverregeringen lade fram,
            i dag hade haft en sämre miljölagstiftning än om vi inte hade
            gjort något alls. Vi har alltså en bättre miljölagstiftning i
            dag, medan vi väntar på en kommande balk.
          </note>
          <note xml:id="i-8af2a93d705e4bed-0">
            För mig var det helt avgörande. Jag ville inte bidra till att
            få en sämre miljölagstiftning, även om den kallades för sammanhållande
            miljöbalk. Det var dåligt och urvattnat, och visade verkligen
            hur svårt ni hade haft det med samarbetet mellan de fyra borgerliga
            partierna. Om det var resultatet, så var det ett mycket klent
            och magert resultat.
          </note>
          <note xml:id="i-81b32cb97c6bb459-0">
            Jag är mycket glad att Miljöpartiet såg till att det förvisades
            dit där det hör hemma; till det runda arkivet. Vi får i stället
            en ny miljölagstiftning som är bättre än den vi har i dag. Förutsättningen
            när vi utformar en ny miljöbalk måste ju vara att det skall vara
            en bra miljölagstiftning.
          </note>
          <note xml:id="i-a001091924e8c413-0">
            Så vill jag kommentera det yrkande som Dan
          </note>
          <note xml:id="i-93e184896b3d3374-0">
            Ericsson gjort. Jag kan tyvärr inte som Maggi Mikaelsson stå
            här och lova vad mitt parti tycker. Men jag kan att ta upp detta
            med gruppen i morgon.
          </note>
          <note xml:id="i-8e605eb24bfe8099-0">
            Vad Sverige får göra är väl att i EU driva att EU
          </note>
          <note xml:id="i-960d70943d7c068b-0">
            skall verka för att FN tar initiativ till denna konvention. Vi
            är ju liksom med i EU, jag vet inte om det har undgått Dan Ericsson.
            Såvitt jag förstår måste vi se till att få med oss de övriga staterna
            i EU innan vi lägger förslag i FN. Jag skulle gärna vilja höra
            en kommentar till detta. Så måste det väl de facto vara, eller
            hur?
          </note>
          <note xml:id="i-0ab723996cfc8555-0">
            Anf. 139 DAN ERICSSON (kds)
          </note>
          <note xml:id="i-98d4b3bbd1f1d353-0">
            Herr talman! Jag vet inte vem det är som är fånig i den här debatten.
            Jag ställde ju faktiskt bara en fråga.
          </note>
          <note xml:id="i-42f7aa3afef24876-0">
            Det handlar ju om Miljöpartiets trovärdighet. Man har i denna
            kammare sagt att ikraftträdandet av en ny miljöbalk inte skulle
            försenas en dag. Det har nu gått
          </note>
          <note xml:id="i-96c194ebe5feedb6-0">
            229 dagar sedan detta datum inträffade.
          </note>
          <note xml:id="i-520cdf4a1b25c72c-0">
            Hur många dagar ytterligare skall vi vänta? Var finns trovärdigheten?
            Det ni bidrog med var alltså att stoppa en effektiv, samordnad
            miljöbalk som skulle varit ett viktigt instrument i det samlade
            miljöarbetet.
          </note>
          <note xml:id="i-97bb0f7868035487-0">
            Gudrun Lindvall vet mycket väl att det fanns skönhetsfläckar
            i förslaget, men vi hade kunnat lösa detta i riksdagsbehandlingen.
            Det fanns det tydliga majoriteter för. Vad Miljöpartiet har åstadkommit
            är att man först sagt att detta inte skall försenas, men sedan
            går bara dagarna, och ingenting händer.
          </note>
          <note xml:id="i-964c465b4df25a51-0">
            Sedan, herr talman, är ändå jag tacksam för att också Miljöpartiet
            nu aviserar ett eventuellt stöd för motionen. Då är ju inte hoppet
            helt ute. Om övriga oppositionspartier också samlar sig, har vi
            en majoritet även om Socialdemokraterna har sagt nej.
          </note>
          <note xml:id="i-35d32444d0e51d3f-0">
            Slutligen, herr talman, vill jag säga något om EU.
          </note>
          <note xml:id="i-ee0202e1708aef97-0">
            Jag vet inte vem som missuppfattar vad, men om
          </note>
          <note xml:id="i-2fe143abade60a40-0">
            Gudrun Lindvall tror att Sveriges röst i världen liksom har tystnad
            i och med att vi nu är medlemmar i den europeiska unionen, så
            tror jag att det är hon som fullständigt missuppfattat EU-frågan.
          </note>
          <note xml:id="i-6264709d75a44dbe-0">
            Anf. 140 GUDRUN LINDVALL (mp)
          </note>
          <note xml:id="i-a110d936e8eaba9e-0">
            Herr talman! När det gäller hur många dagar som går innan vi
            får en ny miljöbalk, kan jag säga att de som verkligen kan det
            här, nämligen många miljöjurister, skulle vilja att utredningen
            får minst ett år till på sig jämfört med vad vi från jordbruksutskottet
            har krävt.
          </note>
          <note xml:id="i-b5e9c25182b75dea-0">
            Den här miljöbalken kommer att komma i sådan tid att den blir
            så bra som möjligt. Jag kan inte ha sagt att vi skulle genomföra
            det här samma dag som ert förslag skulle ha lagts. Det har nog
            Dan Ericsson missförstått. Det hade ju inte varit möjligt!
          </note>
          <note xml:id="i-06798ae15b2c67e9-0">
            Naturligtvis är det så att det inte skall försenas en dag utöver
            det förslag till tidsplanering som stod i jordbruksutskottets
            betänkande där vi avslog den borgerliga miljöbalken.
          </note>
          <note xml:id="i-dc76ad45b802e186-0">
            Sedan när det gäller det här med Sveriges röst i världen, vill
            jag säga att visst har vi en röst. Men vår förslagsrätt i FN har
            minskat högst väsentligt i och med medlemskapet i EU. Vi måste
            vara överens mellan EU-länderna, och det är EU som skall vara
            den gemensamma rösten i FN. Det vet Dan Ericsson.
          </note>
          <note xml:id="i-687a626ca74ceb19-0">
            Jag skall titta på om det finns en möjlighet att yrka bifall
            till det här förslaget. Jag är ganska säker på att man egentligen
            inte kan väcka ett sådant förslag i dag, utan man måste gå via
            EU. I så fall är det ingen idé att yrka bifall till ett förslag
            som egentligen inte är tekniskt möjligt att genomföra.
          </note>
          <note xml:id="i-d643cf55afa8d480-0">
            Anf. 141 DAN ERICSSON (kds)
          </note>
          <note xml:id="i-c86199fe0e370155-0">
            Herr talman! Jag tog inte med mig riksdagsprotokollet i dag,
            eftersom jag inte trodde att vi skulle få en miljöbalksdiskussion
            igen. Men jag kan hämta det sedan och visa för Gudrun Lindvall
            att Miljöpartiets representant här i kammaren har lovat att det
            inte skall försenas en enda dag. Det kommer inte Miljöpartiet
            ifrån. Effekten av ert agerande är att ni har varit en bromskloss
            för miljöarbetet och en bromskloss för en ny och samlad miljölagstiftning.
            Det ansvaret kommer ni att få fortsätta att bära.
          </note>
          <note xml:id="i-2b0efe7a4f765462-0">
            Sedan får vi hoppas att det kommer en ny miljöbalk. Men jag tror
            inte som Gudrun Lindvall att den kommer att vara fulländad till
            perfektionism. Det kommer ingenting att vara som vi behandlar
            i den här kammaren. Däremot kan vi ta steg i rätt riktning. Men
            vad ni i Miljöpartiet har gjort är att ni har förhindrat att vi
            över huvud taget har tagit detta steg.
          </note>
          <note xml:id="i-d0a247536b1c2418-2">
            Överläggningen var härmed avslutad.
          </note>
          <note xml:id="i-c675c5b16a24dcf8-4">
            (Beslut skulle fattas den 21 februari.)
          </note>
          <note xml:id="i-6680dec6300ab244-0">
            11 § Avfallshantering
          </note>
          <note xml:id="i-650c38d35ecb426c-5">
            Föredrogs
          </note>
          <note xml:id="i-1759cfc8894cc25e-0">
            Jordbruksutskottets betänkande 1995/96:JoU13
          </note>
          <note xml:id="i-b674adc621d7c7f3-0">
            Avfallshantering
          </note>
          <note xml:id="i-ec93c07a3c4c261e-0">
            Anf. 142 EVA BJÖRNE (m)
          </note>
          <note xml:id="i-28034f93c74320ca-0">
            Herr talman! I det här betänkandet instämmer vi till stor del
            i utskottsmajoritetens skrivning, men vi har fogat två reservationer
            till betänkandet där vi pekar på problem som vi anser skall ha
            en annan lösning än den som majoriteten föreslår. Jag yrkar bifall
            till reservation 5 om förbränning av avfall. Vi står givetvis
            bakom även den andra reservationen, och jag kommer att motivera
            varför vi har skrivit den också.
          </note>
          <note xml:id="i-1b8fe5d1dffea6ef-0">
            Våren 1993 lade riksdagen fast riktlinjerna för en kretsloppsanpassad
            samhällsutveckling. När det gäller avfallsfrågorna framhölls att
            återanvändning i princip bör prioriteras före materialåtervinning,
            energiutvinning och deponering, som är den sista åtgärden. Den
            metod som bäst hushållar med resurser skall prioriteras. Naturvårdsverket
            har också fått i uppdrag att bl.a.
          </note>
          <note xml:id="i-98a4a7feb6831448-0">
            ta fram kriterier för vilka avfallsslag som bör tas emot vid
            deponier och vilka som bör gå till deponering.
          </note>
          <note xml:id="i-3512f659956e4075-0">
            Vi moderater anser att Naturvårdsverkets kriterier skall vara
            vägledande och att resurseffektivitet skall vara styrande för
            avfallshanteringen. När det gäller sophanteringen måste vi se
            seriöst till målen som vi har för denna. Det är mycket viktigt
            att inte blanda samman mål och medel - den mest ändamålsenliga
            lösningen skall användas i varje enskilt fall för att man på ett
            så effektivt sätt som möjligt skall ta hand om avfallet.
          </note>
          <note xml:id="i-c18d58316be80066-0">
            Sverige är ett glest befolkat land med relativt långa avstånd.
            Det innebär att återanvändning av varor i en del fall kan leda
            till långa transporter som ger negativa miljöeffekter i jämförelse
            med att genom förbränning återvinna energi ur avfallet. Speciellt
            stora miljöfördelar uppnås om man genom energiåtervinning ur avfall
            kan ersätta kol, olja och andra bränslen som bidrar till växthuseffekten.
          </note>
          <note xml:id="i-f9cf53e2d6a1c00a-0">
            Herr talman! Vi moderater anser därför att energiåtervinning
            ur avfall skall utgöra en viktig del i en ansvarsfull, miljötillvänd
            och resurssnål sophantering.
          </note>
          <note xml:id="i-f0f4a5ac9c613ce4-0">
            När det gäller vårt stora problem att få till stånd en förnyelse
            av fordonsparken har försäljningsskatten och skrotningspremien
            betydelse. Den svenska försäljningsskatten på bilar är förhållandevis
            hög samtidigt som skrotningspremien är låg. Detta samverkar till
            att alltför många svenskar kör omkring i bilar som är 15, 20 och
            25 år gamla och som belastar miljön i mycket hög grad. Sänkta
            kostnader för bilen - sänkta bilskattekostnader - skulle öka möjligheterna
            för svensken att köpa en ny bil.
          </note>
          <note xml:id="i-c1c14211a2361841-0">
            1992 togs försäljningsskatten på nya bilar bort i
          </note>
          <note xml:id="i-c02cdf3d68595860-0">
            Storbritannien, och trots en i övrigt svag ekonomi ökade nybilsförsäljningen.
            Antagligen skulle detsamma hända här i Sverige om försäljningsskatten
            togs bort. Vi skulle få en ökande andel nya bilar med kraftigt
            reducerade utsläpp i förhållande till de gamla bilar som nu rullar
            på våra vägar. Det skulle ge stora miljövinster.
          </note>
          <note xml:id="i-afc29f4fe7ac0db7-0">
            En ökad nybilsförsäljning skulle också ge staten ökade momsintäkter
            som skulle kompensera bortfallet från försäljningsskatten.
          </note>
          <note xml:id="i-615a854a6431de17-0">
            Försäljningsskatten och skrotningspremien bör därför ses över.
            Vi svenskar måste nämligen få bättre ekonomiska förutsättningar
            för att kunna byta upp oss och ha nya bilar, dels genom att vi
            får ett lägre pris på bilen, dels genom en morot i form av en
            rejäl slant när vi skrotar den gamla bilen.
          </note>
          <note xml:id="i-d2cb316e0b550209-0">
            Anf. 143 HANNA ZETTERBERG (v)
          </note>
          <note xml:id="i-79d7adc3291a566e-0">
            Herr talman! Avfallsfrågan är väl en av de stora frågorna för
            framtiden. Vi har diskuterat den här typen av frågor tidigare
            i kammaren. I kväll blir säkert inte den sista gången som vi gör
            det.
          </note>
          <note xml:id="i-d04a8ab5de2d576b-0">
            I vårt samhälle kommer vi i framtiden att behöva diskutera detta
            i mycket större utsträckning än vad vi har gjort hittills.
          </note>
          <note xml:id="i-1404b94841fee174-0">
            Det intressanta är att det händer en hel del saker på området.
            Det ligger många utredningar och väntar, och det har kommit många
            utredningar i dagarna med nya förslag på saker som har att göra
            med precis dessa områden. Därför tänker vi i Vänsterpartiet inte
            yrka bifall till några av våra reservationer. Däremot står vi
            naturligtvis fortfarande bakom dem, och vi stöder till fullo både
            dem och vår motion. Jag tänker kommentera våra reservationer.
          </note>
          <note xml:id="i-c041f44e2cd44c10-0">
            Reservation 1 handlar om avfallshantering i stort. I
          </note>
          <note xml:id="i-ce24d64187c412f7-0">
            den pekar vi på vikten av att återanvända saker i större utsträckning.
            Jag är väldigt glad över att det faktiskt står i detta betänkande
            att vi skall återanvända.
          </note>
          <note xml:id="i-58c2049709360d43-0">
            Regeringen har vid ett flertal tillfällen faktiskt glömt detta
            och utelämnat just detta ord när den har talat om denna typ av
            frågor. Man har talat om t.ex. återvinning. I regeringens skrivelse
            om EU och miljön lämnade man återanvändning, vilket jag tycker
            är mycket beklagligt, eftersom jag anser att vi måste ha återanvändning
            som mål.
          </note>
          <note xml:id="i-fc443d3353cd7616-0">
            Reservation 3 handlar om industrins avloppsvatten. I den pekar
            vi på att det är mycket viktigt att kunna dela på olika typer
            av vatten redan innan man för in det i reningsverken. Enligt utskottet
            kan man göra det redan i dag. Det är mycket möjligt. Samtidigt
            är detta en viktig och stor fråga, och det är möjligt att vi behöver
            gå in djupare just i denna fråga.
          </note>
          <note xml:id="i-422419c730401ef9-0">
            När jag har varit ute och talat med folk har många pekat på att
            just vatten och avlopp utgör de stora problemen när det gäller
            lagstiftning som direkt motverkar miljöarbetet. Det vore ganska
            bra om vi kunde uppmärksamma denna fråga även i fortsättningen.
          </note>
          <note xml:id="i-d52002476803cd1b-0">
            Reservation 7 handlar om producentansvar. Jag vill påpeka att
            vi står bakom denna reservation. Jag tror att vi behöver diskutera
            producentansvar mycket mer. Vi behöver utveckla producentansvaret.
            Som det ser ut i dag är det många kommuner som har stora och viktiga
            diskussioner och debatter och som verkligen försöker lösa de problem
            som har uppkommit. Det finns nämligen stora problem i detta sammanhang.
          </note>
          <note xml:id="i-a7065ed31c358aef-0">
            Ett av de största problemen som vi behöver se över är att konsumenten
            har fått ta för stort ansvar för hela denna process. Producenterna
            måste lägga ned väldigt mycket tid och ekonomi på detta. Det tar
            tid att sortera varor, och det tar tid att dela på varor som innehåller
            både metall och plast och vad det nu kan vara. Det tar tid att
            göra rent varor för att kunna återvinna dem eller för att kunna
            lämna in dem för återvinning. Det tar också tid att lämna dessa
            varor någonstans. Man behöver också ofta ganska stor plats i hemmet
            för att kunna sortera. Det finns de som funderar på att man kanske
            behöver så många som tio lådor hemma under sin köksbänk för att
            kunna sortera det som vi egentligen skulle vilja att man sorterar
            innan man lämnar in det någonstans. Detta tror jag är ett för
            stort ansvar för konsumenterna som det ser ut i dag.
          </note>
          <note xml:id="i-ed8f4c2646f4412f-0">
            Vi behöver faktiskt diskutera detta. För mig är diskussionen
            om sex timmar arbetsdag också en miljöfråga utifrån just detta
            perspektiv att det kräver tid, energi och pengar att kunna göra
            dessa saker som är en förutsättning för det samhälle som vi strävar
            efter.
          </note>
          <note xml:id="i-c696046c977596ce-0">
            Det är också ett problem att vi i dag inte har någon helhetsbild
            av eventuella ökade resurskostnader på miljöområdet i och med
            den här typen av producentansvar.
          </note>
          <note xml:id="i-546d2b52737da9cc-0">
            Vi vet inte hur mycket vattenförbrukningen ökar om vi skall börja
            skölja ur alla mjölkpaket och andra förpackningar för att sedan
            lämna tillbaka dem. Det kan tyckas vara en detalj, men fortfarande
            är det fråga om en helhetsdel.
          </note>
          <note xml:id="i-2c280a83dd312c0d-0">
            Vi vet inte hur mycket mera vi behöver resa när vi skall åka
            fram och åter för att lämna tillbaka de här sakerna. Vidare vet
            vi inte hur mycket mera tid som går åt. Det här kanske inte är
            stora problem, men detta tillhör fortfarande helhetsbilden och
            den tror jag att vi behöver titta mera på.
          </note>
          <note xml:id="i-d8e9d8fd36d922a7-0">
            Miljövarudeklarationer är en fråga som tas upp i reservation
            nr 8 från oss. Jag tänker inte kommentera den saken, eftersom
            vi pratade om den för en vecka sedan i denna kammare.
          </note>
          <note xml:id="i-6ebb3b2fb179dfc8-0">
            Avfallsskatten tänkte jag däremot kommentera.
          </note>
          <note xml:id="i-8a7bbc69f04de424-0">
            Den frågan har inte hamnat på jordbruksutskottets bord, utan
            den har hamnat i skatteutskottet. Avfallsskatten tror jag är väsentlig
            för avfallspolitiken. Jag vet att en utredning är tillsatt och
            jag hoppas att den lägger fram ett bra förslag. Jag vet också
            att Vänsterpartiet inte är det enda partiet som i denna kammare
            kommer att stödja någon form av avfallsskatt, något som jag ser
            väldigt positivt på.
          </note>
          <note xml:id="i-00be50bf6a30bb1c-0">
            Samtidigt är det precis den typen av frågor som inte får fastna
            någonstans, utan där måste vi gå vidare väldigt fort. I de flesta
            kommuner, reningsverk etc.
          </note>
          <note xml:id="i-07003d825f1f7fc4-0">
            där den här typen av avfallsfrågor hanteras väntar man just på
            avfallsskatten. Man gör ingenting förrän man vet hur det blir
            med den skatten, vilket är beklagligt. Egentligen borde vi även
            i det här betänkandet ha poängterat att avfallsskatten är något
            som vi prioriterar och att vi kommer att driva den frågan.
          </note>
          <note xml:id="i-d6c021e28cdf151b-0">
            Anf. 144 GUDRUN LINDVALL (mp)
          </note>
          <note xml:id="i-2f6c75071c02f2fa-0">
            Herr talman! Jag ställer mig naturligtvis bakom
          </note>
          <note xml:id="i-f4987378c772d23d-0">
            Miljöpartiets alla reservationer här men nöjer mig med att yrka
            bifall till reservation nr 6.
          </note>
          <note xml:id="i-19ae8468bbfd648c-0">
            När man i dag talar om avfall och avfallshantering gäller det
            mest hur det skall cirkulera. Man pratar väldigt litet om det
            som är viktigast, nämligen att vi minskar avfallet. Den diskussionen
            skulle jag vilja ha mycket mer av - det vore bättre än att diskutera
            hur det skall cirkulera - därför att det är den diskussionen som
            gör att vi får ett resurssnålt samhälle. Det är dit vi måste komma
            om vi skall ha ett samhälle i ekologisk balans och ett samhälle
            där även kommande generationer kan få del av välfärden.
          </note>
          <note xml:id="i-b0abd3a2e806f5b6-0">
            Vi har utvecklat detta i ett särskilt yttrande. Just nu håller
            Naturvårdsverket på med att ta fram en aktionsplan, Avfall 2000,
            där dessa frågor hanteras. Vi hoppas verkligen att många av de
            här frågorna blir belysta på ett riktigt sätt och att man ser
            över detta med hur vi kommer till ett resurssnålt samhälle där
            allt mindre cirkulerar. Mot den bakgrunden har vi inte skrivit
            någon reservation i detta sammanhang.
          </note>
          <note xml:id="i-39a96f09f812362b-0">
            När det gäller det producentansvar som finns sedan några år kan
            jag säga att jag var ordförande för
          </note>
          <note xml:id="i-dde595f7ee921616-0">
            Miljö och Hälsa i Södertälje. Därunder ligger även renhållningen.
            Vi var mycket kritiska då producentansvaret infördes. Vi tyckte
            att det gick snabbt och att det hela var litet illa genomtänkt.
            Men vi förstod att det var politiskt viktigt att införa det just
            vid den tidpunkten.
          </note>
          <note xml:id="i-3eb92ccb91f62cdd-0">
            Detta har dock medfört vissa problem. Det viktigaste med producentansvaret
            är kanske inte att producenten samlar in det som skall samlas
            in utan att producenten betalar insamlandet. Det här är utvecklat
            i ett antal motioner. I dag ser det väl ändå ut som om man håller
            på att få ordning på insamlandet av glas och papper. Framför allt
            när det gäller glas har det varit mycket stora inkörningsproblem.
            Men även här diskuteras hur det skall samlas in och hur det skall
            cirkulera, inte hur det skall bli mindre som cirkulerar.
          </note>
          <note xml:id="i-ade1bc2be7b3128a-0">
            Batteriutredningen har presenterats i dagarna. Där slås det fast
            att kommunen skall ha insamlingsansvaret och att producenten skall
            betala. Jag är övertygad om att hade man gjort likadant när det
            gällde införandet av producentansvaret för glas och papper skulle
            betydligt mer ha samlats in jämfört med hur det är i dag. Att
            producentansvaret infördes på det sätt som skedde innebar att
            en död hand lades över kommuner.
          </note>
          <note xml:id="i-ca87e4c4ed9085c6-0">
            Många kommuner slutade samla in. Man fick ju egentligen inte
            göra det. Nu börjar man se en återhämtning. Utvecklingen var mycket
            stark då producentansvaret kom - väldigt mycket var på gång då.
          </note>
          <note xml:id="i-dbbc9741e1672611-0">
            Ibland finns det politiska anledningar till att saker införs
            i stället för att det bygger på en omtanke om miljön.
          </note>
          <note xml:id="i-7c0463e02bc0e50d-0">
            En form av avfall som vi måste hantera mycket noga är det miljöfarliga
            avfallet. Det är fascinerande att vi producerar 300 000 ton miljöfarligt
            avfall varje år. Detta avfall kan inte återanvändas. Vi måste
            därför se till att det försvinner. Vi måste nämligen få en lagstiftning
            som ser till att de här ämnena substitueras ut. Det handlar bl.a.
            om innehållet i batterier. Det finns i dag stora lager av kvicksilverhaltiga
            batterier, och ingen vet hur de skall hanteras.
          </note>
          <note xml:id="i-03ef32b73b7e54f6-0">
            Vi i Miljöpartiet anser att produktionen av miljöfarligt avfall
            skall minskas med ungefär 80 % på tio år. Vi borde ta fram en
            plan för hur detta skall gå till.
          </note>
          <note xml:id="i-2d33b45062be4398-0">
            Tyvärr kan vi i dag se att i och med EU-
          </note>
          <note xml:id="i-a179fea647c12134-0">
            medlemskapet tenderar många av de varor som kommer in i landet
            att innehålla ämnen som vi tidigare sagt att vi inte vill ha.
            Det finns ett antal undantag där vi hoppas att EU skall ha hunnit
            i kapp oss om tre år.
          </note>
          <note xml:id="i-f857db65fd0e9870-0">
            Av ungefär tio ämnen är det bara ett som EU har börjat jobba
            med. Det gäller då kadmium. För övrigt har ingenting hänt. Risken
            finns alltså att vi om några år återigen har de tennorganiska
            föreningar som vi inte vill ha och som egentligen är miljöfarligt
            avfall.
          </note>
          <note xml:id="i-82739dbd313e446f-0">
            Åtminstone borde de hanteras som miljöfarligt avfall.
          </note>
          <note xml:id="i-8643298313bf4678-0">
            Reservation nr 6 om förbränning av avfall yrkar jag bifall till.
            Förbränning framför allt av organiskt avfall är ingen lösning.
            Det är inte något som hör hemma i ett ekologiskt hållbart samhälle.
            Det finns så mycket bättre sätt att ta hand om biologiskt nedbrytbart
            avfall. Antingen kan man nämligen kompostera det, så att det i
            stället blir jord av det. Den jorden kan sedan läggas ut på marker.
            Eller också kan man ta ut rötgas ur avfallet. Den rötgasen kan
            användas till en mängd olika saker. Dessutom: Eldar man den här
            typen av avfall blir det förskräckligt många kemikalier som kommer
            ut - t.ex. dioxiner, som det är mycket svårt att rena. Ibland
            räcker det med mycket små mängder av de ämnena för att det skall
            bli negativa effekter på miljön.
          </note>
          <note xml:id="i-278755b4f59d693d-0">
            Det otäcka med många av de här ämnena är att de sedan reagerar
            vidare i det levande. Vi får då ämnen som vi i dag inte ens vet
            namnet på. Vi vet att de finns, men inte hur de ser ut eller exakt
            hur de reagerar. Laxsjukdomen M 74 är ett exempel på en miljöeffekt
            om vilken man vet att det är en organisk kemikalie - antagligen
            klorerad eller tillsammans med någon annan halogen, som spökar.
            Exakt hur den ser ut vet man inte, men det är antagligen något
            som bildas av miljögifter.
          </note>
          <note xml:id="i-367726ff193909cd-0">
            Med många av de ämnen som släpps ut händer det sedan saker i
            den levande cellen. Därför menar vi att sopförbränningen bör avvecklas,
            framför allt när det gäller osorterat avfall. Elda gärna rena
            biobränslen -
          </note>
          <note xml:id="i-31e39b6810b2d690-0">
            framför allt trä eller kanske, om det är nödvändigt, papper,
            men elda inte en mischmasch! Elda framför allt inte med en blandning
            som innehåller organiska ämnen, matrester osv., för då får vi
            dioxinproblemet.
          </note>
          <note xml:id="i-8bcb2133e91c7777-0">
            Det finns dessutom många andra ämnen vars namn vi i dag inte
            riktigt känner till.
          </note>
          <note xml:id="i-188fbc16dee2938c-0">
            Vidare gäller det frågan om miljövarudeklarationer, en fråga
            som vi för en vecka sedan mycket ingående diskuterade. Därför
            skall jag hoppa över den saken. Dessutom gäller det materialbalanser.
            Vi anser att i all tillståndspliktig verksamhet med miljöfarliga
            kemikalier skall det hållas register över materialbalanser; detta
            för att exakt veta vad som hanteras -
          </note>
          <note xml:id="i-ea4658d859783fec-0">
            exakt vad som kommer in, exakt hur det fungerar och exakt vad
            som skall omhändertas på sluttampen. Ett av problemen i dag när
            det gäller miljötillsynen över industrin är att man inte exakt
            vet vad som kommer ut. Man vet vad industrin uppger kommer ut,
            men man har egentligen ingen riktig kontroll över det. Det är
            en viktig fråga som diskuterats i många olika sammanhang i utskottet.
          </note>
          <note xml:id="i-f8139ecb3fe8ac1c-0">
            Jag är övertygad om att just avfallsfrågorna måste diskuteras
            mycket i framtiden. Jag hoppas att Avfall 2000 från Naturvårdsverket
            blir den skrift som får diskussionen att handla om hur vi skall
            minska avfallet i stället för att handla om hur det skall snurra
            runt.
          </note>
          <note xml:id="i-ee7bb67342935c96-0">
            Anf. 145 LENNART DALÉUS (c)
          </note>
          <note xml:id="i-21fecbc3659db98c-0">
            Herr talman! I detta betänkande från jordbruksutskottet redovisas
            igen några positiva drag. Först och främst finns det en stor samstämmighet
            i utskottet kring det angelägna i de här frågorna.
          </note>
          <note xml:id="i-6cc67058ee706bbe-0">
            Det tycker jag är en god grund att stå på. Det redovisar ett
            engagemang från alla partier i utskottet kring vikten av miljöfrågorna,
            och i det här fallet särskilt de som gäller avfallshantering,
            producentansvar och kretsloppstänkande. Jag är naturligtvis särskilt
            glad att vi har kunnat besvara många av de frågor och förslag
            som ställts i dessa motioner.
          </note>
          <note xml:id="i-5095ece94282478f-0">
            Vi har kunnat redovisa det kretsloppsarbete som bedrivs av bl.a.
            Kretsloppsdelegationen men också till stor del till följd av den
            tidigare regeringens kretsloppsproposition och kretsloppsarbete.
            Nu börjar det ta allt tydligare form i takt med att de olika förslagen
            och lagstiftningarna genomförs.
          </note>
          <note xml:id="i-2595731c695ee3f5-0">
            Detta är grunden. Utskottet har kunnat avstyrka de olika motionsyrkandena
            inte på något negativt eller elakt sätt, utan mer mot bakgrund
            av att det pågår en mängd konstruktivt arbete för att föra dessa
            frågor framåt. I något fall har utskottet redan klarat ut och
            redovisat sin ståndpunkt i de aktuella frågorna. Om det funnits
            ett sådant uttryck som ett mjukt avstyrkande, herr talman, kan
            man tala om att det är fallet med de allra flesta av dessa förslag.
          </note>
          <note xml:id="i-56981ad5a78afd2b-0">
            Om man tittar på reservationerna som finns till betänkandet -
            och jag har all respekt för dem - kan man finna att några av dem
            har det problem i sig som vi har diskuterat tidigare i kammaren.
            Man försöker ge sig in i detaljer i arbetet, detaljer som borde
            vara förbehållna andra organ: regeringen, statliga myndigheter
            eller kontrollerande verk. Det gör att innehållet i reservationerna
            i många fall blir förvirrat. Det blir oklart vad man menar. Skulle
            till äventyrs några av de knepigaste reservationerna vinna bifall
            här i kammaren vore det, vågar jag påstå, vara till skada för
            miljöarbetet. Det är tvärtemot de ambitioner som reservanterna
            egentligen vill skall komma i dagen.
          </note>
          <note xml:id="i-fc77f3cb7c3078be-0">
            Herr talman! Jag skall tillåta mig att titta på några av dessa
            reservationer med den utgångspunkten. Jag börjar med Vänsterpartiets
            första reservation om avfallshanteringen i allmänhet, där man
            gärna vill ha ett standardiserat system för olika typer av förpackningar.
            Problemet är då att om man lämnar ansvaret till producenterna
            att ta ett producentansvar kan man inte samtidigt gå in och styra
            hur producenterna skall bete sig, hur producenterna skall utveckla
            konstruktivt ansvar.
          </note>
          <note xml:id="i-04ac6c7be11c20ee-0">
            Herr talman! Man kan inte säga: Du får välja vilken bil du vill,
            bara den är blå. Man kan inte göra på det sättet. Det går då inte
            för producenterna att själva finna de bästa lösningarna. Det innebär
            att man inte kan styra så att alla glasförpackningar i Sverige
            har exakt likadant utseende. Det går inte. Det standardiserade
            tänkandet är inte förenligt med producentansvarstanken. Man kan
            säga tyvärr, men det är två oförenliga begrepp.
          </note>
          <note xml:id="i-ddb245d4279d3145-0">
            När det gäller renhållningslagstiftningen och de resonemang som
            förs fram i reservation 2 av Miljöpartiet tror jag att man litet
            grand har missuppfattat innebörden av producentansvaret. Man tror
            uppenbarligen i reservationen att det måste finnas regionala insamlingsmål
            och en lägsta insamlingsnivå på kommunal nivå för att producenterna
            skall ta sitt ansvar.
          </note>
          <note xml:id="i-e3bd7bf5029132be-0">
            Herr talman! Verkligheten är den att producentansvaret inte är
            lagreglerat som något straffsanktionerat när det gäller insamlingsmålet.
            Det som är sagt i de förordningar som gäller är att producenten
            skall bete sig på ett viss sätt. Eftersom detta är en förordning
            gällande i Sverige skall producenten på detta bestämda sätt i
            alla kommuner och i alla regioner. Det är det som är det viktiga,
            och det är det som har åstadkommits med den nuvarande lagstiftningen.
            Jag tror att det skulle vara direkt förfelat att börja arbeta
            med ett annat synsätt och regionalisera eller kommunalisera agerandet
            från producenterna.
          </note>
          <note xml:id="i-d282a60c813653bc-0">
            Herr talman! Jag skall inte gå igenom alla reservationer, utan
            titta särskilt på en fråga som var uppe till diskussion i ett
            likartat sammanhang för någon tid här i kammaren. Det gäller miljövarudeklarationerna,
            som behandlas i reservation 8 av Miljöpartiet och
          </note>
          <note xml:id="i-dab298f55eca3a3e-0">
            Vänsterpartiet.
          </note>
          <note xml:id="i-1f7d2888bdbc9e03-0">
            Herr talman! Jag fascineras fortfarande av att man vågar använda
            sådana resonemang som: Miljövarudeklarationen skall finnas på
            alla varor och produkter.
          </note>
          <note xml:id="i-47785831ff0bfa7d-0">
            Det kan till synes vara attraktivt. Det kan få något miljöhjärta
            att klappa och tycka att detta är utmärkt.
          </note>
          <note xml:id="i-bd8675d7c3bd2aa7-0">
            Men det är inte utmärkt. Man har t.ex. inte rett ut om man menar
            nya, begagnade eller båda delar av varor och produkter. Menar
            man verkligen alla varor och produkter?
          </note>
          <note xml:id="i-dafaa7fb69db15c3-0">
            Menar man att det skall finnas en miljövarudeklaration när jag
            går och köper en påse gummisnoddar eller när jag köper hem en
            liten förpackning med vita kuvert? Skall det finnas miljövarudeklarationer
            när jag går och köper en cykel? Det kan kanske vara naturligare.
            Var tänker man dra gränsen någonstans?
          </note>
          <note xml:id="i-99ca73a7f3736656-0">
            Vilka varor och produkter skall ha en miljövarudeklaration? Det
            kanske Hanna Zetterberg eller Gudrun
          </note>
          <note xml:id="i-d4fc28d66b54d0c3-0">
            Lindvall kan berätta.
          </note>
          <note xml:id="i-57a53fd7c9e58727-0">
            Om en sådan reservation skulle vinna bifall i kammaren - och
            här är återigen ett exempel på att det inte fungerar att vara
            så detaljerad - måste den ha möjlighet att också bli verklighet.
            Har man inte klarat ut var gränserna skall dras blir det bekymmersamt,
            och jag tror att det blir negativt, för miljöarbetet.
          </note>
          <note xml:id="i-c77d815e17e3dea3-0">
            Herr talman! Reservation 9 handlar om materialbalanser. Det är
            samma sak där. Till vem hade Gudrun Lindvall tänkt att materialbalanser
            skall redovisas? Vart skall de någonstans? Vilken myndighet skall
            hantera materialbalanser? Det står i Gudrun Lindvalls reservation:"I
            materialbalanserna skall redovisas vad som köps in till företaget
            - - -" Är det vad som köps in för att producera någonting i företaget
            eller till kontoret och cafeterian?
          </note>
          <note xml:id="i-100e19f40018c324-0">
            Vad är det för någonting av allt det som köps in till företaget
            som skall in i en materalbalans? Man kan tro att det finns gränsdragningar
            som är enkla. Men vad gör man när de inte är gjorda? Då har man
            litet svårt att överföra detta förslag till ett praktiskt fungerande
            politiskt beslut.
          </note>
          <note xml:id="i-5c802a5506b9f598-0">
            Herr talman! Det största problemet hittar jag i reservation 11
            om producentansvaret för förpackningar.
          </note>
          <note xml:id="i-29508fe0cca11bcd-0">
            Där skriver Miljöpartiet och Gudrun Lindvall:
          </note>
          <note xml:id="i-8653784b47149f18-0">
            "Avsikten med producentansvaret var att få i gång en insamling,
            återvinning och på sikt minskning av produkter". Jag är inte så
            säker på det. Nu hör jag till dem som skrev den proposition där
            man började tala om producentansvaret, och jag är inte så säker
            på att det riktigt var detta som vi menade. Om Gudrun
          </note>
          <note xml:id="i-9106735814bf2c5a-0">
            Lindvall vill kan vi ha en litet längre diskussion om vad vi
            menade med producentansvaret. Det var någonting helt annat än
            det Gudrun Lindvall försöker beskriva.
          </note>
          <note xml:id="i-45d37e853d66fa8d-0">
            Gudrun Lindvall och Miljöpartiet för här en diskussion om att
            kommunerna skulle vara missnöjda, överkörda och ha problem med
            producentansvaret.
          </note>
          <note xml:id="i-b950f08aa90b00ff-0">
            Jag har hört det tidigare. Men enligt den lagstiftning som finns
            har kommunerna möjlighet att begära hos regeringen att få ta ut
            en producentavgift själv eller att regeringen gör det och återför
            medlen till kommunerna. Såvitt jag vet har inte någon kommun gått
            till regeringen och begärt detta. Man har inte kört möjligheterna
            att utnyttja producentansvaret i botten, vilket skulle vara ett
            tecken på att det inte riktigt fungerar.
          </note>
          <note xml:id="i-8f498597c2b11fa6-0">
            Herr talman! Miljöpartiet säger i reservationen att man vill
            att kommunerna skall bibehålla insamlingsansvaret. Jag förmodar
            att man menar de skall återfå insamlingsansvaret. Men producenten
            skall alltså betala. Man säger: "Producentavgiften skall betalas
            av producenterna och vara så tilltagen att den ger full kostnadstäckning
            för hanteringen i kommunerna". Är tanken kommunerna skall kunna
            skapa vilken hantering de vill och sedan skicka räkningen till
            producenterna? Eller skall det finnas någon gräns för kommunen
            skall kunna bete sig för att kräva ersättning av producenten?
          </note>
          <note xml:id="i-bf0ecfe029c2c178-0">
            Jag tror att mycket av det här är feltänkt. Ambitionen är säkert
            hög. Men problemet när man ger sig in i den här typen av detaljresonemang
            är att man förlorar sig, till förfång för miljöarbetet. Det här
            präglar reservationerna.
          </note>
          <note xml:id="i-ac8e13b741363605-0">
            I övrigt tycker jag att vi har lyckats besvara motionerna med
            det engagemang som präglar utskottet i de här frågorna. Därför
            yrkar jag bifall till hemställan i jordbruksutskottets betänkande
            nr 13.
          </note>
          <note xml:id="i-c0d5a96f6998c6c9-0">
            Anf. 146 HANNA ZETTERBERG (v) replik
          </note>
          <note xml:id="i-792a79b82c8f0d69-0">
            Herr talman! När det gäller standardisering av varor och produkter,
            något som vi har tagit upp i reservation nr 1, menar Lennart Daléus
            alltså att man inte kan lägga sig i det. Jag tror inte att det
            är riktigt sant.
          </note>
          <note xml:id="i-bf0d6b78adb20e17-0">
            Man skulle kunna lägga sig i det. Jag tror att det ibland t.o.m.
            skulle leda till något mycket bra.
          </note>
          <note xml:id="i-9a0e399502f5af29-0">
            Man lägger sig i produktionen på andra sätt genom att t.ex. reglera
            vad som finns i varorna, vilka ämnen de får innehålla eller för
            den delen förpackningarna.
          </note>
          <note xml:id="i-948f84520c20f9e6-0">
            Det tycker Lennart Daléus att man kan göra. Att standardisera
            innebär inte att alla flaskor skall se likadana ut. Däremot innebär
            det kanske att de flesta flaskor har samma storlek.
          </note>
          <note xml:id="i-d6d51212fdf35fe0-0">
            Det är mycket som är viktigt och som jag tror sätter käppar i
            hjulet för standardisering över huvud taget och också för de pantsystem
            och standardiseringssystem som vi har i dag. När det gäller t.ex.
            flaskor från
          </note>
          <note xml:id="i-5f9a1b0b8fc59998-0">
            Vin och Sprit eller flaskor för läskedrycker och öl hade vi ett
            väl fungerande system som nu håller på att urholkas i och med
            EU-medlemskapet, som gör att vi inte kan sätta stopp vid gränserna.
            Det har visat sig att
          </note>
          <note xml:id="i-2e9e15b4d2a93119-0">
            Systembolagets pantsystem troligen kommer att urholkas ganska
            rejält därför att producenter kommer med vinflaskor som ser olika
            ut och som Systembolaget i Sverige inte tar emot för återanvändning.
            Det gör att konsumenter antagligen inte kommer att ta med sig
            alla flaskor till Systembolaget när de går dit. Det finns många
            sådana problem. Det största problemet handlar egentligen om EU
            och om EU:s handelsrestriktioner.
          </note>
          <note xml:id="i-6abd982943faea8a-0">
            Den diskussionen är betydligt viktigare.
          </note>
          <note xml:id="i-a2c78bcda4b4b9c6-0">
            Anf. 147 LENNART DALÉUS (c) replik
          </note>
          <note xml:id="i-0a604e106c517fb6-0">
            Herr talman! Jag instämmer i Hanna Zetterbergs ambition. Det
            kan vara bra att förpackningar är likartade så att de blir lätta
            att hantera.
          </note>
          <note xml:id="i-364dbeb36e477d20-0">
            Men man får välja. Det är bekymret. Om man väljer att införa
            ett producentansvar och sätter ramar för hur man vill utforma
            miljömålen måste man låta det finnas en frihet för producenterna
            att agera innanför de ramarna. Man kan inte, som jag tidigare
            sade, göra båda sakerna, särskilt inte när vi är med i EU.
          </note>
          <note xml:id="i-20b2a6af8a932b8b-0">
            Det håller jag gärna med om. Det innebär ju att vi har ett fritt
            flöde av en mängd produkter som är förpackade i en mängd förpackningar
            och att andra länders förpackningar också når Sverige precis som
            våra förpackningar når andra länder. Det är klart att de förpackningar
            som kommer hit inte är likadana som förpackningar som finns på
            sina håll i Sverige.
          </note>
          <note xml:id="i-d16997c4be7980c7-0">
            Det får man väga mot de fördelar som enligt mina utgångspunkter
            finns i ett EU-medlemskap och hantera materialet på bästa sätt,
            t.ex. genom återvinning.
          </note>
          <note xml:id="i-1e19b2de168da76c-0">
            Skulle det visa sig att producenterna över nationsgränserna och
            inom ramen för sitt ansvarstagande förmår att standardisera och
            åstadkomma något som låter sig återanvändas som förpackning i
            större utsträckning än vad vi klarar i dag är det utmärkt. Men
            jag värjer mig mot att å ena sidan ställa ett ramkrav, å andra
            sidan kräva att också få styra detaljerna. Jag tror att det är
            en dålig hantering av den här typen av miljöproblem.
          </note>
          <note xml:id="i-60816683bbade731-0">
            Anf. 148 HANNA ZETTERBERG (v) replik
          </note>
          <note xml:id="i-271bf8da74c9bbdd-0">
            Herr talman! För mig är standardisering inte någon detalj. Det
            handlar om just ramen.
          </note>
          <note xml:id="i-33a5d762367a5359-0">
            Jag tycker att det är bra att Lennart Daléus har insett begränsningen
            av EU-medlemskapet på just det här området. Jag hoppas att de
            flesta vid det här laget känner till att det finns stora problem.
          </note>
          <note xml:id="i-ef6eda22f6bcb9d8-0">
            Återigen: Nog skulle vi från centralt håll kunna kräva att alla
            dryckesförpackningar skall kunna återanvändas, komposteras eller
            något liknande. Jag tycker inte att det över huvud taget strider
            mot producentansvaret. Jag tror i stället att det faktiskt skulle
            kunna vara bra, med tanke på att producentansvaret finns och att
            det ändå kommer ut många olika förpackningar på den svenska marknaden
            som inte är ett dugg anpassade till vare sig miljön eller något
            annat. Jag tror att just en central diskussion om standardisering
            vore ganska bra.
          </note>
          <note xml:id="i-a4bfa4bcd6631458-0">
            Jag inser att det är en svår fråga att diskutera, och förslaget
            är ju inte på något sätt färdigt. Hade vi velat lösa frågan i
            utskottet hade vi kanske kunnat hitta en bra lösning, precis som
            i diskussionen kring miljövarudeklarationen. I den tidigare diskussionen
            om den frågan i utskottet hörde vi inte det som kom fram här i
            talarstolen.
          </note>
          <note xml:id="i-20f815bf71ad1e9d-0">
            Hade det varit just begreppet alla varor som hindrade Lennart
            Daléus från att delta i en diskussion om miljövarudeklaration
            hade i alla fall jag varit öppen för att diskutera det begreppet.
            Då hade vi kanske fått en bättre skrivning i betänkandet i stället
            för en reservation.
          </note>
          <note xml:id="i-cea757b35c4d66db-0">
            Anf. 149 LENNART DALÉUS (c) replik
          </note>
          <note xml:id="i-7ca6762dee0c8df7-0">
            Herr talman! Jag skall vara alldeles uppriktig och säga att mitt
            ställningstagande i fråga om EU-
          </note>
          <note xml:id="i-01be02e3d7e8ca21-0">
            medlemskapet inte hade något med förpackningarnas utseende att
            göra utan mer med möjligheterna för fredsarbete och andra sådana
            frågor.
          </note>
          <note xml:id="i-4719d84393a747cb-0">
            Vi hade problem i den förra regeringen när vi höll på med förpackningarna
            inför producentansvaret för dryckesförpackningar. Vi hade bl.a.
            de problem som
          </note>
          <note xml:id="i-beb69d1aa5512d85-0">
            Hanna Zetterberg tar upp. Men jag tycker ändå att vi lyckades
            få balans mellan krav på såväl återanvändning som materialåtervinning
            av dryckesförpackningar. De kraven återfinns i förordningarna.
            Båda de momenten finns alltså med och kraven kommer, såvitt jag
            begriper, att uppnås. Jag vet också att det finns problem med
            Vin och Sprit- förpackningar. Importen av det som blir härtappade
            produkter har minskat i relation till buteljimporterade produkter.
            Också det är en följd av EU-medlemskapet. Det hindrar mig inte
            från att inta ståndpunkten att EU-medlemskapet innebär möjligheter.
          </note>
          <note xml:id="i-51671b8669cc91d2-0">
            Jag tycker inte att miljövarudeklaration så som det har föreslagits
            är bra. Jag tror inte att konsumenter som köper en påse gummisnoddar
            läser igenom hela raden av uppgifter som Hanna Zetterberg vill
            skall finnas med. Jag tror att man skall ha klarare, tydligare
            och enklare signaler som säger vilka produkter som har passerat
            nålsögat. Det gör inte miljövarudeklarationen.
          </note>
          <note xml:id="i-d1231cd733f83018-0">
            Vad jag vänder mig mot i den här konstruktionen är att man vågar
            sig på detaljdiskussioner om problem som vi aldrig hade klarat
            i utskottet hur länge vi än hade suttit. Att avgränsa vilka varor
            och produkter det gäller är en myndighetsfråga, Hanna Zetterberg.
            Det inte en uppgift för utskott eller för riksdagen att göra den
            typen av avgränsningar. Ambitionerna kan vi dela, men vad gäller
            arbetsmetoderna är det kanske annorlunda.
          </note>
          <note xml:id="i-961101f27260b27a-0">
            Anf. 150 GUDRUN LINDVALL (mp) replik
          </note>
          <note xml:id="i-487d688d14eb855c-0">
            Herr talman! Jag vill kommentera det som Lennart
          </note>
          <note xml:id="i-49d9be5510006261-0">
            Daléus säger.
          </note>
          <note xml:id="i-7a8690bf51df767e-0">
            Vad gäller miljövarudeklarationer undrar jag om
          </note>
          <note xml:id="i-894688d099f2b0bd-0">
            Lennart Daléus har läst utredningen Avfallsfri framtid.
          </note>
          <note xml:id="i-834590dd183c6d9b-0">
            På s. 245 kan man läsa: I syfte att minska användningen av skadliga
            ämnen i varor samt för att stimulera en miljöanpassad produktutveckling
            föreslår utredningen införandet av en obligatorisk miljövarudeklarationsplikt
            för tillverkare och importörer av varor på den svenska marknaden.
          </note>
          <note xml:id="i-9b3813fe69c48ed3-0">
            Sedan preciserar man sig mycket noga. Litet längre fram i texten
            på s. 146 nämns en förteckning över alla miljörelevanta ämnen
            som varan innehåller och som har använts vid dess tillverkning.
            Initialt föreslås att ämnen som finns nämnda i någon av 40-listan,
            10-
          </note>
          <note xml:id="i-f66e1f502728b2bf-0">
            listan eller begränsningsuppdraget skall deklareras.
          </note>
          <note xml:id="i-b5b5c031e940fb21-0">
            Det är det här förslaget som vi stöder i vår motion.
          </note>
          <note xml:id="i-c9d8f652f3a0b205-0">
            Därför har vi också valt att använda samma språkbruk som i utredningen
            så att vi därmed skall kunna tala om vad det är vi hänvisar till.
            I reservationen står det också att vi hänvisar till SOU 1994:114.
            Det är möjligt att Lennart Daléus inte har sett det. Vi hade ju
            samma debatt för en vecka sedan.
          </note>
          <note xml:id="i-825d217095b8ea95-0">
            Jag tycker dessutom att det skulle vara intressant att få litet
            förnyelse när det gäller debattämnen. Lennart Daléus kunde t.ex.
            börja med att tala om vad
          </note>
          <note xml:id="i-7e6c7562259a7204-0">
            Centern tycker i miljöfrågor i stället alltid köra samma debatt
            i repris.
          </note>
          <note xml:id="i-6dab356d4b606899-0">
            Materialbalansen diskuterade vi också för en vecka sedan. Har
            man litet kommunal erfarenhet, vilket jag vet att Lennart Daléus
            saknar, vet man att de industrier som bedriver tillståndspliktig
            miljöfarlig verksamhet deklarerar de ämnen som är skälet till
            att industrierna är skyldiga att söka tillstånd. Det är naturligtvis
            de ämnena det handlar om. Det är kemikalier som gör att verksamheten
            är tillståndspliktig. Har man litet kommunal erfarenhet, Lennart
            Daléus, är det självklart. Har man inte det är det kanske svårt
            att förstå. Det är möjligt.
          </note>
          <note xml:id="i-d79b236718f37d6d-0">
            Anf. 151 LENNART DALÉUS (c) replik
          </note>
          <note xml:id="i-07c76a00cbd9c694-0">
            Herr talman! Jag har lärt mig under de här debatterna i kammaren
            att det egentligen bara är Gudrun
          </note>
          <note xml:id="i-242c9dd3bf4eaf6d-0">
            Lindvall som har erfarenhet av de här frågorna. Möjligen har
            det undgått henne att jag i tre år var ordförande i gatu- och
            parknämnden i Nacka kommun, som hade hand om just det miljöfarliga
            avfallet, avloppsfrågor och liknande. Jag förstår att den informationen
            kan ha undgått henne. Det hon sade om mig var kanske inte heller
            någon viktig del i hennes argumentation.
          </note>
          <note xml:id="i-e93ce9261eec3a4d-0">
            Gudrun Lindvall frågar vad Centern står för. Vi står för det
            här betänkandet. Det är själva poängen.
          </note>
          <note xml:id="i-28b0d8d522d33a9e-0">
            Det motsvarar de uppfattningar vi har. Gudrun Lindvall står för
            sina reservationer, och det är de som jag här diskuterar som en
            del av behandlingen av det här betänkande i kammaren.
          </note>
          <note xml:id="i-61b79b952b5ea0c3-0">
            Vad jag har pekat på, herr talman, och vilket bekräftas av det
            Gudrun Lindvall säger är att det finns utredningar som kan vara
            nog så detaljerade, utredningar som ofta leder till regeringsförslag,
            som i många fall är mycket detaljerade, väl avgränsade och preciserade
            för att möjliggöra en lagstiftning kring det problem som behandlas.
            Men, herr talman, det måste för varje läsare framstå som fullständigt
            omöjligt att utnyttja de reservationer som jag har pekat på som
            grund för ett beslut som leder till en lagstiftning. Då kan möjligen
            Gudrun Lindvall invända att man får fylla på med detaljer på olika
            håll. Men det är just det som är själva problemet, herr talman,
            nämligen att detta inte är ett arbete som lämpar sig för utskottet
            eller kammaren.
          </note>
          <note xml:id="i-4e8b6a335e5024f0-0">
            Vad gäller det jag nämnde tidigare om producentansvaret vill
            jag, herr talman, peka på hur olyckligt det skulle vara om de
            reservationer fick bifall som innebär en återgång till ett gammalt
            system i stället för att riksdagen väljer den nya strömfåran.
          </note>
          <note xml:id="i-45fec71e0e49d222-0">
            Anf. 152 GUDRUN LINDVALL (mp) replik
          </note>
          <note xml:id="i-4da9ad71eb540ff2-0">
            Herr talman! Jag är i alla fall glad att Lennart
          </note>
          <note xml:id="i-1c50941de4877438-0">
            Daléus inser vad vi menar när vi skriver att vi vill ha miljövarudeklarationer.
            Det som avses är alltså det som står i SOU. Jag förmodar att många
            jurister har tittat på den texten och anser att en fortsatt hantering
            av den texten skulle vara möjligt.
          </note>
          <note xml:id="i-f71b65674bb8d6b1-0">
            Det står också mycket klart hur avgränsningen skall se ut, och
            jag tycker inte att det är nödvändigt att läsa ytterligare stycken
            högt. Lennart Daléus kan gärna beställa utredningen och titta
            på den. Jag förmodar att den kunde vara intressant i många sammanhang.
          </note>
          <note xml:id="i-7118937d9191feb8-0">
            Tillståndspliktig miljöfarlig verksamhet är inte alls samma sak
            som miljöfarligt avfall. Industrier som kommer i fråga för tillståndsplikt
            är sådana som hanterar ämnen som ofta gör att de behöver koncession
            och även många industrier som hanterar vissa andra kemiska ämnen.
          </note>
          <note xml:id="i-62d167d18266f7b9-0">
            Jag vet inte om den kommun där Lennart Daléus var verksam hade
            tagit över tillsynen över de här industrierna. Lennart Daléus
            var väl verksam där för så pass länge sedan att man då kanske
            inte hade gjort det. Dessutom ligger det tillsynsansvaret sedan
            länge ofta inte på den nämnden, utan det brukar ligga på miljö-
            och hälsoskyddsnämnden.
          </note>
          <note xml:id="i-df9a56ab78f5f921-0">
            Jag påstår definitivt inte att jag är den enda som kan någonting
            om det här, men om Lennart Daléus inte kan förstå vad som står
            i en reservation så måste jag säga att det förvånar mig.
          </note>
          <note xml:id="i-88271736c675ece3-0">
            Vi har olika uppfattningar vad gäller producentansvaret. Det
            förslag som Batteriutredningen nu har lagt fram tilltalar till
            en del kanske mig mer. Förslaget går alltså ut på att den instans
            som är bra på att samla in samlar in, och sedan skall producenterna
            betala. Jag är mycket medveten om att detta skulle kunna leda
            till att olika kommuner får olika ambitioner. Men just det, att
            kommuner kan få ha olika ambitioner, är det intressanta med det
            kommunala självstyret. Då finns nämligen möjlighet för miljöpolitiker
            i kommunen att ta initiativ, och det är också till stor del sådana
            kommunala initiativ som har fört avfallsfrågan framåt. Jag kan
            lägga till att dessa i och med producentansvaret inte finns längre.
          </note>
          <note xml:id="i-620a1c9fc75028af-0">
            Anf. 153 LENNART DALÉUS (c) replik
          </note>
          <note xml:id="i-71c0f8a98b5a00fc-0">
            Herr talman! Det får stå vad det vill i det SOU-
          </note>
          <note xml:id="i-c374bef3a80be011-0">
            dokument som Gudrun Lindvall hänvisar till. Den vanliga arbetsgången
            här brukar vara att en statlig offentlig utredning lägger fram
            ett förslag som går ut på remiss, och så småningom presenteras
            ett regeringsförslag, som ofta rymmer ett lagförslag som passerar
            Lagrådet och sedan landar i kammaren för behandling. Det är en
            förhållandevis trygg och säker gång. Men att ur en sådan utredning
            rycka loss tio meningar och lägga in dem som ett förslag till
            ett beslut i kammaren är - om herr talmannen tillåter uttrycket
            - litet häftigt. Det var också min invändning mot reservationen.
          </note>
          <note xml:id="i-c39e9b17ae8658ea-0">
            Jag vet vad som menas med tillståndsplikt. Det tror jag i alla
            fall, herr talman. Det var inte min poäng i diskussionen kring
            materialbalans. Vad jag frågade var om man i det sammanhanget
            skall göra det som
          </note>
          <note xml:id="i-9c580a207fbefa17-0">
            Gudrun Lindvall och Miljöpartiet menar, nämligen upprätta materialbalanser
            över vad som köps in till företagen. Jag ville veta om det var
            detta Gudrun
          </note>
          <note xml:id="i-15968138373372c9-0">
            Lindvall menade eller om hon menade det som köps in för att producera
            någonting eller det som köps in för att användas på annat sätt
            i företagen. Uppenbarligen är jag en dålig läsare av reservationer,
            men för mig var detta inte alldeles glasklart.
          </note>
          <note xml:id="i-e5482f54c211467b-0">
            Vi har uppenbarligen olika uppfattning vad gäller producentansvaret.
            Också i det fallet tycker jag att mycket var oklart. Miljöpartiet
            skriver i sin reservation: "Inför därför en producentavgift för
            returpapper, glas och andra förpackningar i hushållsavfallet."
            Hur inför man en producentavgift för en förpackning i hushållsavfallet?
            Menar Gudrun Lindvall att man skall införa en producentavgift
            på förpackningar som säljs i affärer, eller var skall avgiften
            tas ut? Enligt den här skrivningen skall den tas ut när förpackningen
            är hushållsavfall.
          </note>
          <note xml:id="i-f2221b2c71d64fba-0">
            Flera av de här oklarheterna gjorde att jag blev litet bekymrad
            över med vilken detaljrikedom men förvirring Miljöpartiet hanterar
            frågorna i kammaren.
          </note>
          <note xml:id="i-5fa8677c59b7130d-0">
            Anf. 154 INGEMAR JOSEFSSON (s)
          </note>
          <note xml:id="i-73b367145adccb7b-0">
            Herr talman! Jag ber först att få yrka bifall till utskottets
            hemställan och avslag på avlämnade reservationer.
          </note>
          <note xml:id="i-3d652357514f164e-0">
            I mycket, om än inte i allt, kan jag hålla med Lennart Daléus
            i det han nyss framförde från talarstolen.
          </note>
          <note xml:id="i-8e45e7e80fe7f0a5-0">
            Jag skall försöka undvika att upprepa det som redan har sagts
            och ta upp ett par frågor som jag anser ändå bör nämnas i den
            här debatten.
          </note>
          <note xml:id="i-a6d208585276cfb1-0">
            I avfallshanteringens kretslopp talas det enligt min uppfattning
            alldeles för litet om konsumenternas roll.
          </note>
          <note xml:id="i-0b5a84d8a2dedb96-0">
            Utan konsumenternas insatser skulle många tänkta system i Sverige
            i inte fungera. Svenska konsumenter är i allt väsentligt en resurs
            i kretsloppssamhället, villiga att ställa upp och hjälpa till.
            Producenter av varor och produkter ger ett svagt stöd åt konsumenterna
            och deras möjligheter till ett bra miljöval, ett val mellan produkter
            med likvärdiga funktioner.
          </note>
          <note xml:id="i-53829e25e9d39cc3-0">
            Enligt min uppfattning borde producenterna, om nödvändigt med
            samhällets påtryckningar, öka varuinformationen och ge en bättre
            miljömärkning. I dag vet producenterna att märkning som uppfattas
            som miljöpositiv ger försäljning och försäljningsframgångar.
          </note>
          <note xml:id="i-6063332138a500ef-0">
            Samhället måste där sätta regler som gör att konsumenterna inte
            luras av tvivelaktiga s.k. miljömärkningar - det finns alltför
            mycket av detta på marknaden.
          </note>
          <note xml:id="i-fe8c2297a742577b-0">
            Utskottet påpekar att utvecklingen mot ett kretsloppssamhälle
            förutsätter ett effektivt resursutnyttjande, återanvändning och
            återvinning. Låt mig påpeka att alltför många producenter sätter
            likhetstecken mellan återvinning och förbränning, en utveckling
            som vi måste vara observanta på och inte lättvindigt acceptera.
            Jag tycker att det finns skäl att säga det med anledning av en
            del av de tidigare inläggen.
          </note>
          <note xml:id="i-986cddfdca2631ee-0">
            Frågan blir ännu svårare om vi ser till önskemålet om återanvändning.
            Väldigt mycket av det vi har resonerat om bygger på att man skall
            återvinna, men återanvändningen tycker jag har kommit bort i debatten.
            Det är förvånansvärt få omslag och emballage som återanvänds.
            De höljen som omger de batteripack som driver många av riksdagsledamöternas
            mobiltelefoner går t.ex. inte i dag att återanvända, vilket inte
            borde vara något problem. Detta är ett exempel, men det finns
            många produkter som skulle kunna återanvändas och alltså inte
            återvinnas.
          </note>
          <note xml:id="i-689df0e268603082-0">
            Skall vi i framtiden få mer återanvändning kommer det säkert
            att krävas både morot och piska. Producentintresset för återanvändning
            är svagt. Återanvändning betyder ju ofta att producenten inte
            får möjlighet att tillverka en vara som kan säljas ytterligare
            en gång. Vi bör vara uppmärksamma på detta, för här finns en stor
            vinst att göra för samhället vad gäller energi och resurser.
          </note>
          <note xml:id="i-f87a2ffdd790d8ec-0">
            Enligt utskottet bör producenterna få ett ökat miljöansvar för
            de produkter de släpper ut på marknaden.
          </note>
          <note xml:id="i-fe91bb7e1f4b827e-0">
            Detta har börjat, och det planeras ske i en större omfattning
            på en rad andra områden. Den här utvecklingen är riktig, men samhället
            bör enligt min mening som en följd av detta också se över den
            tillsyn som kommer att krävas för att det här skall bli framgångsrikt.
            Vi har en tillsyn som inte är anpassad till det nya producentansvaret.
            Vi bör se över den tillsynen och se till att den kommer att stämma
            mot det nya producentansvar som kommer att läggas ut.
          </note>
          <note xml:id="i-e8bc1a468cedf683-0">
            Det här bör prövas så att inte våra nya ambitioner ger monopolsituationer
            eller möjligheter för vissa producentgrupper att utestänga andra
            tillverkare.
          </note>
          <note xml:id="i-44f51751155bef92-0">
            Utskottet påpekar också att producentansvar kan behöva utformas
            på olika sätt för olika varugrupper.
          </note>
          <note xml:id="i-28053984e577abb9-0">
            För egen del tycker jag att detta är ett viktigt understrykande.
            En ansvarig för en produkt i Sverige kan vara en stor eller flera
            stora inhemska producenter men kan på ett annat varuområde utgöras
            av många små importörer, eller naturligtvis av kombinationer av
            dessa. Det här kommer att ställa olika krav på flexibilitet, anpassning,
            på det vi menar med producentansvar. Jag tror att vi måste hitta
            inte en modell utan flera modeller som innebär anpassning till
            det vi vill åstadkomma i varje läge.
          </note>
          <note xml:id="i-c358c1020817f0ad-0">
            Lennart Daléus sade, och där har jag en avvikande mening, att
            om man ger producenterna ansvar räcker det med det. Samhället
            skulle sedan i stort sett strunta i det, om jag förstod honom
            rätt. Denna in blancofullmakt vill jag och mitt parti inte ge
            i något sammanhang. Det går inte att göra det. I så fall skulle
            det snarare bli en undfallenhet. Jag tror att man är tvungen att
            följa upp producentansvaret, från samhällets sida veta vad man
            lägger ut och ha regler för det. När man väl har lagt ut ansvaret
            skall naturligtvis producenten fullfölja åtagandet, med de nya
            regler för tillsyn som jag också talade om.
          </note>
          <note xml:id="i-486bd9b3dee0cc7e-0">
            Jag vill ta upp ett yrkande i en av motionerna.
          </note>
          <note xml:id="i-2f69f84f9603009f-0">
            Vänsterpartiet tar upp frågan om avloppsvatten från industrin.
            Jag tror att det handlar om ett missförstånd.
          </note>
          <note xml:id="i-b114fe5fc940f9b3-0">
            Vi skriver i utskottet att det finns möjligheter för kommunen
            att helt enkelt bestämma gentemot industrin på det här området.
            Det är ett slag i luften. När det gäller en rad utsläpp från avloppsvattnen
            måste jag samtidigt säga att avloppssystemet varit den väg samhället
            kunnat gå för att faktiskt komma åt miljöbovar.
          </note>
          <note xml:id="i-b0ac687d84996243-0">
            I kommuner är det ofta just avloppssystemet som avslöjar den
            som håller på med miljöfarlig verksamhet. I väldigt många kommuner
            i Sverige har avloppet använts för att hitta miljöbovarna. Man
            kan gå bakåt i avloppssystemet och på det sättet mycket enkelt
            söka sig fram till den som förorenar.
          </note>
          <note xml:id="i-77cea7faf6fddbc8-0">
            I de större städerna och kommunerna är det inte industrin som
            utgör de största problemen, utan det är faktiskt hushållen. De
            enskilda hushållen är större miljöbovar än vad vi i vanliga fall
            tänker oss.
          </note>
          <note xml:id="i-584a0f9e91640d34-0">
            Herr talman! Som avslutning kan jag konstatera att mycket är
            på gång, som utskottet redovisat, men att en kontinuerlig uppföljning
            kommer att krävas. I
          </note>
          <note xml:id="i-fdd5b7637ce1f1b2-0">
            de här frågorna upplever jag att riksdagen och regeringen har
            konsumenternas stöd för att gå vidare.
          </note>
          <note xml:id="i-c9765ff74a76f722-0">
            Anf. 155 LENNART DALÉUS (c)
          </note>
          <note xml:id="i-c602ab5a504f9322-0">
            Herr talman! Med anledning av det Ingemar Josefsson sade om producentansvaret,
            attityden till hur det skall hanteras, av vem och var det platsar
            i miljöarbetet vill jag säga att när vi nu valt en ny huvudlinje
            för den här delen av miljöarbetet, nämligen kretsloppsarbete med
            producentansvar, innebär det att det kan gnissla i maskineriet.
            Jag vill inte säga att det kan bli konversioner, men det är klart
            att det känns när man vrider om miljöarbetet på det här sättet,
            och mycket av det ser vi redan. Men det är viktigt att vi håller
            oss till producentansvaret, ganska renodlat, så att vi inte sviktar
            i var ansvaret ligger. Vi skall t.ex.
          </note>
          <note xml:id="i-3c635273b58c906c-0">
            inte lägga in ett kommunalt ansvar som något av en buffert i
            systemet.
          </note>
          <note xml:id="i-3dccd93d441cbf43-0">
            Producentansvaret kräver en viss fasthet och tydlighet, rent
            av en viss likriktning i den meningen att det skall gälla generellt,
            och det skall gälla fler och fler varugrupper. Först måste man
            skapa den verkliga respekten för det, så att producenterna inom
            näringslivet rättar sig efter de nya förhållandena. Jag tycker
            att det är viktigt att det slås fast.
          </note>
          <note xml:id="i-e635a2febd191d8a-0">
            Anf. 156 INGEMAR JOSEFSSON (s)
          </note>
          <note xml:id="i-4b1dccce2e8752b2-0">
            Herr talman! Jag tycker att det är mycket bra med producentansvaret,
            och jag tycker att man skall fullfölja det. Men när Lennart Daléus
            uttalade sig förut lät det väldigt undfallande, ungefär som att
            när man väl har lagt ut ansvaret skall man inte lägga sig mera
            i det. Så vill inte jag se producentansvaret. Jag tror att om
            vi skall ha ett producentansvar måste det ansvaret också vara
            flexibelt i förhållande till det som man har att ta hand om. Man
            måste alltså se vilken produkt det är och vad det är för krav
            som skall ställas. Därför måste kraven utformas olika på olika
            producenter.
          </note>
          <note xml:id="i-4815941b7f9a1ee3-0">
            När man väl har utformat kraven skall man inte - där delar jag
            Daléus uppfattning - gå in därefter. Men jag tycker att det måste
            vara olika krav på olika typer av producenter. Annars kommer det
            inte att fungera.
          </note>
          <note xml:id="i-af5cbee41d481ff8-0">
            Anf. 157 LENNART DALÉUS (c)
          </note>
          <note xml:id="i-561fd783d116254b-0">
            Herr talman! Jag var säkert otydlig och klumpig i min beskrivning.
            Men jag menade att ramtänkandet, tydligheten och det faktum att
            man inte sviktar i tillverkarens ansvar är det som bär upp producentansvaret.
            Jag förstår nu på Ingemar Josefsson att vi i grunden har samma
            inställning, även om vi kan tolka varandra litet olika. Det bådar
            ändå gott för producentansvaret i det svenska miljöarbetet i framtiden.
          </note>
          <note xml:id="i-d0a247536b1c2418-3">
            Överläggningen var härmed avslutad.
          </note>
          <note xml:id="i-c675c5b16a24dcf8-5">
            (Beslut skulle fattas den 21 februari.)
          </note>
          <note xml:id="i-d35a685546c2f050-0">
            12 § Djurskydd, m.m.
          </note>
          <note xml:id="i-650c38d35ecb426c-6">
            Föredrogs
          </note>
          <note xml:id="i-668651cd577b377f-0">
            Jordbruksutskottets betänkande 1995/96:JoU14
          </note>
          <note xml:id="i-410e73b6e6d50ac7-0">
            Djurskydd, m.m.
          </note>
          <note xml:id="i-5138121d2c60d2b5-0">
            Anf. 158 MAGGI MIKAELSSON (v)
          </note>
          <note xml:id="i-6bc150b6c9fb4a7d-0">
            Herr talman! Då är vi inne på kvällens sista betänkande. Återigen
            gäller det ett antal motioner och krav som har rests tidigare
            och debatterats många gånger förut. Jag tänker i alla fall ta
            upp några av dem. I en del fall har vi haft reservationer under
            det här riksdagsåret, i en del fall under tidigare riksdagsår.
            Därför har vi nu valt att ställa upp i gemensamma reservationer
            med bl.a Miljöpartiet.
          </note>
          <note xml:id="i-2e4494836bdd4e3c-0">
            Den första reservation jag tänker beröra handlar om fångstredskap.
            Vi tycker att det är viktigt att vi kommer till rätta med bensax
            och liknande fångstredskap, att vi blir av med dem. Det här är
            något som man jobbar med i EU, men det går väldigt långsamt.
          </note>
          <note xml:id="i-58bab6f29d5bf676-0">
            Det sades från början att man skulle sätta stopp för det
          </note>
          <note xml:id="i-f469fc4448d27a5f-0">
            1995. Men då var man inte färdig och sköt upp det ett år till.
            Man blir inte klar till 1996, och nu har man skjutit på det ytterligare.
            Vi tycker inte att det är rimligt att det skall ta så lång tid.
            Därför har vi valt att avge en reservation i denna fråga.
          </note>
          <note xml:id="i-3c70346b4d20e2e7-0">
            Den andra fråga där vi reserverat oss gäller pälsdjursuppfödningen.
            Om man börjar fundera över livet för de pälsdjur som föds upp
            i bur och försöker få det att gå ihop med de krav som vi ställer
            i djurskyddslagen på att djur skall kunna leva ett något så när
            normalt liv, inser man att det enda rätta är att sätta stopp för
            buruppfödning av pälsdjur. Det finns inte någon annan väg att
            gå. Att ändra i djurskyddslagen och skärpa den räcker inte, utan
            de krav som vi från
          </note>
          <note xml:id="i-1e59d981c5bf9ae4-0">
            Vänsterpartiet har drivit är att man upphör med buruppfödning
            av pälsdjur. Det är inte ett bra sätt.
          </note>
          <note xml:id="i-4ddff2623221541e-0">
            Man skall över huvud taget inte ha pälsar från djur som behöver
            födas upp i bur. Framför allt är det just sådana djur som inte
            får en chans att leva ett normalt liv, hur man än ordnar det.
            Det går inte att skapa så stora utrymmen att djuren skulle kunna
            leva ett normalt liv.
          </note>
          <note xml:id="i-611558d95dbb269c-0">
            Den tredje reservation som vi har handlar om eldressyr av hundar.
            Där finns ett förslag på gång från regeringen. Jag tycker att
            det är synd att man inte kunde snabba på med det här. I den utredning
            som gjordes ganska nyligen föreslogs lagändringar som gör det
            möjligt att förbjuda användning av el som dressyrmetod. Den frågan
            är ny på ett sätt och inte ny på ett annat sätt. Vi har haft en
            diskussion i utskottet tidigare. Riksdagen har diskuterat frågan
            om kodressörer, som också innebär användning av elektricitet för
            att få fram ett önskat beteende. Det är inte förenligt med god
            djuromsorg att använda det, varken på kor eller på hundar.
          </note>
          <note xml:id="i-64df460f30acb09a-0">
            Jag skulle vilja säga att en som inte utan att använda el kan
            få en hund att göra så som man vill inte skall ha hund. Det är
            inte rimligt att man skall gå sådana genvägar. Det visar på en
            brist på kunskap om hur djur beter sig. Vi har därför valt att
            reservera oss på denna punkt, även om jag vet att man kan hoppas
            på att det skall komma ett lagförslag som innebär att motionen
            och vår reservation tillgodoses.
          </note>
          <note xml:id="i-9f02d875c3ed16c3-0">
            Vi har också reserverat oss till förmån för en mycket bra s-motion
            om handel med utrotningshotade djur. Det hade varit mycket enkelt
            att i Sverige få en behandling likvärdig med den som förekommer
            i andra länder genom att skärpa straffen. Jag stödjer verkligen
            innehållet i denna motion, som vi tillsammans med Miljöpartiet
            har reserverat oss för.
          </note>
          <note xml:id="i-b97b8d52f016857b-0">
            Vi har också ett antal reservationer som handlar om djurfrågor
            i EU. Eftersom de frågorna just nu behandlas i samband med den
            skrivelse som skall avges inför regeringskonferensen, kommer vi
            inte att yrka bifall till dem i detta sammanhang, och jag skall
            inte heller gå närmare in på dem. Jag vill till slut helt kort
            yrka bifall till reservation nr 2 om pälsdjursuppfödning.
          </note>
          <note xml:id="i-5191c5592eeb4ce1-0">
            Anf. 159 GUDRUN LINDVALL (mp)
          </note>
          <note xml:id="i-7f6fdfc93a2f7782-0">
            Herr talman! Också detta betänkande behandlar motioner som har
            väckts. För Miljöpartiet är djurskyddsfrågorna oerhört viktiga.
            Det handlar om en respekt för livet, som också måste innefatta
            djuren.
          </note>
          <note xml:id="i-ab8ccd54048816ae-0">
            Därvidlag är vi i Sverige på många områden långt framme. Det
            betyder inte att djurskyddsarbetet inte kan drivas ännu längre
            framåt. Det finns i dag många djur som har det illa, och vi måste
            på de punkterna kunna fortsätta att driva utvecklingen framåt.
          </note>
          <note xml:id="i-7f940cffab84e75c-0">
            Det som jag främst tänker på är de djur som lever i burar. Vi
            kan säga att det nu börjar ske en viss förändring på den punkten.
            Man har i alla fall ändrat rävhållningen så, att räven skall ha
            möjlighet att gräva. Det sätt som man har haft för att hålla djur
            i bur strider egentligen totalt mot 4 § djurskyddslagen, som säger
            att djur skall ha möjlighet att bete sig naturligt.
          </note>
          <note xml:id="i-1ac608a279ae323f-0">
            Det är inte naturligt för en räv att sitta i en bur. Det är absolut
            inte naturligt för den att inte kunna gräva och inte heller att
            vara så passiv som den blir i en bur.
          </note>
          <note xml:id="i-d200b8c85ed5c18b-0">
            Vi kan här se vissa förändringar som väl i varje fall är till
            det bättre, men frågan är om vi över huvud taget skall ha räv
            i bur. I det sammanhanget är Sverige faktiskt inte ett föregångsland.
            Schweiz har kommit längre. I Schweiz är det förbjudet att ha räv
            i bur. Det är där också förbjudet att ha mink i bur.
          </note>
          <note xml:id="i-fb844021b35623c2-0">
            I Sverige finns fortfarande ungefär 50 000 rävar på pälsfarmer.
            Antalet minskar fortlöpande, och antalet pälsfarmer har minskat
            från 650 till 250 på tio år.
          </note>
          <note xml:id="i-76c3d9ca2ee8a525-0">
            Vi tycker att det är bra. Måste man hålla djur på ett sådant
            här sätt, skall vi kanske fundera på om vi verkligen måste använda
            dessa djurs pälsar. Vi i Miljöpartiet anser att det inte är så.
            Vi anser denna typ av djuruppfödning inte är värdig ett samhälle
            som säger sig sätta djurskyddet högt.
          </note>
          <note xml:id="i-6407c93c7905f884-0">
            Det finns fortfarande 2,2 miljoner minkar i bur i
          </note>
          <note xml:id="i-3b810ffe4a7a088b-0">
            Sverige. De finns i burar som är 0,8 m långa, 0,35 m breda -
            vilket inte är speciellt mycket - och 0,4 m höga. I en sådan bur
            har man 3 minkar.
          </note>
          <note xml:id="i-8cf3579d521fcaae-0">
            En mink beter sig i naturen definitivt inte som en mink i bur.
            En mink är ett djur som är beroende av vatten och som tillbringar
            60-70 % av sin aktiva tid under vatten. Skall man här se till
            att mink kan bete sig naturligt, borde den ha tillgång till vatten.
          </note>
          <note xml:id="i-22b63a29111b890b-0">
            Man har i Schweiz också dragit konsekvensen av detta, där ett
            par måste ha 6 kvadratmeters utrymme och tillgång till 1 kubikmeter
            vatten. Minken måste alltså ha tillgång till vatten.
          </note>
          <note xml:id="i-357172e1bf5a6309-0">
            Detta är oerhört väsentligt, inte bara därför att minken måste
            kunna bete sig naturligt utan också därför att vistelsen i vatten
            är ett sätt för minken att reglera temperaturen.
          </note>
          <note xml:id="i-1bbb746c50c98c1b-0">
            Vi borde verkligen fundera på om det är vettigt att ha 2,2 miljoner
            minkar i bur i Sverige. Vi måste kanske överväga om ett burförbud
            för mink vore lika angeläget som burförbud när det gäller höns.
            Skall man föda upp dessa djur, skall man göra det på ett för djuret
            vettigt sätt.
          </note>
          <note xml:id="i-031ae97c29b7e92a-0">
            Det blir då också naturligt att säga att vi inte skall importera
            pälsar från länder som har en sådan uppfödning av dessa djur som
            vi själva inte accepterar.
          </note>
          <note xml:id="i-56df954428669a8c-0">
            Skall vi importera, måste man föda upp djuren på ett sätt som
            vi tycker är vettigt.
          </note>
          <note xml:id="i-78a9f7ce33970c42-0">
            Jag yrkar bifall till reservation 2.
          </note>
          <note xml:id="i-12e5963c55ee18cf-0">
            I reservation 1 talar vi litet grand om det faktum att det fortfarande
            ute i världen diskuteras om man skall få fånga djur med bensax
            eller inte, trots att man vet att detta är ett av de mest grymma
            sätten att fånga djur. Många sitter under lång tid fast i bensaxfällor.
          </note>
          <note xml:id="i-05f1afda3a4524ac-0">
            Många lider också så mycket att de biter av sig benet för att
            komma loss. Det är ingen diskussion om att detta är det absolut
            mest plågsamma sättet att fånga djur. Ändå diskuterar man fortfarande
            i internationella forum hurdan standarden skall vara, och vi kommer
            inte till skott internationellt.
          </note>
          <note xml:id="i-ad6f1d14f26c43c7-0">
            Dessutom stöter vi på problem genom att vi enligt
          </note>
          <note xml:id="i-b2287fc78b3838cb-0">
            WTO-reglerna inte kan gå före på miljöområdet. Vi kan alltså
            egentligen inte förbjuda import av päls från saxfångade djur.
            Vi menar i reservation 8 att det är oerhört viktigt att man utformar
            frihandelsreglerna så att djurskyddsaspekterna får ett mycket
            större genomslag och så att det också blir möjligt att säga nej
            tack till länder som t.ex. tar fram pälsar på ett sätt som vi
            inte själva vill tillämpa här.
          </note>
          <note xml:id="i-75b3e2cc5e0834cc-0">
            Jag yrkar bifall till reservation 8.
          </note>
          <note xml:id="i-e3a3270b6f4bf4f7-0">
            Vi i Miljöpartiet för i betänkandet inte så mycket diskussioner
            om EU och djurskyddet, utan vi har valt att ta upp dem i andra
            sammanhang. Vi tar ändå upp litet grand om djurtransporter. Sverige
            har fått undantag för transport av högdräktiga och nyförlösta
            djur.
          </note>
          <note xml:id="i-e8e09cf6a6359c68-0">
            Enligt vår uppfattning måste man göra allt för att permanenta
            den övergångsbestämmelsen. Jag vet att vi har en samsyn, och vi
            måste försöka driva det här tillsammans.
          </note>
          <note xml:id="i-c22a76e63e934642-0">
            Jag vill också kort kommentera den motion som
          </note>
          <note xml:id="i-e5aa3d461ce2dec2-0">
            Urban Ahlin har väckt och där det anförs att straffet för handel
            med utrotningshotade djur borde skärpas.
          </note>
          <note xml:id="i-93da278c458ca5cf-0">
            Det ligger i dag mycket pengar i döda falkar och örnar. Många
            människor tar mycket stora risker för att komma över t.ex. dessa
            fåglar. Straffets längd är då naturligtvis något som man kalkylerar
            med. Är straffet som i Sverige två år, får man en mindre påföljd
            än i Norge, där straffet är sex år. Man väljer självfallet hellre
            att försöka i Sverige än i Norge, där effekten av att åka fast
            blir större.
          </note>
          <note xml:id="i-3735c55beef359f6-0">
            Det skulle vara oerhört bra om man kunde samordna lagstiftningen
            på detta område inom Norden. Vi har likartade arter och samma
            hot mot dessa arter. Jag stödjer verkligen denna reservation.
          </note>
          <note xml:id="i-50060a61e88cc475-0">
            Detta betänkande är mycket viktigt, och det är bra att samsynen
            i Sverige är så stor. Jag hoppas att vi kan komma till skott när
            det gäller burar för rävar och mink, framför allt vad beträffar
            mink, där vi har en bra bit kvar. Om man nu skall hålla dessa
            djur i bur, skall de enligt 4 § ha möjlighet att bete sig naturligt.
          </note>
          <note xml:id="i-1081b66e6c6eb8d8-0">
            Anf. 160 LENNART DALÉUS (c)
          </note>
          <note xml:id="i-a87d54dfa678fcc9-0">
            Herr talman! Återigen behandlar vi ett betänkande där samsynen
            om grundinställningen är mycket tydlig vad gäller omsorgen om
            djurskyddsfrågorna och om att plågsamhet vid t.ex. djurförsök
            eller vid fångst av djur till varje pris måste undvikas.
          </note>
          <note xml:id="i-be5035ab578e7ecb-0">
            Detta betänkande har föregåtts av en ganska gedigen hantering
            i utskottet. Bl.a. har vi gjort studiebesök och haft andra aktiviteter
            för att få information om djurskyddsfrågor och om hantering av
            djur. Det är viktigt att säga att den samstämmighet som finns
            i stor utsträckning förlitar sig på det arbete som regeringen
            bedriver, den lagstiftning som finns i Sverige och det engagemang
            som Sverige visar i det europeiska arbetet.
          </note>
          <note xml:id="i-9fe8a6790d4bd17b-0">
            Herr talman! Jag kan säga att också i det senare fallet har en
            samstämmighet varit mycket tydlig.
          </note>
          <note xml:id="i-5c697e5c22e6732e-0">
            Utskottet säger nu i yttrande över materialet inför regeringskonferensen
            mycket tydligt att frågor om djuromsorg bör skrivas in i EU:s
            grunddokument.
          </note>
          <note xml:id="i-0855e367c4daf23b-0">
            Herr talman! De reservationer som finns i betänkandet redovisar
            en ambition att skynda på, och att redan i dag fatta beslut som
            leder till åtgärder på flera av dessa viktiga områden. Vi menar
            att detta nu är regeringens ansvar, både nationellt och internationellt.
          </note>
          <note xml:id="i-bf7a0cc8883a04d0-0">
            Jag tror att den ambition som reservanterna visar är angelägen.
            Samtidigt har vi i utskottsmajoriteten valt att peka på den nationella
            samstämmigheten och enigheten i det internationella uppträdandet.
          </note>
          <note xml:id="i-bc460c7d3d631f08-0">
            Herr talman! Vi får säkert anledning att återkomma till dessa
            frågor i många omgångar, när vi behandlar EU-material såväl som
            nationella frågor. Under tiden yrkar jag bifall till utskottets
            hemställan i jordbruksutskottets betänkande nr 14.
          </note>
          <note xml:id="i-5b07a86ef19bb2ed-0">
            Anf. 161 ANN-KRISTINE
          </note>
          <note xml:id="i-dc5aa7f3b1c80713-0">
            JOHANSSON (s)
          </note>
          <note xml:id="i-29d487e25a3be228-0">
            Herr talman! Vi konsumenter har under senare år blivit alltmer
            nyfikna, kunniga och krävande. Vi frågar inte bara efter priset
            på matvarorna - vi vill också veta varifrån maten kommer, hur
            säden till mjölet är odlat och hur djuren är uppfödda. Dagens
            konsumenter ställer krav på hög kvalitet, god miljö och en god
            djuromsorg.
          </note>
          <note xml:id="i-1f208144d30117d5-0">
            Sverige har som medlem i EU såväl möjlighet som skyldighet att
            agera för att förbättra djurskyddet inom gemenskapen. Vi har en
            betydligt högre målsättning än EU när det gäller att skapa en
            god djurmiljö. Vår svenska djurskyddslagstiftning omfattar alla
            djurslag i fångenskap. Den säger uttryckligen att djurhållningen
            skall vara utformad så att djuren skyddas mot sjukdom och att
            deras hälsa främjas. Några sådana krav finns vare sig i Europakonventionerna,
            i EU:s direktiv eller i de enskilda EU-länderna.
          </note>
          <note xml:id="i-777482b646d7e009-0">
            Den socialdemokratiska regeringen har efter EU-
          </note>
          <note xml:id="i-725c7deb2cec7ee7-0">
            inträdet fört en offensiv politik för att skärpa kraven på bl.a.
            djurtransporter. EG:s direktiv om skydd av djur under transport
            är, till skillnad mot övriga djurskyddsdirektiv, totalharmoniserat.
            Regeringen har nått vissa framgångar med att skärpa EU:s regler
            för krav på fordonens utformning och utbildningen av förarna.
          </note>
          <note xml:id="i-97fb3adde96a46b1-0">
            Men det finns fortfarande mycket kvar att göra för att uppnå
            en acceptabel standard på djurtransporterna inom EU. Regeringen
            får fortsätta sitt arbete med att driva detta.
          </note>
          <note xml:id="i-12ffeb80f964da4c-0">
            Sveriges höga djurskyddskrav gäller inte bara mjölk- och köttdjur,
            utan även pälsdjur. Djurskyddslagen ställer höga krav på att djuren
            skall hållas i en god miljö som ger dem möjlighet att bete sig
            naturligt. Utgångspunkten för djurhållningen skall vara anpassad
            till varje djurarts beteende och behov av rörelsefrihet.
          </note>
          <note xml:id="i-3d5f13f38a0f16f3-0">
            Under senare år har Jordbruksverkets föreskrifter skärpts, och
            kraven för uppfödning av pälsdjur har höjts. Speciellt långtgående
            är kraven för hållandet av räv. I december 1995 skärptes djurskyddsförordningen.
            Ändringarna innebär bl.a. att rävar bara får hållas på sådant
            sätt att deras behov av att vara tillsammans med andra rävar,
            av att röra sig och av att gräva tillgodoses.
          </note>
          <note xml:id="i-380e6c4208e84ee4-0">
            Herr talman! EU:s inre marknad innebär att varor och tjänster
            fritt skall kunna föras över gränserna mellan medlemsländerna.
            Den inre marknaden innebär inte att djur och djurprodukter skall
            kunna föras över gränserna hur som helst.
          </note>
          <note xml:id="i-452fabca002fa198-0">
            EU har sedan 1964 utvecklat enhetliga djurhälsokrav och riskbedömningar
            när det gäller djursjukdomar. En förutsättning för att den inre
            marknaden skall kunna uppnås för handeln med djur och animalieprodukter
            är att det finns en gemensam syn på djurhälsa, smittsamma djursjukdomar
            och en gemensam bekämpningsstrategi.
          </note>
          <note xml:id="i-35f97879c2850724-0">
            EU:s mål på området skiljer sig alltså inte från det svenska
            målet - att hindra smittspridning för att skydda djurs och människors
            hälsa. Skillnaden ligger egentligen i stället i de metoder som
            används.
          </note>
          <note xml:id="i-6703112f9a9b64d9-0">
            Sverige har tidigare varit relativt förskonat från djursjukdomar.
            Vårt EU-medlemskap kan därför medföra ökade risker för vissa djursjukdomar.
            Djurhälsoarbetet och smittskyddsarbetet skall därför intensifieras.
            Det handlar om ökad utbildning, diagnostiskt utvecklingsarbete
            och träning för att kunna bygga upp en effektiv beredskap att
            upptäcka sjukdomsutbrott i tid.
          </note>
          <note xml:id="i-6399a8aadb908d3f-0">
            Dessutom bör Sverige verka för hur ett program för bekämpning
            av djursjukdomar skall utarbetas.
          </note>
          <note xml:id="i-e2916bd7aef8393d-0">
            EU:s regler skall vi vidare diskutera i skrivelsen om regeringskonferensen.
          </note>
          <note xml:id="i-71e2677f6ea55282-0">
            Även bin drabbas av sjukdomar. I Sverige påträffades varroakvalstret
            för första gången på Gotland
          </note>
          <note xml:id="i-bcbad7b4762d4418-0">
            1987. I mars 1991 gjordes de första fynden på fastlandet, och
            sedan har kvalstret spritt sig över delar av södra Sverige. Bekämpningen
            av varroakvalstret, liksom av andra smittsamma bisjukdomar, regleras
            framför allt i bisjukdomslagen och i bisjukdomsförordningen. Ansvarig
            myndighet är Jordbruksverket.
          </note>
          <note xml:id="i-a3aac1e9956b7c59-0">
            Dessutom ligger det inom länsstyrelsernas ansvarsområde att regionalt
            biträda Jordbruksverket vid bekämpningen.
          </note>
          <note xml:id="i-12c65f898d0e278e-0">
            Det kan i framtiden finnas anledning att ytterligare pröva vilka
            bekämpningsinsatser som kan behövas för att på lång sikt trygga
            den svenska binäringen. Bekämpningen av varroakvalster åligger
            dock i första hand ansvarig myndighet. Jag förutsätter alltså
            att
          </note>
          <note xml:id="i-50ff2a55f2a6afc0-0">
            Jordbruksverket, länsstyrelserna och regeringen uppmärksamt följer
            frågan och vidtar de åtgärder som behövs.
          </note>
          <note xml:id="i-b2b841d931cf8b69-0">
            Herr talman! Som jag sade inledningsvis ställer vi konsumenter
            högre krav på den mat vi köper. Vi är inte bara intresserade av
            varans pris - vi vill veta vad som händer med maten under hela
            produktionskedjan från uppfödning till transport, slakt, förpackning
            och slutligen återvinning. Konsumenten har rätt att kräva livsmedel
            av hög kvalitet.
          </note>
          <note xml:id="i-4f191e5fffe37feb-0">
            Hög kvalitet innebär för mig att det kött vi äter kommer från
            djur som fått leva ett naturligt liv i en god miljö, och att det
            som växer på våra åkrar är odlat med så litet kemikalier och bekämpningsmedel
            som möjligt. Därför måste vi förstärka konsumentperspektivet och
            även i framtiden ställa höga krav på djurhälsa och djurskydd.
          </note>
          <note xml:id="i-a9a84d32f9dab91d-0">
            Herr talman! Med detta yrkar jag bifall till utskottets hemställan
            i betänkandet och avslag på samtliga reservationer.
          </note>
          <note xml:id="i-208a563b39146a49-0">
            Anf. 162 GUDRUN LINDVALL (mp) replik
          </note>
          <note xml:id="i-53bd8b8c4e3853d0-0">
            Herr talman! Nu blir jag tvungen att ge mig in i en bidiskussion,
            vilket jag inte hade tänkt mig.
          </note>
          <note xml:id="i-60a5ebb8f749b06c-0">
            Jag börjar med att tala om mink. Jag undrar om
          </note>
          <note xml:id="i-0e2166c28754d3b0-0">
            Ann-Kristine Johansson verkligen menar att minkar, med tanke
            på hur de föds upp i dag, har möjlighet till ett naturligt beteende.
            Många socialdemokrater, bl.a.
          </note>
          <note xml:id="i-e8b2e72777e65bdc-0">
            Birgitta Gidblom, motionerar också om burförbud vid uppfödning
            av pälsdjur. Finns det i det socialdemokratiska partiet något
            stöd för hennes tankar om att införa ett förbud, eller talar hon
            för döva öron? Det skulle vara mycket intressant att få ett svar
            på detta.
          </note>
          <note xml:id="i-ebbfeb5f4a3763df-0">
            Jag håller med om att det naturligtvis är viktigt att vi får
            sådana djurskyddsregler att djuren har en chans att bete sig naturligt.
            Jag förmodar att vi är överens om att minken inte kan bete sig
            naturligt med de förhållanden som finns i dag.
          </note>
          <note xml:id="i-4a21de77c0a9019e-0">
            Jag skall kort kommentera min reservation om bin. Vi har diskuterat
            varroakvalstret många gånger i
          </note>
          <note xml:id="i-7c21a4087dad619b-0">
            Sverige. Låt mig bara konstatera att sjukdomen sprider sig, herr
            talman. Den har nu kommit även till
          </note>
          <note xml:id="i-cd964ee9939dd9eb-0">
            Ann-Kristine Johanssons landskap, Värmland. Man gör mycket litet
            i Sverige för att hindra spridningen och mycket litet för att
            bekämpa sjukdomen i bisamhällena.
          </note>
          <note xml:id="i-cba0fa34555f9541-0">
            Dessutom står nu nästa bisjukdom för dörren, nämligen trakékvalstret.
            EU har nämligen sagt att det skall vara möjligt att fritt flytta
            bisamhällen mellan länderna. Vi i Miljöpartiet menar att enda
            chansen att komma till rätta med denna tragiska situation är att
            införa bin under epizootilagen. Det gör man genom att kalla dem
            för vad de är, nämligen husdjur.
          </note>
          <note xml:id="i-92fd48330dec3fa5-0">
            Anf. 163 ANN-KRISTINE JOHANSSON (s)
          </note>
          <note xml:id="i-cdaa09d97a204408-3">
            replik
          </note>
          <note xml:id="i-a138ac4d6bc8f3df-0">
            Herr talman! Gudrun Lindvall tar i sin replik upp frågan om mink-
            och rävfarmar. Förhållandena för rävarna har förändrats en hel
            del för rävarna. De har fått möjlighet att gräva och bete sig
            mer naturligt.
          </note>
          <note xml:id="i-b2b921f51374adf3-0">
            Minkarna är fortfarande kvar i burar, men också där har det hänt
            litet grand. Jag tror också att det är viktigt att konsumenterna
            trycker på, och inte köper pälsar. Om vi inte gör det kommer lönsamheten
            för minkfarmarna att bli dålig, och de kommer att läggas ned.
          </note>
          <note xml:id="i-e61164d870a73082-0">
            Gudrun Lindvall tog också upp frågan om varroakvalstret. Jag
            tycker inte att riksdagen kan göra så mycket åt detta - det är
            Jordbruksverket som skall handha frågan. Jag tycker inte att bin
            skall klassas som djur. Jag tycker att de är insekter. De skall
            alltså inte hamna under epizootilagen.
          </note>
          <note xml:id="i-a61e738b46d1efe7-0">
            Anf. 164 GUDRUN LINDVALL (mp) replik
          </note>
          <note xml:id="i-33d692ad2e6502c9-0">
            Herr talman! Det som har hänt på rävområdet är mycket bra. Det
            är också mycket bra att jordbruksministern såg till att det förslag
            som uppfödarna hade inte gick igenom. Det innebar att man skulle
            få ha rävar i bur de sista två månaderna innan man slaktar dem
            för att få en snygg och fin päls. Jag uppskattar det mycket. Där
            har det skett bra saker.
          </note>
          <note xml:id="i-7d64c8e5517ea0cb-0">
            När det gäller mink tror jag tyvärr att om vi skall vänta på
            konsumenttrycket lär de 2,2 miljoner minkarna få sitta i bur mycket
            länge. Det krävs nog en lagstiftning där för att vi skall få en
            annan tingens ordning. Jag hoppas att vi i framtiden kan hitta
            ett sätt att lagstifta om det, t.ex. som Schweiz har gjort. Då
            kan vi se till att vi även håller mink på ett sådant sätt att
            de har en chans till ett naturligt beteende. Det går i
          </note>
          <note xml:id="i-476fc0ed22c434ca-0">
            Schweiz, och det skulle kunna gå här.
          </note>
          <note xml:id="i-93994fbb6cb60c4b-0">
            Som biolog och biologilärare blir jag litet förvånad när Ann-Kristine
            Johansson påstår att insekter inte är djur. Man kan möjligen diskutera
            detta när det gäller lägre stående arter, men när det gäller insekter
            vill jag påstå att de absolut är djur i alla andra sammanhang,
            utom när det gäller epizootilagen. Då är väl bin något annat -
            växter möjligen. Det är ju växter och djur vi hanterar. Jag tycker
            att detta är mycket märkligt.
          </note>
          <note xml:id="i-091b61a7b4087647-0">
            Skulle vi säga att bin faktiskt är djur - det låter ju inte klokt
            det här - skulle de omfattas av epizootilagen. Det skulle räcka
            med ett tillkännagivande från riksdagen att vi anser att bin skall
            klassas som djur och därmed hamna under epizootilagen för att
            det skulle börja hända saker i Sverige. Då skulle vi nämligen
            få i gång en bekämpning av varroan. Då skulle det vara lag på
            att bekämpningen skulle komma i gång. Skall vi kunna stoppa varroan
            i dag, vilket skulle bli svårt även med hjälp av epizootilagen,
            måste vi kräva att bisamhällen som har varroa omintetgörs, annars
            sprids sjukdomen.
          </note>
          <note xml:id="i-c527324435b3446e-0">
            Jag och mitt parti ser med viss förskräckelse på den dag då vi
            också har trakékvalster. Trakéer är de system som bin andas med.
            När den dagen kommer har vi ytterligare ett problem. Effekten
            av detta, Ann-
          </note>
          <note xml:id="i-9ddc7ac65c56e68f-0">
            Kristine Johansson, är att många biodlare tar till kemikalier.
            I Tyskland vet man att de hamnar i honungen. Jag tror inte att
            de små odlarna eller fruktodlarna som behöver bina är speciellt
            betjänta av detta. Det är storodlarna som inte vill att bina skall
            omfattas av epizootilagen och inte småodlarna. Vi stöder småodlarna
            i det här fallet.
          </note>
          <note xml:id="i-a8205aa409aff7c2-0">
            Anf. 165 ANN-KRISTINE JOHANSSON (s)
          </note>
          <note xml:id="i-cdaa09d97a204408-4">
            replik
          </note>
          <note xml:id="i-715de55b5a00b693-0">
            Herr talman! Gudrun Lindvall säger att Schweiz har ett förbud
            för minkfarmare att ha djuren i bur. Det vet jag ingenting om.
            Men de har också förbud att ha höns i bur. Där har man klätt in
            näbbarna på hönsen, och jag vet inte om det är så mycket bättre.
            Jag vet inte hur det ser ut på minksidan.
          </note>
          <note xml:id="i-784f3a13a63684b8-0">
            När det gäller frågan om bin är djur eller inte måste jag säga
            att jag tyvärr inte är biolog utan en enkel lantarbetare. Jag
            har inte den kunskapen att jag kan avgöra om de är djur eller
            inte. Men som jag ser det är bin inte djur.
          </note>
          <note xml:id="i-b2e8f487f05e4320-0">
            Anf. 166 URBAN AHLIN (s)
          </note>
          <note xml:id="i-e89bcb1f35fe79b5-0">
            Herr talman! Hösten 1994 antog riksdagen en ny lag om åtgärder
            beträffande djur och växter som tillhör skyddade arter.
          </note>
          <note xml:id="i-ffb739f44add7c05-0">
            Den antagna lagstiftningen innebar att man samlade alla regler
            om nationell och internationell handel samt övrig hantering och
            förvaring av vilt levande djur och växter under en lag. Härigenom
            skulle en effektivare kontroll av reglernas efterlevnad på detta
            område möjliggöras. Man framhöll särskilt att den nya lagen bör
            kunna förbättra möjligheterna att påverka den illegala handeln
            med hotade vilda djur och växter. Lagens ansvarsbestämmelser omfattar
            böter eller fängelse i högst sex månader. Vid grova brott kan
            man dömas till fängelse i högst två år.
          </note>
          <note xml:id="i-3cbcfcdaaa6c80a6-0">
            Tyvärr kan alla dessa goda intentioner gå om intet på grund av
            de i Sverige alltför låga straffen för handel med utrotningshotade
            djur. Straffet för dessa brott är som ni hörde högst två års fängelse.
          </note>
          <note xml:id="i-d0e2a7e6914ff7b8-0">
            Vårt västliga grannland Norge har en betydligt strängare lagstiftning
            där dessa brott kan ge upp till sex års fängelse. Utöver detta
            har Norge även en generalklausul för dessa typer av brott. Detta
            leder ofelbart till att bl.a. äggplockarna och fågeltjuvarna söker
            sig till Sverige med sin avskyvärda verksamhet.
          </note>
          <note xml:id="i-9cd15edc303c69f2-0">
            Örn och falk är Sveriges begärliga bidrag till den illegala djurhandeln.
            En jakttränad kungsörn betingar ett pris på ca 850 000 kr. En
            jaktfalk betalas med hälften.
          </note>
          <note xml:id="i-b47b9fb2abd1444e-0">
            I den illegala importen till Sverige dominerar kräldjuren. En
            svensk man lyckades på ett år smuggla in 6 700 reptiler till ett
            marknadsvärde på 20 miljoner kronor. Mannen dömdes till fem månaders
            fängelse.
          </note>
          <note xml:id="i-f7c2bfce1cb2a781-0">
            De enorma pengar som figurerar i detta sammanhang gör att man
            faktiskt kan jämföra det med narkotikahandeln.
          </note>
          <note xml:id="i-f95be6a2091de391-0">
            Enligt Rikspolisstyrelsens egen utredningsman
          </note>
          <note xml:id="i-2457972d514877c5-0">
            Kaj Månsson, som har utrett den illegala handelns omfattning,
            finns det tecken på att denna brottslighet, som förr utövades
            av enstaka knäppskallar med något maniskt samlarbeteende, i dag
            alltmer har fått formen av organiserad kriminalitet. De låga straffsatserna
            och de stora pengarna gör den illegala handeln förmånlig i jämförelse
            med annan brottslighet. Detta måste upphöra.
          </note>
          <note xml:id="i-828d3fd4aaa24695-0">
            För att undvika att svenska utrotningshotade djur dödas eller
            infångas och att Sverige blir ett transitland för denna snuskiga
            trafik måste straffskalan höjas till norsk nivå. Dessutom borde
            polisen efter norsk modell inrätta en central enhet med kunnande
            om denna handel och operativa enheter ute på fältet.
          </note>
          <note xml:id="i-0f671f774eebd2e6-0">
            Jag vill inte besvära kammaren med att begära votering om min
            motion, men jag lovar att återkomma i ärendet.
          </note>
          <note xml:id="i-24a56acdede8edd4-0">
            Anf. 167 ELISABETH FLEETWOOD (m)
          </note>
          <note xml:id="i-38f44298dd3c896e-0">
            Herr talman! Jag har begärt ordet med anledning av en motion
            1994/95:Jo518. Den handlar om svanskupering på hundar. Jag har
            tillsammans med en kollega väckt den flera gånger förut. Resultatet
            har blivit ungefär det samma som i kväll, herr talman. Jag kommer
            inte att yrka bifall till min motion. Jag vet att det är fåfängt.
            Däremot kan jag inte underlåta att säga några ord om motionen.
          </note>
          <note xml:id="i-b3632b03d571e8b0-0">
            Den är naturligtvis väckt ur djurskyddssynpunkt.
          </note>
          <note xml:id="i-2856a8b3910c677b-0">
            Vi vet, trots det Jordbruksverket säger i sin utredning, att
            det finns hundar som skadas mycket svårt på grund av att man inte
            får kupera deras svansar. Det gäller mest jakthundar. De som kan
            bevisa detta, och som har talat om det för mig personligen när
            jag har sett deras hundar, är ofta bönder som har jakthundar som
            de jagar med. De är inte några nöjesjägare. De sköter sin jakt
            precis så som jakt skall bedrivas. De tycker att det är tråkigt
            att deras hundar blir skadade och att man så småningom blir tvungen
            att amputera deras svansar.
          </note>
          <note xml:id="i-442ef004462ad75a-0">
            Men det finns också en annan aspekt som jag tycker är minst lika
            viktig. Det är de genetiska förhållandena. När man inte kan få
            in avelshundar utifrån och inte, i viss utsträckning för vissa
            raser, kan använda svenska hundar för avel utomlands minskar ju
            möjligheterna att berika raserna. Då ökar riskerna för genetiska
            skador. Jag tycker att detta är något som vi måste ta fasta på.
            Jag känner till att det finns svenska hundägare som har flyttat
            utanför Sveriges gränser för att kunna fortsätta sin avel. De
            är - och det vill jag påpeka - inte bara avelsdjurägare. De är
            också i högsta grad intresserade av sina hundars hälsa. De är
            djurälskare i ordets rättaste bemärkelse.
          </note>
          <note xml:id="i-3e85d29d5c532c76-0">
            Herr talman! Därför kommer jag att återkomma i annat sammanhang.
          </note>
          <note xml:id="i-a982daff4eab9123-0">
            Anf. 168 GUDRUN LINDVALL (s) replik
          </note>
          <note xml:id="i-d86df13b9254efc9-0">
            Herr talman! Jag tycker att detta är en mycket angelägen fråga.
            Eftersom jag själv är uppfödare och har kennelnamn har jag kommit
            i kontakt med den här frågan på olika sätt.
          </note>
          <note xml:id="i-201646c088c30f7d-0">
            Det finns framför allt tre raser där man fortfarande har problem
            med att uppfödare vill kupera svansar.
          </note>
          <note xml:id="i-873540c747d0aee3-0">
            Det är rottweiler, dobermann och vorsteh. Av dessa jagar man
            bara med vorsteh. Problemet är egentligen störst hos rottweiler.
          </note>
          <note xml:id="i-00e5804bc051945a-0">
            Det är helt fel när Elisabeth Fleetwood säger att man inte kan
            bedriva avel med hundar som har kuperade svansar. Det går alldeles
            utmärkt! Man kan importera från de länder man vill med de karantänsbestämmelser
            som finns. Det man inte kan göra är att ställa ut. Att ställa
            ut innebär att man får avelsmeriter på sin hund. Tar man in en
            hund som redan har avelsmeriter går det alldeles utmärka att avla.
            För aveln är det alltså inget problem.
          </note>
          <note xml:id="i-ec239ddf687cdc51-0">
            Man kan också mycket väl exportera hundar. Det är heller inget
            som helst problem.
          </note>
          <note xml:id="i-0567827f8717a0f8-0">
            När det gäller rottweiler har rasklubben som tur är tagit tag
            i det här. I dag förekommer det en del illegal kupering, och den
            är fruktansvärt obehaglig. Man råkar klämma små valpars svans
            i bildörren, man råkar sätta en spruta med saltlösning i svansen
            på hunden - ni anar inte vad man gör på grund av det här. Jag
            tycker det är oerhört bra att Sverige är konsekvent när det gäller
            kuperingsförbudet.
          </note>
          <note xml:id="i-f2fa4c16480940d4-0">
            Det finns en del problem hos vorsteh. Det finns en del hundar
            som är mycket aktiva med sina svansar och slår sönder dem. Det
            är dock ett mycket litet problem i dag, och de hundar som har
            problem med upprepade svanssönderslagningar amputeras under bra
            förhållanden hos veterinär.
          </note>
          <note xml:id="i-99015b104d8c3007-0">
            Personligen har jag alltid valt raser där jag slipper sätta saxen
            i en liten valp. Jag tycker att den bestämmelse som Sverige och
            för övrigt också Norge har är en mycket bra bestämmelse. De problem
            som finns beträffande vissa raser tror jag att rasklubbarna kan
            lösa på egen hand.
          </note>
          <note xml:id="i-dc8b763b9e80c037-0">
            Anf. 169 ELISABETH FLEETWOOD (m)
          </note>
          <note xml:id="i-cdaa09d97a204408-5">
            replik
          </note>
          <note xml:id="i-d179a33fe8697f15-0">
            Herr talman! Det är skönt att det finns någon i riksdagen som
            vet allting. Jag skall lyssna noggrant.
          </note>
          <note xml:id="i-08c42bd8ba51cab2-0">
            Vad jag sade, Gudrun Lindvall, var inte att det inte finns möjligheter
            att bedriva avel. De lagliga möjligheterna finns naturligtvis.
            Det finns möjlighet att ställa ut hundarna också - det sade jag
            ingenting om.
          </note>
          <note xml:id="i-fd6653abd0db03da-0">
            Vad jag sade var att möjligheterna till avel minskade när de
            som har de hundar med vilka man vill bedriva den här aveln utanför
            Sveriges gränser säger nej. De säger sig inte vara särskilt intresserade
            och blir allt mindre intresserade av att utbyta dessa avelsdjur
            med
          </note>
          <note xml:id="i-d2322cbf25fde79f-0">
            Sverige. Då menar jag att underlaget minskar och att riskerna
            för genetiska skador därmed ökar.
          </note>
          <note xml:id="i-51f2afca477d200c-0">
            Det är möjligt att Gudrun Lindvall har mycket goda kunskaper
            inom vissa sektorer av det vi talar om.
          </note>
          <note xml:id="i-199c8460ce67da86-0">
            Men de som jag har som mina kunskapare kan ju inte vara okunniga;
            det kan inte Gudrun Lindvall påstå.
          </note>
          <note xml:id="i-8c6005e1124a3dde-0">
            Här finns problem! Vi har begärt att man analyserar vilka svårigheter
            som finns och att man därefter ser efter vad vi kan göra för att
            förbättra situationen för djuren och för avelsdjurens ägare.
          </note>
          <note xml:id="i-2304bb40b966b37b-0">
            Anf. 170 GUDRUN LINDVALL (mp) replik
          </note>
          <note xml:id="i-154a9621b9d78a0d-0">
            Herr talman! Den där typen av argumentation om att man tror sig
            veta allt tycker jag inte borde vara värdig en ledamot som har
            suttit så länge i riksdagen.
          </note>
          <note xml:id="i-4ed5980f3062181d-0">
            Eftersom jag är intresserad av hunduppfödning har jag tagit kontakt
            med folk som har just de här raserna.
          </note>
          <note xml:id="i-aceba354c83be243-0">
            Framför allt har jag goda vänner som har rottweiler, som ju är
            en ras där man har en del problem. Det finns också många som har
            vorsteh som har agerat inom Kennelklubben. Där har jag många bekanta,
            och där har man gjort en översyn över det här.
          </note>
          <note xml:id="i-5ad48f0be008aed8-0">
            Den översynen har hittills sagt att problemet finns men är inte
            så stort som man hade väntat sig. Det finns problem, framför allt
            för vorsteh. Men det finns också många hundägare som har dessa
            raser som är emot att införa ett nytt kuperingsförbud. De vill
            i stället avla på egenskaper så att man får hållbarare svansar
            - det kan man nämligen säkert också avla fram. Det tror jag skulle
            vara betydligt bättre. Jag tror också att det skulle vara fullt
            möjligt.
          </note>
          <note xml:id="i-1bf6042b6b7f3f53-0">
            För dem som strider allra mest för att få tillbaka kuperingstillståndet
            handlar det dess värre om utseendet. Det gäller framför allt många
            rottweileruppfödare och en del dobbermannuppfödare. Där handlar
            det inte om att svansar går sönder, utan där handlar det om att
            man tycker att hundarna är fula när de har svans. Eftersom dessa
            hundar inte har haft svans på så länge får man dessutom många
            olika typer av svans.
          </note>
          <note xml:id="i-d31b8068e7310f7d-0">
            En kvinna som jag har god kontakt med bedömer rottweiler, och
            hon menar att efter ett antal år ser man inte svansen längre -
            man ser hunden.
          </note>
          <note xml:id="i-5ce29808dfb12010-0">
            I många fall tror jag att det här är något man kommer att vänja
            sig vid. För många raser diskuterar man inte ens det här, eftersom
            man inte tycker att det påverkar utseendet. Det gäller t.ex. många
            spanielraser.
          </note>
          <note xml:id="i-8ed47a75d3cbe7a6-0">
            Vi har i dag ett förbud i Sverige. Låt det verka några år! Låt
            oss se hur man vänjer sig, och låt oss se vilka problem vi har.
            Att i dag begära en utredning om det här tycker jag skulle vara
            att ge helt fel signaler.
          </note>
          <note xml:id="i-1e1afb99d4c119de-0">
            Anf. 171 ELISABETH FLEETWOOD (m)
          </note>
          <note xml:id="i-cdaa09d97a204408-6">
            replik
          </note>
          <note xml:id="i-24393172a0f89fb8-0">
            Herr talman! Jag tror faktiskt inte att jag tillhör dem som brukar
            ta till överord, och jag tycker inte att jag gjorde det här heller.
            Gudrun Lindvall har en tendens att beskriva problemen på sitt
            sätt och sedan sätta punkt.
          </note>
          <note xml:id="i-4fc6e54bb993f36f-0">
            Jag tänker inte diskutera detta med olika raser. Jag tycker inte
            att det hör till kammaren här i dag, herr talman. Jag är dock
            helt övertygad om att den här diskussionen kommer att fortsätta.
            Det är nämligen det totala djurskyddet för de djur vi nu behandlar
            som jag talar om och som det gäller.
          </note>
          <note xml:id="i-c332ccec92976617-0">
            Anf. 172 DAN ERICSSON (kds)
          </note>
          <note xml:id="i-13ccd5d78f0fe2a8-0">
            Herr talman! Jag beklagar att jag begärde ordet, men Gudrun Lindvall
            har en sällsam förmåga att locka upp mig i talarstolen med sina
            inlägg.
          </note>
          <note xml:id="i-a4464a9be48e2ae0-0">
            Det gällde reservation 5, som handlar om handel med utrotningshotade
            djur. Det är Maggi Mikaelsson och Gudrun Lindvall som står för
            den.
          </note>
          <note xml:id="i-e849b960a75c6515-0">
            Jag har då en fråga till Gudrun Lindvall. Det är bara ett år
            sedan vi antog den här lagstiftningen. I det sammanhanget fanns
            det en motion, från ett parti. Det var en motion från kristdemokraterna,
            där vi krävde en hårdare lagstiftning och en central enhet för
            att bekämpa den illegala handeln med hotade växter och djur. Var
            fanns Miljöpartiet då? Det går bra att i efterhand hänga på både
            den ena och den andra frågan, men det är bra om vi försöker fatta
            besluten när de skall fattas. Lagstiftningen antogs för ett år
            sedan.
          </note>
          <note xml:id="i-dfe4b50ec4cc7e74-0">
            Den kan givetvis förbättras, men då, för ett år sedan, fanns
            inte Miljöpartiet med i den debatten.
          </note>
          <note xml:id="i-ee225b4169b335a7-0">
            Herr talman! Det var en liten debatt här om det att
          </note>
          <note xml:id="i-46f1909140854679-0">
            Gudrun Lindvall vet allt och påstår sig veta allt. Det är bara
            att konstatera att hon många gånger framställer sakerna så. Vi
            har dock haft anledning att i efterhand undersöka en del av de
            fakta hon lämnar här. Jag kommer att återkomma till det i andra
            sammanhang, men jag kan trösta Ann-Kristine Johansson med att
            det inte är så säkert att alla de fakta som kommer från
          </note>
          <note xml:id="i-fdc0d140fcf783c7-0">
            Gudrun Lindvall är korrekta, inte ens på det biologiska området.
            Men det tar vi en annan gång.
          </note>
          <note xml:id="i-d0a247536b1c2418-4">
            Överläggningen var härmed avslutad.
          </note>
          <note xml:id="i-c675c5b16a24dcf8-6">
            (Beslut skulle fattas den 21 februari.)
          </note>
          <note xml:id="i-602473765880b842-0">
            13 § Anmälan om interpellationer
          </note>
          <note xml:id="i-f8d509b7b9fd902c-0">
            Anmäldes att följande interpellationer framställts
          </note>
          <note xml:id="i-4c2e03638c7f4c26-0">
            den 14 februari
          </note>
          <note xml:id="i-727c5e64aeb7c411-0">
            1995/96:86 av Bo Lundgren (m) till finansministern
          </note>
          <note xml:id="i-dad4d5aead5a371a-0">
            Besparingar i de offentliga finanserna
          </note>
          <note xml:id="i-3e4837e977aa2c6c-0">
            1995/96:87 av Juan Fonseca (s) till statsministern
          </note>
          <note xml:id="i-96f8f58320c27792-0">
            Integrationspolitik
          </note>
          <note xml:id="i-e6cbf57c302df4e5-0">
            Interpellationerna redovisas i bilaga som fogas till riksdagens
            snabbprotokoll tisdagen den 20 februari.
          </note>
          <note xml:id="i-3c7fa65b2b99cf92-0">
            14 § Anmälan om frågor
          </note>
          <note xml:id="i-3b4f16e51440399a-0">
            Anmäldes att följande frågor framställts
          </note>
          <note xml:id="i-b86e44ec00282bd6-0">
            den 13 februari
          </note>
          <note xml:id="i-6d84bb8e42ed67e7-0">
            1995/96:286 av Björn Samuelson (v) till justitieministern Nazistmöten
          </note>
          <note xml:id="i-4c2e03638c7f4c26-1">
            den 14 februari
          </note>
          <note xml:id="i-122ba01a64e04730-0">
            1995/96:287 av Conny Sandholm (fp) till statsministern
          </note>
          <note xml:id="i-bb2128c91b554900-0">
            Askö som miljöforskningscentrum
          </note>
          <note xml:id="i-edf0982a8db1dece-0">
            1995/96:288 av Birger Schlaug (mp) till statsrådet
          </note>
          <note xml:id="i-3c8627340624d9bf-0">
            Jörgen Andersson
          </note>
          <note xml:id="i-bc52dd1f503d0f87-0">
            Forskning och utveckling inom vätgasområdet
          </note>
          <note xml:id="i-1bd05ad22ca20796-0">
            1995/96:289 av Kenneth Johansson (c) till statsrådet
          </note>
          <note xml:id="i-3c8627340624d9bf-1">
            Jörgen Andersson
          </note>
          <note xml:id="i-c623b4b1e555ec0e-0">
            Energisparande och eltaxorna
          </note>
          <note xml:id="i-1650b68a8ef33ca0-0">
            1995/96:290 av Carl Fredrik Graf (m) till statsrådet
          </note>
          <note xml:id="i-85f14ebe01e6a5b4-0">
            Leif Blomberg
          </note>
          <note xml:id="i-0737962ea103094f-0">
            Ansökningsavgifter för svenskt medborgarskap
          </note>
          <note xml:id="i-455bfebd9dfd77b1-0">
            Frågorna redovisas i bilaga som fogas till riksdagens snabbprotokoll
            tisdagen den 20 februari.
          </note>
          <note xml:id="i-5eda1cc360d23c4a-0">
            15 § Anmälan om skriftliga svar på frågor
          </note>
          <note xml:id="i-7390834a9b6df3ec-0">
            Anmäldes att följande skriftliga svar inkommit
          </note>
          <note xml:id="i-b86e44ec00282bd6-1">
            den 13 februari
          </note>
          <note xml:id="i-cf6b3eff50db8846-0">
            1995/96:271 av Tuve Skånberg (kds) till justitieministern
          </note>
          <note xml:id="i-c0c8937ee53e6284-0">
            Möjligheterna att stoppa försäljning av haschtillbehör
          </note>
          <note xml:id="i-4c2e03638c7f4c26-2">
            den 14 februari
          </note>
          <note xml:id="i-88b4f6118b9d7f5b-0">
            1995/96:260 av Kenneth Johansson (c) till jordbruksministern
          </note>
          <note xml:id="i-0cacce02d2861d4e-0">
            Betesrätt på fäbodsvallar
          </note>
          <note xml:id="i-2497ee9862ce431e-0">
            1995/96:261 av Bengt Hurtig (v) till jordbruksministern
          </note>
          <note xml:id="i-e2e21aff68cb3016-0">
            Import av renkött
          </note>
          <note xml:id="i-dc355a77f47a57b6-0">
            1995/96:273 av Göran Hägglund (kds) till finansministern
          </note>
          <note xml:id="i-b2d45bca74ad3557-0">
            Företagande
          </note>
          <note xml:id="i-cbab901ba8ee54f1-0">
            1995/96:274 av Mats Odell (kds) till finansministern
          </note>
          <note xml:id="i-64710af88e115f16-0">
            Beskattning av bilförmån
          </note>
          <note xml:id="i-b86c64d270d2d91c-0">
            1995/96:275 av Barbro Westerholm (fp) till socialministern
          </note>
          <note xml:id="i-07be80eaadac04db-0">
            Hälso- och sjukvården
          </note>
          <note xml:id="i-06dca67a2be8a7de-0">
            1995/96:278 av Tomas Eneroth (s) till justitieministern
          </note>
          <note xml:id="i-a382deeb2c21a3bd-0">
            Pornografi
          </note>
          <note xml:id="i-f2136003cc6fd80e-0">
            1995/96:279 av Ingrid Näslund (kds) till utrikesministern
          </note>
          <note xml:id="i-62231758bf62c2dd-0">
            EU och religionsfrihet
          </note>
          <note xml:id="i-ab6f900b0ba93d80-0">
            1995/96:280 av Marie Granlund (s) till arbetsmarknadsministern
          </note>
          <note xml:id="i-4fe59beeca92da97-0">
            Regionalpolitiskt transportstöd
          </note>
          <note xml:id="i-43391efeb7a2d9fd-0">
            Svaren redovisas i bilaga som fogas till riksdagens snabbprotokoll
            tisdagen den 20 februari.
          </note>
          <note xml:id="i-dcf2dfd64c19a65c-0">
            16 § Kammaren åtskildes kl. 20.48.
          </note>
          <note xml:id="i-7bdcbd3b2ca9029e-0">
            Förhandlingarna leddes
          </note>
          <note xml:id="i-6df1a490bc1b8900-0">
            av förste vice talmannen från sammanträdets början t.o.m. 1 §
            anf. 7 (delvis),
          </note>
          <note xml:id="i-e6d28ab7ccbe2ecd-0">
            av talmannen därefter t.o.m. anf. 33 (delvis),
          </note>
          <note xml:id="i-b36fe1d0cd71eafc-0">
            av andre vice talmannen därefter t.o.m. anf. 69
          </note>
          <note xml:id="i-6a7bd45e45a8800b-0">
            (delvis),
          </note>
          <note xml:id="i-1f3764d3daec3505-0">
            av talmannen därefter t.o.m. anf. 86 (delvis),
          </note>
          <note xml:id="i-9ea1eba40ed71f2f-0">
            av andre vice talmannen därefter t.o.m. 10 § anf. 119
          </note>
          <note xml:id="i-3c99ff89ef66506e-0">
            (delvis) och
          </note>
          <note xml:id="i-f6750c939dfbc5c8-0">
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
