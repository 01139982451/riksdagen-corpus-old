<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--50</head>
          <docDate when="2009-12-15">2009-12-15</docDate>
        </div>
      </front>
      <body>
        <div>
          <note>
            ﻿
          </note>
          <note>
            Riksdagens protokoll
          </note>
          <note>
            2009/10:50
          </note>
          <note type="date">
            Tisdagen den 15 december
          </note>
          <note>
            Kl. 13:00 - 20:31
          </note>
          <note>
            1 § Information från regeringen om Europeiska rådets möte den
            10 och 11 december
          </note>
          <note type="speaker">
            Anf. 1 Statsminister FREDRIK REINFELDT (m):
          </note>
          <u xml:id="i-47bf683ede2bfe4e" who="unknown">
            <seg>
              Herr talman och ärade ledamöter! Europeiska rådet ägde rum i
              Bryssel den 1011 december i förra veckan. Två profilfrågor som
              kännetecknat hela det svenska ordförandeskapet stod på agendan:
              kampen mot klimatförändringarna och åtgärder till följd av den
              ekonomiska och finansiella krisen. Dessutom antog vi Helsingforssprogrammet,
              som är ett program för hur EU:s samarbete inom rättsliga och inrikes
              frågor samt migration ska utvecklas de kommande fem åren.
            </seg>
            <seg>
              Mötet markerade den slutfas av det svenska ordförandeskapet som
              vi nu går in i. Efter långa förberedelser och en intensiv höst
              närmar vi oss nu slutpunkten på det halvår under vilket Sverige
              burit Europasamarbetet. Om inget oförutsett händer återstår bara
              ett större möte, FN:s klimatkonferens i Köpenhamn som ju redan
              pågår.
            </seg>
            <seg>
              Betydelsen av detta möte kan inte nog betonas. Det är ett avgörande
              möte, inte bara för Sverige och EU utan för hela världen. Det
              handlar om den oro som många känner för vad som händer med vår
              jord till följd av den globala uppvärmning som följer i de alltför
              höga utsläppens spår. Det handlar om alla de människor som drabbats
              eller riskerar att drabbas av klimatförändringarnas konsekvenser,
              om alla de människor som inte längre kan odla sina marker till
              följd av vattenbrist, om alla dem som förlorat hus och hem på
              grund av orkaner eller översvämningar och alla dem som bygger
              vallar i väntan på smygande havsnivåhöjningar. Ytterst handlar
              det om det ansvar vi gemensamt måste ta för vår jord och för vår
              framtid.
            </seg>
            <seg>
              Det är inget enkelt möte som nu äger rum i Köpenhamn. Alla vet
              vi att förändringar måste ske för att vi ska kunna möta klimatutmaningen,
              men vi vet också att förändringar alltid väcker motstånd. Det
              gäller i hög grad förändringar som innebär krav på ändrad livsstil
              och ändrade produktionsmönster, och det gäller i allra högsta
              grad förändringar som kostar pengar på kort sikt, även om vi vet
              att vi på lång sikt kommer att vinna. Och vinsterna blir större
              ju snabbare vi agerar, så nu måste vi agera för att övervinna
              detta motstånd.
            </seg>
            <seg>
              Kampen mot klimatförändringarna har gått som en röd tråd genom
              det svenska ordförandeskapet. Vid toppmötet i oktober antog vi
              ett omfattande mandat för att EU skulle kunna fortsätta ha en
              ledande roll i klimatförhandlingarna. Vi satte ett långsiktigt
              mål för utsläppsminskningar på 8095 procent till år 2050 och förnyade
              vårt erbjudande att reducera utsläppen med 30 procent till år
              2020 om andra parter i den utvecklade delen av världen gör motsvarande
              åtaganden.
            </seg>
            <seg>
              Många medlemsländer var tveksamma till att vid denna tidpunkt
              ta ställning till behovet av att finansiera klimatåtgärder i utvecklingsländerna.
              Vi lyckades trots det presentera siffror för de globala behoven
              på kort såväl som medellång sikt.
            </seg>
            <seg>
              I förra veckan gick vi ett steg längre. Efter många veckors arbete,
              som avslutades med förhandlingar inpå småtimmarna vid toppmötet,
              lyckades vi enas om motsvarande 72 miljarder svenska kronor för
              klimatinsatser i utvecklingsländerna under perioden 20102012 ett
              belopp som välkomnats av FN som en huge encouragement to the process
              eller en enormt positiv injektion i processen. Jag vet att dessa
              pengar inte kommer att räcka, men jag är nöjd med att EU lyckades
              enas om detta steg och hoppas få se liknande åtaganden från andra
              parter. Detta är en början, och vi måste börja nu. Vi kan inte
              vänta längre.
            </seg>
            <seg>
              Herr talman! Många människor har fått uppleva finanskrisen på
              nära håll i oro för den egna ekonomin och de egna möjligheterna
              genom ett förlorat arbete och lån som inte längre går att betala.
              Många människor har kunnat konstatera att något var fel när miljonbonusar
              delades ut, samtidigt som banker och finansiella institut visade
              röda siffror. Den globala finanskrisen har präglat världen i snart
              ett år.
            </seg>
            <seg>
              Redan förra hösten lades den ekonomiska och finansiella politiken
              inom EU om till åtgärder i expansiv riktning. Därmed undanröjdes
              de allvarligaste hoten. Alla hade dock inte de starka offentliga
              finanser som vi har i Sverige. Därför ledde den offensiva krispolitiken
              i många länder till allvarliga underskott i de offentliga finanserna.
            </seg>
            <seg>
              Under det svenska ordförandeskapet har vi förmått EU att enas
              om exitstrategier som ska återupprätta goda offentliga finanser
              och ta oss ur nuvarande stimulansåtgärder. Det är nödvändigt att
              på detta sätt markera vikten av uthållighet i de offentliga finanserna.
              Det är nödvändigt för jobben och för tillväxten på sikt och därmed
              också för möjligheten att upprätthålla en god välfärd.
            </seg>
            <seg>
              En annan viktig utmaning för det svenska ordförandeskapet har
              varit arbetet med att komma till rätta med brister inom finanstillsynen.
              Ett omfattande arbete har på kort tid under hösten lett fram till
              att vi nu enats om en ny och förbättrad tillsynsstruktur för finansmarknaderna.
              Vi har förhandlat fram robusta strukturer för tillsyn såväl på
              makro- som på mikronivå för att förhindra en upprepning av krisen,
              för att få en tidig förvarning om vi återigen skulle gå mot obalanser
              och för att bygga en europeisk finanstillsyn som matchar och kan
              överblicka finansinstitutens gränsöverskridande verksamhet.
            </seg>
            <seg>
              Under det svenska ordförandeskapet har vi också prioriterat arbetet
              med att riskanpassa bonussystemen inom finansiella institut. Vi
              har varit tydliga med det orimliga i att utbetalda bonusar inte
              rimmat med faktiska resultat, att de inte tagit sin utgångspunkt
              i rimliga nivåer och långsiktigt ansvarstagande utan snarare uppmuntrat
              till ohållbar finansakrobatik. Nu stärks kopplingen mellan ersättning
              och långsiktigt resultat. Det sker genom en reglering i lagstiftning.
              För svenskt vidkommande kommer de nya reglerna att införas vid
              årsskiftet.
            </seg>
            <seg>
              Sammanfattningsvis kan jag konstatera att det svenska ordförandeskapet
              i och med detta toppmöte har levererat ett gott resultat på en
              av ordförandeskapets viktigaste prioriteringar, nämligen insatser
              mot den ekonomiska och finansiella krisen.
            </seg>
            <seg>
              Herr talman! Vid toppmötet var det också möjligt att diskutera
              efterföljaren till Lissabonstrategin, EU:s långsiktiga strategi
              för jobb och tillväxt. Vi förde en livlig debatt om hur tillväxt
              ska skapas i den framtida världsekonomin, hur vi skapar en grönare
              produktion och en inre marknad som framgångsrikt ska kunna konkurrera
              med USA och andra stora ekonomier och hur vi ska ha råd att betala
              pensionerna till en åldrande befolkning och klara uthålligheten
              i våra välfärdssystem. Denna viktiga diskussion kommer att fortsätta
              under det spanska ordförandeskapet. Europeiska rådets nye ordförande
              kommer redan i februari att sammankalla till ett informellt möte
              på detta tema. Spanien förutser ett antagande av nästa tillväxtstrategi
              för EU 2020 vid vårtoppmötet.
            </seg>
            <seg>
              Herr talman! Jag är mycket nöjd med att vi på toppmötet också
              kunde anta det viktiga Helsingforssprogrammet. Med detta stärks
              och utvecklas samarbetet inom rättsliga och inrikes frågor samt
              migration, ett område som blivit en allt viktigare del av EU-samarbetet
              och som i högsta grad berör den enskilda medborgarens vardagsliv.
              Vår ambition har varit att skapa ett tryggare och öppnare Europa
              där enskildas rättigheter värnas, och jag tycker att vi har lyckats
              uppnå denna vår ambition. Helsingforssprogrammet kommer nu att
              vara ledstjärna för EU och för vår kommissionär, Cecilia Malmström,
              de närmaste fem åren.
            </seg>
            <seg>
              Herr talman! Europeiska rådet ställde sig bakom de slutsatser
              om utvidgningen som allmänna rådet antog i måndags. Slutsatserna
              markerar viktiga steg framåt i utvidgningsprocessen och framför
              allt att processen fortsätter utan avbrott med både Turkiet och
              länderna på västra Balkan. Slutsatserna uppmärksammar även de
              framsteg som gjorts inom ramen för det svensk-polska initiativet
              om EU:s östliga partnerskap. Europeiska rådet antog därtill en
              deklaration om Iran, detta mot bakgrund av landets bristande samarbetsvilja
              i förhandlingarna om det nukleära programmet. Vi enades också
              om en deklaration om den senaste utvecklingen i Afghanistan.
            </seg>
            <seg>
              Sammanfattningsvis kan jag konstatera att det svenska ordförandeskapet,
              tack vare ett mycket gott samarbete med medlemsländerna och kommissionen,
              lyckades uppnå de uppsatta målsättningarna för detta toppmöte.
              Vi kom överens om en strategi för hur EU:s medlemsstater ska ta
              sig ur den ekonomiska krisen och åter komma i balans. Vi enades
              om en finanstillsyn som inte längre är nationell utan som kan
              hantera de europeiska finansiella bolagen. Vi diskuterade utformningar
              av nya tillväxtstrategier. Vi har antagit ett Helsingforssprogram
              som ska vägleda samarbetet på det rättsliga och inrikespolitiska
              området de kommande åren. Slutligen gav vi en viktig positiv injektion
              till FN:s klimatförhandlingar nästa vecka genom att fastställa
              EU:s finansiella bidrag till utvecklingsländerna under 20102012.
            </seg>
            <seg>
              Herr talman! Sverige har under snart sex månader hållit i ordförandeklubban
              för världens största integrerade ekonomi med nära 500 miljoner
              invånare. Vi tog oss an denna uppgift med en vilja att konstruktivt
              driva EU:s viktiga arbete framåt. Vi visste att den tid av kris
              världen befinner sig i kombinerat med EU:s institutionella förnyelse
              gjorde att framgång inte skulle vara lätt och att inga framsteg
              kunde tas för givna.
            </seg>
            <seg>
              I och med toppmötet förra veckan har det svenska ordförandeskapet
              levererat resultat inom samtliga våra fem prioriteringar: klimatfrågan,
              uppföljningen av den ekonomiska och finansiella krisen, EU:s Östersjöstrategi,
              Helsingforssprogrammet och EU som global aktör inklusive utvidgningen.
              Dessutom har vi fått alla bitar på plats så att Lissabonfördraget
              kunde träda i kraft den 1 december.
            </seg>
            <seg>
              Det har varit ett intensivt halvår ett halvår som ännu inte är
              slut. Vi lovade att som ordförandeland anta utmaningen. Vi har
              gjort just detta, och vi har levererat. Det är ett styrkebesked
              för Sverige i Europa.
            </seg>
            <seg>
              Herr talman! Jag är nu redo att ta emot kammarens frågor och
              kommentarer.
            </seg>
          </u>
          <note type="speaker">
            Anf. 2 SUSANNE EBERSTEIN (s):
          </note>
          <u who="susanne_eberstein_774ab9" xml:id="i-18ec222ef4e043d2">
            <seg>
              Herr talman! Jag tackar statsministern för återrapporten. Mina
              första frågor rör det faktum att Europeiska rådet i slutsatserna
              uppmanar den höga representanten att på grundval av ordförandeskapets
              rapport, som antogs den 29 oktober, snabbt lägga fram förslag
              till hur EU:s avdelning för yttre åtgärder ska organiseras och
              arbeta så att det kan antas före utgången av april 2010. Medlemsstaterna
              kommer även fortsättningsvis att tillhandahålla underlag på detta
              område.
            </seg>
            <seg>
              Jag undrar vad Sverige särskilt kommer att ta upp och framhålla?
              Vad kommer ur dessa slutsatser? Kan statsministern beskriva vad
              som är viktigast för Sverige när det gäller det kommande beslutet
              för hur den höga representanten ska arbeta och hur arbetet ska
              organiseras?
            </seg>
            <seg>
              Nästa fråga rör jämställdhet. Spanien har sagt att man på sitt
              program som ordförande kommer att ha jämställdhet. Det är jag
              glad över. Finns det något i eftersynen som statsministern under
              vårt ordförandeskap borde ha sagt och gjort i den frågan under
              det senaste halvåret med tanke på att kvinnor världen över alltid
              råkar mer illa ut oavsett vilken kris vi talar om?
            </seg>
          </u>
          <note type="speaker">
            Anf. 3 Statsminister FREDRIK REINFELDT (m):
          </note>
          <u xml:id="i-267d2f5ddd5fa777" who="unknown">
            <seg>
              Herr talman! Syftet med den höga representanten i Lissabonfördraget
              är att få en mer samordnad utrikespolitisk röst från EU. Ambitionen
              är att kunna göra större skillnad i världen. Det ska underbyggas
              med en egen europeisk utrikesförvaltning som ska byggas upp av
              den nya höga representanten. Syftet är att kunna ha bra och riktiga
              underlag och att på det sättet skapa den tyngd åt Catherine Ashtons
              arbete som ska möjliggöra att EU blir den utrikesaktör som är
              syftet med Lissabonfördraget.
            </seg>
            <seg>
              Fram till nu har världens svar ofta varit att ringa till USA.
              Varhelst konflikter uppträder och oavsett vad länder som deltar
              i konflikter verka tycka om USA har man ändå vänt sig till USA
              för att få medling, rådgivning eller stöd på olika sätt. Jag tror
              att vi är på väg in i en värld som bättre balanseras också av
              andra krafter, och EU kan vara den kraften. Det är bland annat
              det som arbetet som Catherine Ashton nu förbereder ska få på plats.
              Det kommer att ske under den tid som följer efter det att hon
              slutgiltigt är godkänd som del av kommissionen. Det kommer att
              ske på andra sidan årsskiftet, alltså efter det svenska ordförandeskapet.
            </seg>
            <seg>
              När det gäller jämställdhet levererade vi det som bland annat
              har varit i fokus under hösten i bemärkelsen att Catherine Ashton
              är hög representant. Vi har fått en kvinna i EU:s absoluta ledning,
              vilket många ifrågasatte om det skulle vara möjligt att få.
            </seg>
            <seg>
              Vad gäller krisens konsekvenser håller jag helt med om att man
              också ska analysera dem utifrån genderförutsättningar. Dock finns
              en skillnad här som vi kanske ska uppmärksamma. Exportindustrin
              och verkstadsindustrin har stått i fokus för neddragningarna,
              och då är det i högre utsträckning män som blir arbetslösa. Det
              behöver inte se ut så i alla kriser. Det finns alltid kopplingar
              till hur man finansierar offentliga verksamheter, men just det
              avvikande med denna kris har varit den höga andel män som möter
              arbetslöshet till följd av finanskrisen.
            </seg>
          </u>
          <note type="speaker">
            Anf. 4 SUSANNE EBERSTEIN (s):
          </note>
          <u who="susanne_eberstein_774ab9" xml:id="i-3bcaed8686d0a506">
            <seg>
              Herr talman! Jag tackar statsministern för svaret, även om jag
              inte hörde så många specifika svenska åsikter. Det mycket som
              hänger samman med ordförandeskapet, och vi förstår att statsministern
              har mycket att göra med att sköta det.
            </seg>
            <seg>
              I tidningen i dag står det att EU-tjänstemännen strejkar, för
              de tycker att de ska ha 3,7 procent i lönelyft. 20 av unionens
              medlemsstater, dock inte Sverige tyvärr, anser att den ekonomiska
              krisen borde få konsekvenser också för EU:s tjänstemän. Jag undrar
              hur statsministern tänker lösa denna knut.
            </seg>
          </u>
          <note type="speaker">
            Anf. 5 Statsminister FREDRIK REINFELDT (m):
          </note>
          <u xml:id="i-074def9b62c8d9a8" who="unknown">
            <seg>
              Herr talman! Det kanske är ett tecken på våra stora framgångar
              att när jag återrapporterar Europeiska rådets möte ställs det
              frågor om helt andra saker. Jag ska naturligtvis svara även på
              detta, men jag ber att få betona att detta europeiska råd har
              handlat om klimatförhandlingar och om hur vi ska få fram finansiering
              till de fattigaste delarna av världen. Vi har diskuterat exitstrategier
              i ett Europa med stora problem i de offentliga finanserna. Ersättningarna
              till dem som jobbar i Bryssel var inte uppe till diskussion på
              Europeiska rådet. Jag vet dock att det försiggår sådana diskussioner
              i Coreper, alltså samarbetet på ambassadörsnivå, som jag hoppas
              ska komma till ett bra slut.
            </seg>
          </u>
          <note type="speaker">
            Anf. 6 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-6d4304bf1c564bca">
            <seg>
              Herr talman! Jag tackar statsministern för genomgången. Det är
              vi som håller i taktpinnen, det är rätt, men vi har inte alltid
              skrivit partituret. Så sade Göran Persson inför det förra svenska
              ordförandeskapet. Jag har citerat detta förut och gjorde det nu
              igen, eftersom det är mer sant än någonsin ett sådant här halvår.
              Det har handlat om att ena 27 länder, i stället för nästan hälften
              så många förra gången, under en kort intensiv höst med global
              kris, med regeringskris dessförinnan, med ett nyvalt Europaparlament
              som inte hade träffats när Sverige tillträdde, med en utgående
              kommission utan regler för hur en ny ska utses och så vidare.
              Jag skulle kunna fortsätta länge, men det hinner jag inte. Att
              kalla detta en utmaning är nästan understatementhumor.
            </seg>
            <seg>
              När man följer den internationella debatten om Sverige och EU
              framträder två saker mer än andra. Det ena är att vi inte längre
              är ett litet avsides nybörjarland i andras ögon utan att vi framför
              allt under hösten har tagit plats vid bordet i centrum av den
              europeiska debatten och är ett medelstort land även politiskt
              som människor lyssnar på även på regeringsnivå.
            </seg>
            <seg>
              Det andra, som aldrig verkar förändras, är att man tycker att
              vi är lite trista och fyrkantiga, att vi kommer i tid till möten
              och har papperen med oss, som vi dessutom har läst, och att vi
              inte vill att någon brusar upp och höjer rösten utan allra helst
              kommer överens innan mötet är över. Det har visat sig vara utmärkta
              egenskaper för att föra EU-frågorna framåt.
            </seg>
            <seg>
              Däremot saknar jag något som ska bli intressant att följa, nämligen
              EU:s roll i världen. Det här är ett styrkebesked för Sverige och
              Europa, men vad gäller EU:s roll i världen vill jag be statsministern
              kommentera det som står i slutsatserna från toppmötet om översyn
              av finansmarknadstillsyn i världen. Det gäller uppmaningen till
              IMF att bland annat studera en eventuell avgift på internationella
              kapitaltransaktioner med mera. Det står inte skatt, och det är
              inte ett beslut, men det var ändå en nyhet för oss som har följt
              förberedelserna till detta möte.
            </seg>
          </u>
          <note type="speaker">
            Anf. 7 Statsminister FREDRIK REINFELDT (m):
          </note>
          <u xml:id="i-b9e018df0074be87" who="unknown">
            <seg>
              Herr talman! Jag instämmer i att man kan se hur länders medlemskap
              utvecklas över tid. Till en början är känslan ofta att man ska
              åka ned, skriva något papper och göra något utspel som man sedan
              inför inhemska medier beskriver som en stor nationell framgång.
              Efter en tid och med en mer mogen och riktig syn på EU-medlemskapet
              inser man att vi alla har ett gemensamt ansvar för att föra de
              gemensamma ambitionerna framåt. Om vi menar allvar med att EU
              behöver vara starkt för att stå upp mot gränsöverskridande problem
              kan vi inte behandla det utifrån nationella utgångspunkter enbart.
            </seg>
            <seg>
              Det är ganska tydligt hur man ser länder mogna i sitt medlemskap
              över tid. Jag delar uppfattningen att Sverige har gjort det i
              stor utsträckning. Detta gäller även Danmark som har varit mycket
              pådrivande i de centrala frågorna och har kunnat åstadkomma resultat.
            </seg>
            <seg>
              Det uppdrag som kommissionen har fått med hänvisning till IMF
              när det gäller finansmarknadstillsyn och innovativ finansiering
              är inget nytt uppdrag. Det har tidigare uttalats; det fanns i
              G20-processen. Syftet är att se om det finns en möjlighet till
              en global finansiering av kommande åtaganden. Betoningen ligger
              just på global, det vill säga om det går att få global enighet
              kring någon form av global finansieringslösning. Kommissionen
              har även det uppdraget när det gäller Europa i sin helhet. Där
              får vi helt enkelt följa återrapporteringen. Länderna tycker säkert
              inte exakt likadant, men det finns ingen anledning att ta ut det
              i förväg eftersom det som står i slutsatserna handlar om en beställning
              inom G20 och EU som vi ännu inte fått återredovisad.
            </seg>
          </u>
          <note type="speaker">
            Anf. 8 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-861504c714c12f79">
            <seg>
              Herr talman! Tack, statministern!
            </seg>
            <seg>
              Jag vill återkomma till frågan om Europas roll i världen. Sverige
              har visat styrka i EU och nu gäller det att följa upp det efter
              toppmötet för att EU ska stå starkt i världen i klimatfrågan och
              i krisbekämpningsfrågan i de så kallade exitstrategierna för att
              bryta bidragspolitik mot tillväxtpolitik. Det är ungefär som hemma
              och minst lika viktigt på global nivå.
            </seg>
            <seg>
              Nu ska vi börja diskutera en så kallad post-Lissabonstrategi
              med mera. I sådana här toppmötesslutsatser och på andra stora
              möten är det ofta fina ord om konkurrenskraft och tillväxt. Sedan
              byts det mot det dagliga, där länder slåss mot krav på budgetunderskott
              och försöker tigga till sig bidrag.
            </seg>
            <seg>
              Hur ska regeringen kunna fortsätta att driva på för öppnare marknader
              och en starkare europeisk konkurrenskraft i världen, nu när diskussionen
              redan har satt i gång? Det har den ju gjort på det här toppmötet.
            </seg>
          </u>
          <note type="speaker">
            Anf. 9 Statsminister FREDRIK REINFELDT (m):
          </note>
          <u xml:id="i-06684666608bc495" who="unknown">
            <seg>
              Herr talman! Det är helt korrekt. Det fanns en så kallad Lissabonstrategi
              som från millennieskiftet 2000 fram till 2010 sades lägga grunden
              för att Europa skulle bli den mest konkurrenskraftiga regionen
              i världen.
            </seg>
            <seg>
              Nu är vi nära nog i mål för tidsutdräkten för den strategin.
              Då är frågan onekligen: Är vi nu den mest konkurrenskraftiga regionen
              i världen? Slutsatsen är nog att det inte är riktigt. Även om
              en hel del talar till vår fördel finns det också mycket av den
              globala konkurrensen som är svår och har förändrat hur världsekonomin
              fungerar.
            </seg>
            <seg>
              Det har riktats kritik mot Lissabonstrategin. Den har oftast
              har varit tydlig. Den har på landsspecifik nivå gått igenom reformstrategierna
              i nationella budgetar och utfärdat olika typer av råd. Kritiken
              har gällt att det utfärdas många råd men att få följs. Länderna
              har bett att få underlaget för att utveckla sin konkurrenskraft,
              och de får massor med råd som de sedan inte efterlever.
            </seg>
            <seg>
              I stället finns det risk för att man hemfaller åt protektionism
              och ett helt annat vägval.
            </seg>
            <seg>
              Tanken är att vi ånyo ska blicka tio år framåt. Därför ska det
              heta Agenda 2020. Detta välkomnar vi. Men det är onekligen en
              intressant fråga om vi ska bli bättre på att följa rekommendationer
              och om vi ska välja en väg som handlar om utbildningskvalitet
              och marknaders funktionssätt så att vi har öppen handel mellan
              våra länder eller om vi ska välja protektionism och en annan typ
              av tänkande som vi också hör rop på i Europa.
            </seg>
            <seg>
              Jag delar uppfattningen att det är en väldigt viktig diskussion.
              Den är viktig för Sverige, eftersom vi är ett frihandelsvänligt
              land med hälften av vår ekonomi i bnp kopplad till export. Vi
              har dessutom av tradition haft bred enighet i Sveriges riksdag
              om att vi tror på frihandel. Den svenska rösten är entydig, även
              om det låter annorlunda i en hel del fall i Europa.
            </seg>
            <seg>
              Denna diskussion kommer att följa på det vi inledde med att säga
              också under våren med ungefär de förtecken som nämndes.
            </seg>
          </u>
          <note type="speaker">
            Anf. 10 JACOB JOHNSON (v):
          </note>
          <u who="jacob_johnson_8077eb" xml:id="i-ff9caf6652dfddde">
            <seg>
              Herr talman! Utvidgningen av EU är en huvudfråga för det svenska
              ordförandeskapet. Det nämnde också statsministern.
            </seg>
            <seg>
              Den svåraste frågan är det turkiska medlemskapet. I Sverige har
              vi ju en bred enighet om att välkomna Turkiet när de lever upp
              till Köpenhamnskriterierna. En stötesten är den kurdiska frågan.
              Den turkiska regeringen har under året lanserat det så kallade
              demokratiska initiativet med dialog med kurdiska organisationer
              med mera. Det är en process som, även om den har mötts med misstroende
              både från kurdiskt håll och från vissa turkchauvinistiska krafter,
              har varit ett steg i rätt riktning.
            </seg>
            <seg>
              I det här känsliga läget har författningsdomstolen i Turkiet
              valt att bannlysa Demokratiska Samhällspartiet, DTP, ett prokurdiskt
              parti som är representerat i parlamentet och som styr bland annat
              den stora staden Diyarbakir.
            </seg>
            <seg>
              Det är, enligt mig, ett minst sagt häpnadsväckande olämpligt
              beslut som naturligtvis provocerar och kränker miljontals redan
              i dag frustrerade kurder i Turkiet och andra länder.
            </seg>
            <seg>
              Vad avser statsministern att göra i egenskap av svensk regeringschef
              och ordförande för EU för att Turkiet ska ompröva sitt beslut
              när det gäller DTP så att det demokratiska initiativet ska få
              rimliga chanser att leda till en fredlig lösning på den kurdiska
              frågan i Turkiet?
            </seg>
          </u>
          <note type="speaker">
            Anf. 11 Statsminister FREDRIK REINFELDT (m):
          </note>
          <u xml:id="i-035b88d951362b67" who="unknown">
            <seg>
              Herr talman! Det är mycket viktiga frågor som Jacob Johnson tar
              upp. När vi inte har varit ordförandeland har Sverige varit försvarare
              av ett turkiskt medlemskap i EU och haft brett stöd i Sveriges
              riksdag för denna uppfattning.
            </seg>
            <seg>
              Därmed avviker vi från snart sagt varje annat europeiskt land.
              Därför behöver Turkiet Sveriges röst till stöd i ett Europa där
              detta har varit starkt ifrågasatt.
            </seg>
            <seg>
              Vår inriktning har varit att försöka fortsätta med kapitelöppning
              förhoppningsvis kring miljön under vårt ordförandeskap. Vi får
              se om det är möjligt.
            </seg>
            <seg>
              Medlemskapsförhandlingarna baseras mycket riktigt just på förhandlingar
              och krav på att kunna vara en fungerande rättsstat med respekt
              för demokrati och mänskliga fri- och rättigheter. Det har hörsammats
              från turkisk sida. Jacob Johnson nämnde det demokratiska initiativet
              som togs i våras av regeringen Erdogan.
            </seg>
            <seg>
              Vi har uttalat att vi tycker att det är olyckligt när man förbjuder
              partier. Jag vill påpeka att det är en tradition i Turkiet och
              att det är sekulära domstolar som uttalar detta. Jag vill påminna
              om att jag var på plats i Ankara och förde samtal med Erdogan
              som för bara något år sedan stod inför risken att se sitt parti
              det regeringsbärande AKP-partiet förbjudas av domstolar. Dessutom
              skulle Erdogan Turkiets mest populära politiker förbjudas att
              verka som politiker.
            </seg>
            <seg>
              Det är en idétradition som är otänkbar för oss att man sätter
              domstolar att berätta vilka politiska partier som ska vara tillåtna
              eller inte. Vi reagerar mot detta, och vi har framfört det.
            </seg>
            <seg>
              Samtidigt ska vi vara klara över EU:s räckvidd. Det här är en
              självständig domstol i ett icke-EU-medlemsland. Vi är tydliga
              med att vi stöder dem som vill ha reformer och som vill gå vidare
              i den riktning som regeringen har markerat.
            </seg>
            <seg>
              Jag tycker att det var bra att Jacob Johnson tog upp just de
              initiativ som regeringen Erdogan har stått för. Jag minns när
              man för några år sedan inte ens kunde tala om kurdiska rättigheter
              med det turkiska ledarskapet. Samme premiärminister, Erdogan,
              har uttalat ord på kurdiska i kurdisktalande tv. Det var en stor
              signal om en förflyttning från hans och hans partis sida som har
              tagits väl emot. Låt oss hoppas att det mer är de krafterna som
              får formulera Turkiets väg in i framtiden än de som tror på att
              man i domstol ska förbjuda partier.
            </seg>
          </u>
          <note type="speaker">
            Anf. 12 STAFFAN DANIELSSON (c):
          </note>
          <u who="staffan_danielsson_559bd0" xml:id="i-904ea4c3eda7932f">
            <seg>
              Herr talman! Som statsministern sade kan vi snart summera ordförandeskapsåret.
              Det har varit framgångsrikt. Jag vill gratulera statsministern
              och alliansregeringen. Det har fått goda recensioner.
            </seg>
            <seg>
              Det har varit en del kritik, inte minst i Sverige, på några punkter.
              Jag ska ge statsministern chansen att kommentera en av de punkterna,
              nämligen att det har blivit för färglösa och pragmatiska toppledare.
              Sverige borde som ordförande ha kunnat driva på för mer karismatiska
              personer som Tony Blair och Carl Bildt till exempel.
            </seg>
            <seg>
              Nu blev det inte så. Hade det varit möjligt, statsministern?
              Är det inte fördelar med den typen av personer?
            </seg>
            <seg>
              Min andra fråga är kopplad till klimat- och finanskrisen. Anna
              Kinberg Batra tog upp att EU-ledarna, på initiativ av president
              Sarkozy och premiärminister Brown, nämner att man ska utreda en
              skatt på globala finansiella transaktioner och kanske en del andra
              alternativ. Det handlar om att utreda.
            </seg>
            <seg>
              Det är ju lite tvivelaktigt. Det är inte riktigt liberalt att
              belägga penningströmmar med skatt. Det kan bli byråkratiskt och
              krångligt. Men det kan bli något.
            </seg>
            <seg>
              Det vore intressant med en kommentar.
            </seg>
            <seg>
              Jag hittar det inte i dokumenten, men det har sagts att de pengar
              som kan komma ut av detta ska kunna gå till åtgärder för att minska
              klimatförsämringen. Det är ju tacknämligt och en god tanke, även
              om det skulle kunna gå till andra ändamål.
            </seg>
            <seg>
              Om man ska rikta pengar till klimatet finns det inte bättre sätt,
              som till exempel att fundera över de väldiga transporter sjötransport
              och flygtransport som sker globalt och få in pengar där?
            </seg>
            <seg>
              Frågan är vad som ligger bakom utredningstankarna, vart de kan
              leda och, om man vill främja klimatet, är det logiskt med den
              kopplingen, eller finns det bättre kopplingar?
            </seg>
          </u>
          <note type="speaker">
            Anf. 13 Statsminister FREDRIK REINFELDT (m):
          </note>
          <u xml:id="i-cbc859bdfa3cc4dc" who="unknown">
            <seg>
              Herr talman! Jag uppfattade tre saker.
            </seg>
            <seg>
              Är Herman Van Rompuy och Catherine Ashton rätt personer att leda
              Europa in i framtiden? Jag har med viss förundran noterat diskussionen
              i Sverige om att det är fel personer och att det skulle vara styrt
              av några få huvudstäder som fattade beslutet.
            </seg>
            <seg>
              När vi skulle välja rådspresident och den höga representanten
              ägnade jag fyra dagar i telefon för att tala med mina kolleger,
              de 26 som tillsammans med mig hade rösträtt.
            </seg>
            <seg>
              Det framkom tidigt mycket tydligt att man ville se en samordnande
              person som var lyhörd för att EU numera har 27 medlemsstater och
              att man också hinner med och orkar lyssna in små och medelstora
              staters synpunkter för att undanröja risken att EU blir styrt
              av två tre större länders huvudstäder. Det var den typen av person
              som vi skulle söka.
            </seg>
            <seg>
              Det hade ingenting med karisma att göra på något sätt, utan det
              handlade om en grundläggande syn på hur EU bör byggas upp och
              med stor respekt för att det är både ett gränsöverskridande samarbete
              och ett samarbete mellan 27 suveräna stater.
            </seg>
            <seg>
              Vi föreslog Herman Van Rompuy och Catherine Ashton, och de valdes
              enhälligt.
            </seg>
            <seg>
              Den som har följt sådana här processer vet hur svårt det är att
              hitta personer som samlar alla. Det vanliga i sådana processer
              är att alla till slut är ense om bara en sak, nämligen att de
              inte vill ha någon. Man blir alltså emot alla som presenteras.
              Det brukar vara så sådana processer slutar.
            </seg>
            <seg>
              Då försöker man hävda att detta var det konstigaste val som man
              kunde tänka sig. En person som har allas stöd, hur kom man på
              det? Det borde vara någon helt annan. Det är något svårt för mig
              att ta till mig.
            </seg>
            <seg>
              Jag är övertygad om att dessa personer kommer att växa in i dessa
              roller från precis de utgångspunkter som jag nu har beskrivit.
            </seg>
            <seg>
              Vi får lite skrämselhicka i Sverige när vi pratar om de globala
              finansiella transaktionerna. Vi har testat en nationell finansiell
              transaktionsskatt som inte gav så mycket till statskassan men
              däremot tryckte ut en hel del kapital ur Sverige, och jobb försvann
              till andra finansiella centrum. Den erfarenheten var så förskräckande
              att vi snabbt tog bort denna transaktionsskatt. Det är därför
              som man bör betona det globala. Då är onekligen frågan: Om alla
              har vetorätt, kommer det då att vara möjligt? Det vet inte jag.
              Det är ett beställningsarbete för att man ska se om det är möjligt.
            </seg>
            <seg>
              Vi har valt delvis andra vägar. Vi har lagt så kallade stabilitetsavgifter
              på den finansiella sektorn för att bygga upp garantifonder för
              att kunna öka vår motståndskraft mot den typ av finansiell oro
              som vi har sett. Vi tror att det är en bättre nationell lösning
              här i Sverige med erfarenhet från 90-talet och det som nu har
              hänt. Vi ser också att många andra faktiskt hänvisar till det
              svenska exemplet. Vi ska inte vara alldeles säkra på vad man i
              så fall kommer att diskutera.
            </seg>
            <seg>
              Återigen: Det är en beställning. Vi har inget färdigt förslag.
              Jag delar uppfattningen att det ofta i historien har varit svårt
              att avgränsa detta så att det verkligen fungerar. Mer lär följa
              i den diskussionen.
            </seg>
            <seg>
              När det gäller pengar till klimatomställning får man komma ihåg
              att vi diskuterar finansiering och ekonomiska styrmedel på flera
              fronter samtidigt. Frågan om transporternas påverkan på klimatet
              är högst levande. Vi har till exempel påpekat att såväl sjöfarten
              som flyget borde ingå i utsläppshandeln. På det sättet tydliggör
              man dessa viktiga transportgrenars klimateffekter och påverkan.
              Det är en diskussion som vi bör föra här i Europa.
            </seg>
            <seg>
              Det som frågan har gällt nu är: Kan vi få fram resurser till
              stöd för de fattigaste och minst utvecklade delarna av världen
              som redan i dag upplever stora konsekvenser av klimatförändringarna?
              Europeiska unionens medlemsländers andel av pengarna är 7,2 miljarder
              euro på tre år. Vi hoppas på motsvarande insatser från andra utvecklade
              delar av världen, och vi vill säkerställa att det går till stöd
              i form av åtgärder som står emot klimatförändringar.
            </seg>
            <seg>
              Det finns mycket att diskutera i en värld med fattigdom, analfabetism
              och sexuellt förtryck. Det finns många problem som vi vill agera
              mot. Men detta är en diskussion inom ramen för vad vi ska göra
              åt klimatförändringarna. I detta sammanhang tycker jag att detta
              hör hemma. Men det är inte denna diskussion allena. Staffan Danielsson
              nämnde några andra. De kommer också att diskuteras inom ramen
              för Köpenhamnsavtalet.
            </seg>
          </u>
          <note type="speaker">
            Anf. 14 MAX ANDERSSON (mp):
          </note>
          <u who="max_andersson_531f93" xml:id="i-922b28537ce519bd">
            <seg>
              Herr talman! Ända sedan statsministern för ungefär tre år sedan
              upptäckte att det fanns en klimatfråga har han ägnat mycket tid
              åt att skryta om det svenska ledarskapet i frågan. Han har inte
              bara skrutit om de åtgärder som vidtogs av Miljöpartiet och en
              del andra partier men som Moderaterna var emot, utan han har även
              skrutit om det svenska ledarskapet inom EU.
            </seg>
            <seg>
              Nu ser vi att Köpenhamnskonferensen är på väg mot ett sammanbrott.
              Det kanske blir någon kompromiss som täcker över oenigheterna.
              Men ett rimligt, rättvist och radikalt avtal som är juridiskt
              bindande och som räcker till för att hindra en skenande klimatkris
              förefaller nu mycket osannolikt. Det blir tyvärr inte mer sannolikt
              av det svaga besked som statsministern kommer med nu från toppmötet.
            </seg>
            <seg>
              Sveriges ledarskap i klimatfrågan är tyvärr undergrävt. Vi vann
              nyligen priset som dagens fossil för att vi tillsammans med EU
              har drivit att man ska strunta i att skogsavverkning leder till
              högre koldioxidhalter. Det var miljörörelsen som gav Sverige pris
              som dagens fossil. Det är inte direkt något ledarskap.
            </seg>
            <seg>
              Statsministern har sedan länge försökt tona ned förväntningarna
              på klimatmötet. Det är inte heller att visa ledarskap.
            </seg>
            <seg>
              Statsministern pratar om 7 miljarder. Varför nämner han inte
              att de kommer att tas från biståndet, från kampen mot fattigdomen
              och att behovet inte är 7 miljarder utan 100 miljarder? EU:s andel
              av den kollektiva skuld som den rika världen har för att förstöra
              klimatet är betydligt större än 7 procent.
            </seg>
            <seg>
              Med tanke på det misslyckande som vi nu troligtvis kommer att
              uppleva i Köpenhamn inom en nära framtid, önskar inte statsministern
              att han hade skrutit lite mindre och vågat lite mer, vågat försöka
              driva på för att EU skulle ha en radikal och stark linje inför
              Köpenhamnsmötet?
            </seg>
          </u>
          <note type="speaker">
            Anf. 15 Statsminister FREDRIK REINFELDT (m):
          </note>
          <u xml:id="i-412cfdba14780955" who="unknown">
            <seg>
              Herr talman! Jag har i alla sammanhang påpekat att den svenska
              klimatpolitiken har vuxit fram under tid och att, precis som frågeställaren
              påpekar, det har skett under olika regeringar. Mycket av det skedde
              under de socialdemokratiska regeringsåren och i samarbete med
              Miljöpartiet och Vänsterpartiet.
            </seg>
            <seg>
              Jag tycker att det svenska exemplet är intressant därför att
              vi i stor utsträckning använder de styrmedel som man i andra delar
              av världen talar om i teorin eller funderar på om man ska titta
              på. Det gör att vi också har kommit längre i vår omställning,
              menar jag, än andra rika och utvecklade delar av världen. Vi har
              ekonomisk tillväxt samtidigt som våra utsläpp minskar. Vi förenar
              dessa två saker. Det är vi ganska ensamma om.
            </seg>
            <seg>
              Vi har också presterat bättre i förhållande till våra Kyotoåtaganden
              än vad många andra länder har gjort. Det är bland annat det som
              nu diskuteras i Köpenhamn. Det är flera av de mest utvecklade
              delarna av världen som faktiskt har växande utsläpp i skarp kontrast
              till de åtaganden som de fick.
            </seg>
            <seg>
              Jag vill påpeka att jag absolut anser att det är viktigt att
              ta en diskussion där svensk skogsavverkning inte likställs med
              skövling av regnskogar. Det är faktiskt inte samma sak. Vi har
              ett skogsbruk i Sverige som vi ska vara stolta över. Det är faktiskt
              ett aktivt ansvarstagande för att vi återplanterar och ser vår
              skogsareal växa. Det är någonting som i grunden är bra för klimatet
              som kolsänkor. Detta har vi försökt beskriva. Det gäller inte
              bara oss. Det gäller Finland, Österrike och andra länder som har
              mycket skog. Det måste betraktas som någonting bra. En grundläggande
              fråga är: Hur ska vi säkerställa att vi får skogsskötsel i världen
              som fungerar som kolsänkor?
            </seg>
            <seg>
              Sedan ska vi vid sidan av det föra en diskussion om regnskogarnas
              stora utmaningar när det gäller inte minst Brasilien och Indonesien.
              För detta upprättas särskilda fonder. Jag tror att det är klokt
              med särskilda insatser.
            </seg>
            <seg>
              Vi vet inte vad som blir utfallet av Köpenhamnsmötet. Det är
              korrekt som Max Andersson säger att det förmodligen inte blir
              ett legalt bindande avtal. Jag har under flera månader sagt att
              jag inte ser det som möjligt. Men det beror inte på EU eller på
              Sverige, Max Andersson. Det beror på att det finns en bristande
              vilja hos väldigt många länder i världen att tänka in att vi kan
              ha legalt bindande gränsöverskridande hinder, det vill säga det
              som vi tränar på inom EU, nämligen att 27 ska komma överens om
              regler som är gränsöverskridande och legalt bindande. Det är helt
              enkelt någonting som andra delar av världen inte accepterar.
            </seg>
            <seg>
              Jag har suttit i förhandlingar i USA, Indien och Kina. De har
              berättat för mig att det absolut viktigaste av allt är att det
              inte får uppfattas som att legalt bindande krav trycks på dem
              utifrån. Det är nästan viktigare att de inte blir bundna av internationella
              legala konventioner än vilka åtaganden som de tar på sig. Detta
              kan vi beklaga.
            </seg>
            <seg>
              Med vårt sätt att tänka är det helt naturligt att man kan ha
              den typen av gränsöverskridande strukturer. Men framställ det
              inte som att Sverige eller EU har stoppat detta. Vi har lyssnat
              in kritiken som har funnits i andra delar av världen och sagt:
              Vad är möjligt? Då är det möjligt att lagstifta om nationella
              aktionsplaner. Det finns numera.
            </seg>
            <seg>
              Köpenhamnsmötet och processen leder till att många som tidigare
              inte har haft denna typ av åtaganden tar fram sådana. Det kanske
              är otillräckligt. Jag håller med om det. Men det är positivt därför
              att det faktiskt sker och därför att det förhoppningsvis leder
              till att man också sätter dessa aktionsplaner i verket. Det som
              är viktigare än hur strukturen ser ut tror jag är att saker görs,
              att omställningen påbörjas, att det sker globala ansträngningar
              i alla länder och att vi inte håller på med någon sorts skuldbörda
              och försöker förklara att det är något enskilt land som kanske
              har kommit längst i världen som ska ha hela skulden för att det
              inte ser ut att fungera precis som jag hade tänkt hemma på min
              kammare att det skulle se ut.
            </seg>
            <seg>
              Jag tror inte att det är konstruktivt. Det kommer att finnas
              gott om möjligheter på fredag och lördag att hävda att allt det
              här är katastrof. Jag kommer då att försöka påminna om att mycket
              positivt trots allt har hänt och att vi har kommit en bit på vägen,
              även om vi kanske inte har hela svaret ännu.
            </seg>
          </u>
          <note type="speaker">
            Anf. 16 CHRISTER WINBÄCK (fp):
          </note>
          <u who="christer_winback_925670" xml:id="i-bec003f14be03a79">
            <seg>
              Herr talman! Det är glädjande, trots oppositionens försök att
              svärta ned det svenska ordförandeskapet, att se att det kommer
              många positiva reaktioner från EU och olika medlemsstater, inte
              minst från ordförande Barroso om hur vi har lyckats i olika delar.
            </seg>
            <seg>
              Min fråga gäller att allt fler människor i dag söker sig från
              olika delar av världen till Europa. Det är en många gånger mycket
              påfrestande och riskfylld resa. Människor omkommer instängda i
              containrar, drunknar på grund av överfyllda båtar eller blir slängda
              i havet av smugglare som vill göra sig av med bevis när de upptäcks
              av kustbevakningsbåtar.
            </seg>
            <seg>
              I dag omhändertas också asylsökande i vissa medlemsländer under
              inhumana former utan fungerande rättssäkerhet. Det är hög tid
              att vi skapar en gemensam och god nivå för hur vi får behandla
              människor som söker sig till Europa. Det handlar om att skydda
              dem och ge dem en rättssäker behandling.
            </seg>
            <seg>
              De som har asylskäl ska naturligtvis få stanna. De som inte har
              det ska trots detta inte utsättas för kränkande eller hotande
              behandling under den tid som deras ärende avgörs.
            </seg>
            <seg>
              Vi gläds åt att Sveriges blivande kommissionär Cecilia Malmström
              får möjlighet att arbeta med de här frågorna i EU. Det är angeläget
              att vi står upp och värnar de humanitära och grundläggande värden
              som vårt samhälle vilar på.
            </seg>
            <seg>
              Min fråga till statsministern är: Hur gick diskussionerna om
              att få ihop de här resonemangen med övriga medlemsstater?
            </seg>
            <seg>
              Det är angeläget, och jag vet att statsministern har varit angelägen
              om det också tidigare.
            </seg>
          </u>
          <note type="speaker">
            Anf. 17 Statsminister FREDRIK REINFELDT (m):
          </note>
          <u xml:id="i-ffd7d4b2f0cee40e" who="unknown">
            <seg>
              Herr talman! Vid detta toppmöte var de diskussionerna lugnare,
              därför att Helsingforssprogrammet i sig gavs möjlighet att antas
              på det rättsliga och inrikes råd som föregick toppmötet. Det såg
              jag som en framgång för det svenska ordförandeskapet.
            </seg>
            <seg>
              Under de år som jag har deltagit i Europeiska rådets möten har
              det varit ett av de mest konfliktladdade ämnen som EU har. Det
              beror i grunden på att det finns en ingång i stora delar av Europa
              att betrakta det som att det är en lång rad av illegal arbetskraft
              som försöker ta sig in i Europa, inte sällan över Medelhavet,
              och som EU gemensamt bör stå upp mot. Det ska ske via kontrollåtgärder,
              försök att stoppa båtar eller genom att man skickar hem de personer
              som försöker söka sig in till Europa.
            </seg>
            <seg>
              Den svenska hållningen jag sa att vi tycker att den balansen
              har återspeglats i Helsingforssprogrammet har varit att påpeka
              några saker.
            </seg>
            <seg>
              För det första blir den du kallar illegal det oftast i brist
              på legal grund för att komma in. Om du inte har några dörrar in
              för legal migration blir du snabbt illegal. Det är en spegelbild
              av vilka legala förutsättningar som finns för migration.
            </seg>
            <seg>
              Därför har Sverige under alliansregeringen inrättat förbättrade
              möjligheter till legal migration i form av arbetskraftsinvandring
              till Sverige. Vi har öppnat dörrar som förut var stängda. Vi uppmuntrar
              andra EU-länder att göra samma sak.
            </seg>
            <seg>
              Varför? Jo, för att EU i grunden behöver arbetskraft. Alla våra
              analyser visar att vi är på väg mot bristsituationer. En åldrande
              befolkning med stora välfärdsambitioner och med låga födelsetal
              gör att Europa kommer att behöva arbetskraft utifrån för att klara
              sin försörjning. Då är det märkligt om hela diskussionen är om
              hur vi ska hålla arbetskraften utanför när den försöker ta sig
              in. Alltså handlar det om bättre legal grund för att komma in.
            </seg>
            <seg>
              Det andra som Christer Winbäck är inne på är att skilja detta
              från dem som är asylsökande och som behandlas olika. EU:s syfte
              är att skapa bättre kvalitet i den asylmottagningen, just på den
              grund som Christer Winbäck beskriver. Det ska vara samma besked
              var man än försöker ta sig in.
            </seg>
            <seg>
              Det ska inte vara så att kommer man in i ett land får man förmodligen
              nej men testar man ett annat land får man nästan alltid ja. En
              rättssäker prövning ska ge samma resultat varhelst du söker asyl
              runt om i Europa. Asylskälet ska vara grunden.
            </seg>
            <seg>
              Vi hoppas kunna få på plats en gemensam asylpolitik som ställer
              förstärkta krav på kvalitet i mottagningsprocesserna och med mer
              rättssäkerhet över hela EU. Då är vi övertygade om att vi får
              en mycket bättre total migrations-, asyl- och flyktingpolitik
              inom EU. Det är det som Cecilia Malmström kommer att ansvara för
              att bygga ut.
            </seg>
            <seg>
              Givet hur de här diskussionerna har gått och de spänningar som
              finns tycker jag att detta rör sig i en allt väsentligt positiv
              riktning från våra svenska utgångspunkter.
            </seg>
          </u>
          <note type="speaker">
            Anf. 18 CHRISTER WINBÄCK (fp):
          </note>
          <u who="christer_winback_925670" xml:id="i-3b8ed2a9d128d097">
            <seg>
              Herr talman! Jag tackar statsministern. Jag vet att statsministern
              har varit engagerad i de här frågorna och ser allvarligt på dem.
              Jag gläder mig åt att vi har haft framgång i det här arbetet.
            </seg>
            <seg>
              Men nu lämnar vi över ordförandeskapet till Spanien. Spanien
              är ett av de länder som har haft mycket problem med flyktingar
              som kommer över Medelhavet och ställs inför svåra situationer.
            </seg>
            <seg>
              Min fråga är: Tror vi att Spanien kommer att fortsätta att driva
              de här frågorna med kraft? Har vi lagt grunden så pass bra att
              det kommer att rulla på av sig själv?
            </seg>
            <seg>
              Det är viktigt att det inte stannar av efter vårt ordförandeskap.
            </seg>
            <seg>
              Kommer Barcelonaprocessen som kanske just nu halvslumrar att
              vara en del i att man arbetar med de länder som finns runt Medelhavet
              med den här frågan bland många andra?
            </seg>
          </u>
          <note type="speaker">
            Anf. 19 Statsminister FREDRIK REINFELDT (m):
          </note>
          <u xml:id="i-ffc2943ce223c68f" who="unknown">
            <seg>
              Herr talman! Jag tycker att det Christer Winbäck nu sade är intressant.
              Kom ihåg det! Ett ordförandeskap går över till ett annat land.
              Mycket riktigt, vi har från Spanien och andra Medelhavsländer
              haft en delvis annan ingång.
            </seg>
            <seg>
              Tänk om vi skulle föra samma resonemang som jag ibland får frågor
              om: Borde vi inte sätta en nationell prägel på det här? Borde
              vi inte visa våra nationella ståndpunkter och inte acceptera vad
              andra tycker och använda ordförandeskapet för att driva det?
            </seg>
            <seg>
              Tänk om spanjorerna gör det när det gäller asyl- och flyktingfrågorna!
              Då kommer vi att få problem.
            </seg>
            <seg>
              Vi kommer nu att hävda: Håll er till Helsingforssprogrammet!
              Det är nämligen gemensamt överenskommet. Nu ska ordförandeskapet
              visa att det är ett ordförandeskap som håller ihop kring den samlade
              EU-politiken och inte ägnar sig åt att ta fram de nationella avvikande
              uppfattningarna.
            </seg>
            <seg>
              Se vad lätt det går att se på saker på ett annat sätt om man
              bara vrider lite på perspektiven! Det är det som ordförandeskapet
              ofta har inneburit. Det handlar om att stå upp för att driva det
              gemensamma bästa framåt, naturligtvis på ett sätt som leder till
              lösningar som vi kan stå upp för men som inte alltid blir kalkerade
              svenska.
            </seg>
            <seg>
              Det är precis den prövning som det spanska ordförandeskapet står
              inför. Det finns nästan inget annat område där den frågan är mer
              berättigad än just de frågor som vi nu har diskuterat. Cecilia
              Malmström och Helsingforssprogrammet kommer förhoppningsvis att
              ha den tyngden att det är det som definierar vägen framåt.
            </seg>
          </u>
          <note type="speaker">
            Anf. 20 ANDERS YGEMAN (s):
          </note>
          <u who="anders_ygeman_6a8412" xml:id="i-d63cdac510f09d7f">
            <seg>
              Herr talman! Jag noterade att statsministern redan nu utropade
              Köpenhamnsmötet till en framgång. Det ska bli spännande att se
              om det följs upp i praktiken.
            </seg>
            <seg>
              Resten av världen håller andan. Ska det bli den framgång som
              världen är i så stort behov av?
            </seg>
            <seg>
              Redan för ett år sedan sade statsministern att det inte skulle
              bli något bindande avtal. I går tågade u-länderna ut ur förhandlingslokalerna
              just på den frågan. Ska det bli en bindande uppföljning till Kyotoavtalet?
            </seg>
            <seg>
              I stället för att ta ledningen skruvade statsministern ned förväntningarna.
              Det är ett ledarskap som skapar en klyfta mellan i- och u-länderna.
            </seg>
            <seg>
              Statsministerns och EU:s självbild är att man leder utvecklingen
              och förhandlingarna. Det är en bild som tyvärr blir mer och mer
              ihålig för varje dag.
            </seg>
            <seg>
              Häromdagen fick vi The Fossil of the Day. Dagens fossil tilldelades
              Sverige. EU lovar i förhandlingarna endast 20 procents minskning
              av utsläppen och har därmed redan sprungits förbi av Japan och
              Ryssland som lovar 25 procents minskningar.
            </seg>
            <seg>
              Reinfeldts ovilja och oförmåga att vid rådsmötet höja EU:s bud
              har lett till att fossilgaslandet Ryssland nu lovar större minskningar
              av koldioxidutsläppen än EU. Under Reinfeldts ledning tog EU fram
              ett finansieringspaket som inte ens uppgår till en fjärdedel av
              vad Förenta Nationerna anser vara nödvändigt. De konkreta åtagandena
              i närtid är frivilliga. Det är ett paket som vidgar förtroendeklyftan
              mellan fattiga och rika länder.
            </seg>
            <seg>
              Efter Europeiska rådets möte presenterade EU ett snabbstartsstöd
              på 7 miljarder euro årligen. Det som inte presenterades lika tydligt
              var att EU bara tänker stå för en tredjedel av den summan. En
              betydande del av finansieringen kommer att tas från biståndet.
            </seg>
            <seg>
              Det är något som Svenska kyrkan kommenterar så här: Det är ett
              påhitt alltihop. Det man gör är att skyffla över pengarna från
              biståndet och kalla det klimatpengar i stället. Så det är egentligen
              inga nya pengar över huvud taget.
            </seg>
            <seg>
              Jag vill därför fråga statsministern om han kan lugna Svenska
              kyrkan och klargöra för kammaren att huvuddelen av EU:s snabbstartspengar
              inte kommer att tas från biståndet.
            </seg>
          </u>
          <note type="speaker">
            Anf. 21 Statsminister FREDRIK REINFELDT (m):
          </note>
          <u xml:id="i-427dc2b53690bf6e" who="unknown">
            <seg>
              Herr talman! Jag måste säga att den här ivern att nita Sverige
              görs med sådan frenesi att man får konstiga vänner. Ni hyllade
              alltså Ryssland för deras klimatambitioner. Det var intressant.
              Får jag då bara påpeka ett par saker.
            </seg>
            <seg>
              Sovjetunionen brakade ihop det basår som FN-systemet använder,
              vilket gör att de nära nog över natt åstadkom att klara sina Kyotoåtaganden.
              Ska man då börja tala om 2025 procents reduktion i Ryssland, när
              det i realiteten är en målsättning som handlar om hur mycket man
              ska öka sina utsläpp? Motsvarande gäller Ukraina. Vår uppfattning
              är att det är mycket låga ambitioner som Ryssland och Ukraina
              har uttalat, givet denna utgångspunkt. Det är viktigt att se vad
              länderna har haft för individuell utveckling för att förstå om
              de har höga eller låga ambitioner.
            </seg>
            <seg>
              Jag försvarar att det vi gör i tidigt klimatstöd 20102012 är
              en blandning av tidigare beslutade pengar och nya. Det gäller
              nära nog alla de pengar som har lagts på bordet av EU:s 27 medlemsländer.
              Det viktiga är att det säkerställs att de kommer just perioden
              20102012 och att de går till klimatomställning, det vill säga
              stöd till de minst utvecklade delarna av världen.
            </seg>
            <seg>
              Jag tycker inte jag kommer att fortsätta att hävda det mot Svenska
              kyrkan och andra som frågar att Sverige ska be ursäkt för att
              vi är bäst i världen på att utbetala bistånd till utvecklingsländer.
              Det tänker jag inte göra. Jag tänker följa de politiska alternativ
              i Sverige som hävdar att Sverige nu ska gå utöver sin procent
              av bruttonationalinkomsten, där vi i realiteten alltså delar förstaplatsen
              med ytterst få länder i dag, och göra ytterligare insatser därutöver.
            </seg>
            <seg>
              Däremot är jag gärna med och formulerar kritiken mot länder som
              ligger långt under det av FN fastlagda 0,7-procentsmålet av bruttonationalinkomsten,
              dessutom flera av EU:s medlemsländer. Då tycker jag att den här
              diskussionen är mer berättigad. Ska man i ett anslag som redan
              är otillräckligt dessutom lägga in klimatinsatser, när man rimligen
              i stället borde höja sina åtaganden? Men framställ det inte som
              att EU-27 står på samma utgångspunkt, för det gör vi inte.
            </seg>
            <seg>
              Jag ber att få påpeka att jag inte utropade detta som en framgång.
              Jag har aktat mig i hela min politiska gärning att påstå att jag
              vet saker om sådant som ännu inte har hänt. Var vi landar på fredag
              vet inte jag det kanske någon annan kan berätta. Vad jag sade
              var att vägen fram dit har inneburit en framgång i den meningen
              att det har drivits fram åtaganden i en lång rad länder som för
              några år sedan sade att det var helt omöjligt. Det hade inte skett
              utan den här processen.
            </seg>
            <seg>
              Om det sedan i sin tur är tillräckligt kan man diskutera. Än
              så länge är det inte tillräckliga åtaganden, menar vi, för att
              trovärdiggöra tvågradersmålet, och det kommer att leda till behov
              av att göra ytterligare åtaganden för världen.
            </seg>
          </u>
          <note type="speaker">
            Anf. 22 ANDERS YGEMAN (s):
          </note>
          <u who="anders_ygeman_6a8412" xml:id="i-0c2173a30e3c2b60">
            <seg>
              Herr talman! Jag vill först bara till kammarens protokoll klargöra
              att jag är stolt över Sverige och stolt över de klimatframgångar
              vi har gjort under mycket lång tid.
            </seg>
            <seg>
              Jag vill på intet sätt hylla Ryssland eller Ukraina. Jag tycker
              att de har ganska låga målsättningar. Min fråga rörde varför EU
              har lägre målsättningar och varför EU har lägre målsättningar
              än Japan. Det var det som var min poäng, att vi blir frånsprungna
              av exempelvis Japan.
            </seg>
            <seg>
              Som svar på min fråga höll statsministern ett långt anförande
              utan att jag egentligen blev klar över svaret. Är huvuddelen av
              EU:s snabbstartspengar finansierade via biståndet? Det var det
              som Svenska kyrkan oroade sig för. Den frågan kanske förtjänar
              ett svar här i kammaren.
            </seg>
          </u>
          <note type="speaker">
            Anf. 23 Statsminister FREDRIK REINFELDT (m):
          </note>
          <u xml:id="i-7d467e3da6aecab6" who="unknown">
            <seg>
              Herr talman! Det är, som sagt, en blandning av nya och gamla
              pengar. En del av detta är biståndsmedel, absolut. Annars ska
              det alltså vara helt additionella medel det hävdas ju alltid men
              till slut ska det finansieras. Det ska synas i regeringars budgetar
              eller i oppositionspartiers förslag att man har helt additionella
              medel som man anger finansiering för och talar om hur de ska kunna
              komma på plats. Först då är man trovärdig. Då ska vi också notera
              att det handlar om mycket stora belopp som ska gå till detta.
            </seg>
            <seg>
              Jag försvarar att det land som har högst biståndsambitioner i
              världen inte ska behöva skämmas gentemot andra, och jag är beredd
              att ta diskussionen med andra som behöver höja sina ambitioner
              i den delen.
            </seg>
            <seg>
              Jag ville bara påpeka att det som kan se ut som väldigt stora
              ambitioner inte alltid är det. Det beror just på detta att det
              är ett sätt att också försöka beskriva sina åtaganden lite olika.
              Ett sätt som man gör det i klimatpolitiken är till exempel att
              amerikanerna anger att de vill ha 17 procents reduktion, men de
              använder inte samma basår. Då börjar man inte 1990 utan 2005,
              och man vill hävda att det är nästan som EU, som har sagt 20 procent.
              Vad tror ni hände mellan 1990 och 2005 i USA? Jo, utsläppen steg
              med 18 procent. Det spelar alltså roll hur man formulerar dessa
              mål.
            </seg>
            <seg>
              Är det då låga ambitioner för EU? 20 procent är ett genomsnitt
              av vad 27 medlemsländer ska åstadkomma. Det är bördefördelat mellan
              våra olika länder. Jag ber att få påpeka att Sverige har ett nationellt
              reduktionsmål på 40 procent, som alltså ligger i topp av FN:s
              uttalade målsättning om att det år 2020 bör ligga på mellan 25
              och 40 procent. Sverige har tillsammans med Tyskland ett nationellt
              reduktionsmål på 40 procent. Inte heller i den delen behöver vi
              försöka nita Sverige, utan vi ska vara glada och stolta över att
              vi lever i ett land som har höga klimatambitioner och som har
              förutsättningar att vara drivande.
            </seg>
            <seg>
              Jag har inte sagt att hela världen följer efter. Det här är en
              mycket svår fråga, som runt om i världen inte alls möter samma
              typ av opinion och samma vilja att göra insatser som vi ser här
              i Sverige.
            </seg>
          </u>
          <note type="speaker">
            Anf. 24 IRENE OSKARSSON (kd):
          </note>
          <u who="christina_oskarsson_258320" xml:id="i-e47fcea42ca16b65">
            <seg>
              Herr talman! Tack, statsministern, för återrapporten!
            </seg>
            <seg>
              En av de frågor som jag har tänkt på har Christer Winbäck på
              ett förtjänstfullt sätt redan tagit upp. Men den och EU:s strategi
              2020 tangerar ändå varandra. Ska EU kunna ha en god asyl- och
              invandringspolitik måste vi också ha en politik som möjliggör
              utveckling, tekniska framsteg och en grönare ekonomi.
            </seg>
            <seg>
              Jag skulle vilja att statsministern utvecklar lite grann, utifrån
              att EU inte är så homogent som vi ibland kanske tror, hur man
              ser på de här frågorna och hur mycket man ska kunna jobba tillsammans
              för att hitta ekonomiska, sociala och territoriella samförstånd
              om hur saker ska lösas för framtiden. Hur kan man få de här två
              sakerna att gå i takt? Får vi en god utveckling och en god ekonomisk
              struktur med förnyad teknikutveckling och så vidare har vi både
              större möjligheter till en offensiv flyktingpolitik och behov
              av fler människor som bidrar in i den ekonomiska strukturen. Hur
              ser man på sambanden mellan de här två frågorna?
            </seg>
          </u>
          <note type="speaker">
            Anf. 25 Statsminister FREDRIK REINFELDT (m):
          </note>
          <u xml:id="i-a988a6457c3ceabe" who="unknown">
            <seg>
              Herr talman! Vi ska komma ihåg att EU tillkom som alternativ
              till flera hundra år av misslyckanden att samla Europa därför
              att vi ständigt hemföll åt nationalism eller tänkte på sektorer
              av Europa, inte sällan i konflikt med varandra. Vi insåg att om
              vi ska kunna leva tillsammans på den här kontinenten måste vi
              hitta metoder att samarbeta, fatta beslut och prata med varandra
              där vi bättre förstår varandras utgångspunkter. Därför ska vi
              vara tacksamma för att EU finns.
            </seg>
            <seg>
              Men vi påminns ofta om att det finns väldigt stora skillnader
              i synen på dessa frågor. Jag nämnde detta med den spänning i södra
              delar av Europa där de ofta talar om hur man ska hålla borta den
              illegala migrationen, när vi snarare vill prata om att skapa dörrar
              för legal migration.
            </seg>
            <seg>
              Vi kan notera att i östra Europa, som kommit ut ur kommunistiskt
              förtryck och som kom med i EU för bara fem år sedan, är perspektiven
              delvis annorlunda. Där talar man fortfarande om att finna en nationell
              identitet och suveränitet, vilket ibland leder till diskussioner
              om hur EU ska få påverka östra Europa, vilka synpunkter vi ska
              få ha på migrationsfrågor, hur vi ställer om via klimatpolitiken
              och industriproduktionen, bara för att nämna några.
            </seg>
            <seg>
              Öster om EU, i vårt östliga partnerskap, möter vi en lång rad
              länder som ingenting hellre önskar än att få bort visumregler
              som förhindrar migration in till EU och undrar hur de ska göra
              för att på ett friare sätt kunna få resa in i Europa.
            </seg>
            <seg>
              EU är verktyget, både via EU i sig självt, de 27, och via de
              partnerskap vi har med näraliggande områden, för att försöka hitta
              en gemensam grund för detta rättssäker hantering för mänsklig
              rörelse. Vår ambition är fri rörlighet, men det väcker spänningar.
              Den måste byggas upp med system som gör att vi inte får en brottslighet
              som rör på sig, att vi inte skapar ett stort tryck av ett slag
              som bygger på felaktiga förväntningar för människor som i stora
              grupper flyr från fattigdom och försöker ta sig till ett bättre
              liv. Kring detta ställs det krav på lite ordning och reda, och
              det är ofta det som präglar de här diskussionerna.
            </seg>
            <seg>
              Så här pågår diskussionerna. Jag tycker att vi, återigen, ska
              glädjas. Där har Sverige varit en röst, tillsammans med andra,
              för att mer betona just värdet av fri rörlighet, behovet av arbetskraft,
              behovet av ordning och reda, snarare än att bygga upp murar, tala
              om kontroll, vaktbåtar och allt vad det nu ropas på. Vi ska fortsätta,
              tycker jag, att ha inriktningen att vara ett stöd för den politiken.
              Ett tecken på att EU ställer sig bakom det är när man låter Cecilia
              Malmström bli kommissionär, om hon får Europaparlamentets stöd,
              för dessa frågor.
            </seg>
          </u>
          <note type="speaker">
            Anf. 26 WIWI-ANNE JOHANSSON (v):
          </note>
          <u who="wiwi-anne_johansson_8236b4" xml:id="i-8b4ec88ad798da4e">
            <seg>
              Herr talman! Enligt FAO, FN:s livsmedelsorgan, är hungern i världen
              värre än någonsin tidigare. Mer än en miljard människor är hungriga
              varje dag. Varje minut dör en kvinna och sex nyfödda barn i komplikationer
              vid graviditet och förlossning. Det är mer än sju miljoner om
              året i fattiga länder. Aids, tuberkulos och malaria dödar drygt
              fem miljoner varje år.
            </seg>
            <seg>
              Behovet av hjälp för att bekämpa fattigdom, svält och barnadödlighet,
              mödradödlighet, sjukdomar, bidra till utbildning och demokratisering
              är därmed stort.
            </seg>
            <seg>
              Att då ta i stort sett alla de 8 miljarder som Sverige har spelat
              in från det svenska biståndet till att reparera och minimera skador
              som vi i den rika världen har orsakat i den fattiga delen av världen
              genom våra utsläpp av växthusgaser är inte rimligt. De fattiga
              länderna protesterar också. Svenska kyrkan protesterar. Andra
              frivilligorganisationer och miljöorganisationer protesterar mot
              det som är ett cyniskt synsätt.
            </seg>
            <seg>
              Tar statsministern inte några intryck av dessa opinioner? Tar
              statsministern inte några intryck av den verklighet som människor
              i de fattiga länderna lever under så att vi i den rika världen,
              i Sverige, ska ha råd att ta pengar från annat håll än från biståndsbudgeten?
              Det är de fattiga länderna som får ta notan också för våra klimatutsläpp.
            </seg>
          </u>
          <note type="speaker">
            Anf. 27 Statsminister FREDRIK REINFELDT (m):
          </note>
          <u xml:id="i-5afea7ca5d51a7b2" who="unknown">
            <seg>
              Herr talman! De klimatförändringar som uppträder i världen skapar
              problem som är närliggande de som nu nämndes av Wiwi-Anne Johansson,
              det vill säga en del av klimatförändringarna leder till ökenutbredning
              och problem med vattenförsörjning. Det i sin tur påverkar jordbruket
              negativt. Det tenderar att förstärka hungersnöden därför att vi
              helt enkelt får mindre ut av jordbruket än vad som var möjligt
              innan klimatförändringarna uppträdde.
            </seg>
            <seg>
              Att då hävda att stöd för att stå emot klimatförändringarna inte
              har med övriga utvecklingsbiståndsinsatser att göra blir för mig
              lite märkligt. Frågorna hänger mycket närliggande ihop. Det viktiga
              nu har varit att säkerställa att det lösgörs resurser som tidigt
              möter pågående upplevda klimatförändringar med utvecklingsinsatser
              eller med att bygga upp kapacitet för att stå emot.
            </seg>
            <seg>
              Sverige behöver knappast ursäkta sig när vi ingår i den mycket
              lilla tyvärr exklusiva klubb i världen som använder 1 procent
              av bruttonationalinkomsten till utvecklingsbistånd. FN har satt
              ett mål på 0,7 procent. Det är samlat fem länder i världen som
              klarar detta. Stora delar av EU ligger långt under 0,7 procent
              av bni. En del ligger förfärande lågt, trots att de är en del
              av den rika världen. Då kan en del av kritiken vara befogad.
            </seg>
            <seg>
              Har vi då anledning att påföra ännu mer resurser? Ska nu Sverige,
              som redan ger mest och tar ett stort ansvar, ändå göra ännu mer?
              Det är sådant man ska ta upp med svenska väljare när vi ska diskutera
              hur vi använder våra skattepengar. Men var ärliga då och visa
              att ni tar fram detta i era gemensamma förslag, de tre partier
              som står upp som ett alternativ till alliansen, och ange finansiering.
              Annars blir det bara ett sätt att stå här och berätta om vackra
              saker vi önskar men som vi inte har täckning för.
            </seg>
            <seg>
              Om regeringsalternativ står mot varandra ska det presenteras
              vad som är alternativ användning för pengarna och hur det finansieras.
              Det existerar i dag inte i det alternativ ni presenterar. Därmed
              blir det här mest ett rop som vi ibland ofta hör att det borde
              vara på ett annat sätt. Jag har också suttit och förberett sådana
              budgetar. Märkligt nog tycker väljarna att även andra saker är
              viktiga här i Sverige. Vi får ofta kritik för att det borde vara
              mer till arbetslöshetsstöd, välfärdssatsningar, pensionärsskattesänkningar,
              att skydda olika delar av den svenska industrin eller att föra
              inhemsk klimatpolitik. Jag har aldrig hört att det ska kortas
              ned.
            </seg>
            <seg>
              Den som inte klarar helhetsansvaret med att finansiera en budget
              blir bara en mindre värd röst, åtminstone om man sitter i den
              här församlingen. Att opinionsbildare och andra tycker att det
              borde vara på ett annat sätt är fullkomligt naturligt, men vi
              har uppdraget att samla ihop hållbara alternativ. Innan det har
              presenterats blir den här diskussionen lite svår att följa.
            </seg>
          </u>
          <note type="speaker">
            Anf. 28 WIWI-ANNE JOHANSSON (v):
          </note>
          <u who="wiwi-anne_johansson_8236b4" xml:id="i-e7cdb555ec0a4b06">
            <seg>
              Herr talman! Det är tråkigt att höra att statsministern ställer
              svenskar mot människor i de fattiga länderna. En kvinna och sex
              barn dör varje minut på grund av skador under graviditet och förlossning.
              Detta händer inte i Sverige och i den rika världen.
            </seg>
            <seg>
              Man behöver inte jämföra sig med dem som är sämst i klassen.
              Sverige klarar hyggligt enprocentsmålet som Sveriges riksdag har
              satt upp. Nu tar man merparten av de 8 miljarderna från det biståndet.
              Det är beklämmande att statsministern säger att man ska fråga
              väljarna i samband med val om det är vad de vill ha.
            </seg>
            <seg>
              Statsministern säger också att vi i oppositionen inte har en
              färdig budget. Nej, det hade inte regeringsalliansen heller tio
              månader före valet.
            </seg>
            <seg>
              För egen räkning har Vänsterpartiet sedan flera år tillbaka ett
              klimatbistånd i vår budget. Det borde egentligen kallas klimatskadestånd.
              Det är dessutom finansierat.
            </seg>
          </u>
          <note type="speaker">
            Anf. 29 Statsminister FREDRIK REINFELDT (m):
          </note>
          <u xml:id="i-47e38128d47872fa" who="unknown">
            <seg>
              Herr talman! Vi hade en budget. Det var det vi kallade Bankerydsöverenskommelsen.
              Den slöt vi, vilket var fullkomligt historiskt för svensk inrikespolitisk
              historia, drygt ett år före valet 2006.
            </seg>
            <seg>
              Vi har efterfrågat att vänsteralliansen i Sverige ska göra likadant,
              men ni har sagt att ni inte vill. Ni vill inte presentera gemensamma
              ekonomiska alternativ. Det gjorde ni inte heller när vi lade fram
              vår höstbudget.
            </seg>
            <seg>
              Ni använder tekniken att lova allt till alla baserat på tre motioner
              som innehåller helt olika finansiering och olika typer av löften.
              Detta är fullkomligt värdelöst i den bemärkelsen att det låter
              som om ni kan och har råd med mycket, men när vi går igenom era
              siffror finns inte stöd för detta. Presentera gemensamt hur ni
              i så fall ska finansiera utökade biståndsinsatser. Då ska jag
              börja ta diskussionen på allvar.
            </seg>
            <seg>
              Fram till dess kommer jag att fortsätta att hävda att Sverige
              ska vara stolt över att vi som ett av två tre länder i världen
              uppfyller enprocentsmålet. Vi tar visst vår del av ansvaret för
              att försöka rädda en fattig värld. Det behöver vi verkligen.
            </seg>
            <seg>
              Jag vill påpeka en annan sak. Det är inte så att varenda krona
              når fram. Vi för just nu en diskussion med afrikanska ledare i
              Köpenhamn. De anser att vi ska ge dem pengar utan att ställa frågor
              eller krav på att pengarna kommer fram. Jag är ledsen, men vi
              vet mer om världen än så. Vi ska inte framställa det som att vi
              räddar hungrande barn men i stället betalar limousiner åt korrupta
              regimer i Afrika. Jag har aldrig fått en fråga från en enda svensk
              väljare som tycker att det är angeläget. Därför måste man ställa
              krav på att pengarna verkligen når fram. Det är minst lika viktigt
              som att ha goda intentioner att också ha kontroll över att biståndet
              verkligen innebär hjälp till hungrande barn. Det är en av de svåraste
              frågorna just när det gäller klimatet.
            </seg>
          </u>
          <note type="speaker">
            Anf. 30 CARINA OHLSSON (s):
          </note>
          <u who="carina_ohlsson_d193bc" xml:id="i-5964b1274ef5aed0">
            <seg>
              Herr talman! Jag får tacka statsministern för återrapporten.
            </seg>
            <seg>
              I rådsslutsatserna kan vi läsa att hållbar utveckling kvarstår
              som ett grundläggande mål och att det är en vision på lång sikt.
              I nästa punkt kan vi läsa att det krävs snabba åtgärder och betydande
              extra insatser. När man sedan försöker hitta vad som egentligen
              ska göras framgår det att det i framtiden kommer att krävas säkrare
              fokusering på övergång och en framtida översyn och så vidare.
              Det syns inte mycket av det som verkligen behöver göras nu.
            </seg>
            <seg>
              Det här känns igen i den svenska politiken. Det kom en utredning
              för några år sedan där man tittade på miljöpolitiken. Av utredningen
              framgick det att det är bråttom. Det hänvisas också till utredningar
              här hemma.
            </seg>
            <seg>
              Vilka åtgärder har statsministern föreslagit? Jag antar och förutsätter
              att det har diskuterats mer än det som står här eftersom det verkligen
              krävs snabba åtgärder, till exempel för att avgifta ekosystemen
              och ta hänsyn till de sociala aspekterna. Det finns inte heller
              med något om det. Hållbar utveckling är både ekonomisk, social
              och ekologisk om det ska vara som det är sagt från början. De
              sociala aspekterna finns inte heller med.
            </seg>
            <seg>
              Jag skulle vilja höra lite mer hur diskussionerna har gått för
              att verkligen kunna sätta in de snabba åtgärder som krävs för
              att nå en långsiktig och hållbar utveckling.
            </seg>
          </u>
          <note type="speaker">
            Anf. 31 Statsminister FREDRIK REINFELDT (m):
          </note>
          <u xml:id="i-acd29ad319c60db2" who="unknown">
            <seg>
              Herr talman! Det finns referenser till detta men också påpekande
              att mycket av det vi kallar Agenda 2020 är tänkt att vara en huvudfråga
              under spanskt ordförandeskap, bland annat med de aspekter som
              Carina Ohlsson nämner.
            </seg>
            <seg>
              Vi trodde när vi förberedde ordförandeskapet att vi skulle få
              en tydligare utvärdering av Lissabonstrategin bland annat med
              hänvisning till de olika målformuleringar som funnits. Men det
              framgick tydligt att kommissionen inte hade för avsikt att lägga
              fram en sådan utvärdering, och därmed skulle vi inte få den fullödiga
              diskussionen under det svenska ordförandeskapet. Så är det ofta
              när man förbereder ett ordförandeskap, att man är beroende av
              att det är grundat i att kommissioner eller andra lägger fram
              sina slutrapporter för att därmed kunna få diskussionen.
            </seg>
            <seg>
              Nu hade vi inte problem att fylla vårt ordförandeskap med annat,
              vilket jag också har gått igenom under mitt inledningsanförande.
              Det var välkommet från Spaniens sida att få detta som en stor
              fråga under sitt ordförandeskap. Då kommer säkert väldigt mycket
              av detta att återkomma.
            </seg>
            <seg>
              När det gäller hållbarhetsaspekter kommer det att vara väldigt
              tydligt i hur vi utformar bland annat klimatpolitiken. På det
              sättet fanns de här resonemangen med. Hur lägger man grund för
              en ekonomi som förenar ekonomisk tillväxt och förmåga till konkurrenskraft
              men också har minskad negativ klimatpåverkan?
            </seg>
            <seg>
              Vi menar att ju mer av styrmedel, till exempel nationella styrmedel,
              och ju mer av utsläppshandel som vi använder i Europa och i världen,
              desto mer kommer vi att sätta tryck på en sådan utveckling. Det
              är bland annat därför det är viktigt att få det här globala klimatavtalet
              på plats så att vi får ett spelfält som är globalt och som förhoppningsvis
              tydligare prissätter negativ påverkan på klimatet. Väldigt mycket
              av det som vi har diskuterat i form av finanskris, ekonomisk nedgång
              och hur vi möter detta med våra ekonomiska stimulanser har handlat
              om mer sociala aspekter, alltså att hålla nere ökad arbetslöshet,
              verka för att det finns stöd till människors omställning både
              i nationella budgetar och också när det gäller användandet av
              EU:s gemensamma resurser. Det är någonting som har verkat väldigt
              aktivt under det gångna året och som kommer att fortsätta att
              vara en diskussion.
            </seg>
            <seg>
              Svaret på frågan är att skälet till att det inte står mer om
              det nu är att detta som sagt i sin framtida form är tänkt att
              tas under det spanska ordförandeskapet, förmodligen redan vid
              nästa ordinarie toppmöte.
            </seg>
          </u>
          <note type="speaker">
            Anf. 32 SOFIA ARKELSTEN (m):
          </note>
          <u who="sofia_arkelsten_995194" xml:id="i-81cd0c7315e6c5b6">
            <seg>
              Herr talman! Jag vill börja med att tacka statsministern för
              återrapporten. Det är på grund av den vi är här, även om det ibland
              kan kännas lite som en uppstart för valrörelsen.
            </seg>
            <seg>
              Alla vet ju att Köpenhamnsmötet pågår. Vi får rapporter om att
              det går långsamt. Det går långsamt att komma in i hallen, och
              det går långsamt att förhandla. Det finns olika konfliktdimensioner.
              Den senaste som jag fick höra om, kanske skvallervägen, var att
              det nu finns en konflikt mellan politiker och tjänstemän om vem
              som ska leverera mest. Det är ju ändå bra om man tävlar om det
              som är positivt.
            </seg>
            <seg>
              Jag vill prata om toppmötet som vi är här för att diskutera.
              Jag är väldigt stolt och glad över att Sverige gick före och gjorde
              riktiga ekonomiska utfästelser till snabbstarten, alltså det som
              kommer att ske innan Kyotoprotokollet går ut. Det är ett väldigt
              bra beslut, tycker jag, och jag tänkte fråga hur det gick med
              de andra länderna. Vi har pratat en del om att Sverige är duktiga
              på att göra en utfästelse, och sedan har vi tränat på hur man
              tar ansvar på olika sätt och hur man delar upp det.
            </seg>
            <seg>
              Kan statsministern säga något om hur den processen gick till?
              Vi har redan berört lite hur vi kan säkerställa att pengarna hamnar
              rätt, men går det att utveckla lite grann också?
            </seg>
            <seg>
              Det är otroligt viktigt att de här utfästelserna blir riktiga
              nu, att det faktiskt blir leverans på hela EU-nivån. Hur säkerställer
              EU att pengarna avsätts och också att de kommer rätt?
            </seg>
          </u>
          <note type="speaker">
            Anf. 33 Statsminister FREDRIK REINFELDT (m):
          </note>
          <u xml:id="i-31e5dc40b155f85b" who="unknown">
            <seg>
              Herr talman! Återigen, hur Köpenhamnsmötet slutgiltigt ska kunna
              komma till en överenskommelse återstår att se. Jag har haft att
              hålla ihop EU-27 och kan säga att jag var väldigt nöjd med att
              vi kunde få klimatmandat på plats på vårt oktobertoppmöte. När
              man är nöjd med att ha fått något på plats betyder det att det
              har varit svårigheter att komma dit, det vill säga alla har inte
              varit överens. Det finns spänningar inom EU, ska jag ärligt erkänna,
              i syn på hur omfattande klimatåtagande vi ska ta på oss. Det finns
              också ofta synpunkten att ska vi ta på oss större klimatåtaganden
              ska vi ha en inre omfördelning inom EU där vissa länder, till
              exempel Sverige, ska ta på sig större åtaganden medan en del andra
              länder borde slippa eller ska ha mindre åtaganden.
            </seg>
            <seg>
              Vi ska alltså inte tro annat än att vi har en hel del av våra
              EU-interna diskussioner kvar. Jag såg hur svårt det var att få
              ihop EU-27. Ni kan ju tänka er att i bredd få ihop om det nu är
              192 eller 193 länder som är representerade på plats. Trots allt
              är det viktigt att komma ihåg när det bråkas om hur man ska se
              på Kyotoavtalet att en utgångspunkt var att nu har utsläppen vuxit
              ut i en sådan omfattning och kommit till så många fler länder
              att Kyotoavtalet som var bra för sin tid inte längre är ett tillräckligt
              svar.
            </seg>
            <seg>
              Kyotoländerna, de som har tagit på sig åtaganden under Kyotohatten,
              står i dag i realiteten bara för 30 procent av utsläppen, det
              vill säga vi klarar inte tvågradersmål och andra ambitioner med
              mindre än att den majoritet av utsläpp som i dag ligger i kretsar
              av länder utanför Kyotoavtalet kommer in i ett globalt avtal.
              Det är därför det är viktigt att åstadkomma detta i Köpenhamn.
            </seg>
            <seg>
              Det finns ofta en kritik mot utfästelser som görs. Vi ska komma
              ihåg från oktobermötet att vi sade att vi behöver både tidiga
              pengar innan Kyotoavtalet löper ut, alltså 20102012, och vi behöver
              sedan också pengar på medellång sikt fram till, som vi angav,
              2020 med 100 miljarder euro per år. Det är kommissionens beräkningar
              för vad som kommer att krävas i investeringar för att klara tvågradersmålet.
              Då sade EU: Vi är beredda att ta vår andel av det.
            </seg>
            <seg>
              Det kommer att vara en blandning av offentliga och privata pengar.
              Mycket av detta kommer att komma från den utsläppshandel som ju
              bara än så länge finns på plats i Europeiska unionen.
            </seg>
            <seg>
              När det gäller de här tidiga pengarna sade vi att det årligen
              bör ligga på 57 miljarder från den utvecklade delen av världen,
              och vi lyckades få ihop EU att ange 2,4 miljarder per år. Sverige
              står för drygt en kvarts miljard euro per år av de pengarna, alltså
              väl över vår andel av vad vi är inom EU. Det är till och med så
              att vi nästan var uppe och nosade på nivån som de största ekonomierna
              i EU bidrar på och visade på det sättet att vi är beredda att
              göra stora åtaganden, större än vad som egentligen gives av vår
              storlek därför att vi menar allvar och vill vara drivande i klimatfrågan.
            </seg>
            <seg>
              Jag angav, och det har väl framgått av nyhetsrapporteringen,
              att de resurser som har givits via detta har varit högst olika
              i storlek. I en del fall har de varit av mer symbolisk karaktär,
              men det var också ett syfte att få alla 27 länder att till slut
              bidra. Men det är tungt beroende av en liten grupp av länder som
              har givit väldigt stora bidrag.
            </seg>
            <seg>
              Sedan blir det precis frågan som här ställdes, och den återkommer
              väldigt ofta. Säkerställer man verkligen att resurserna kommer
              fram nu? Märk väl att vi talar om 2010, och det är på andra sidan
              årsskiftet. Det var en poäng från vår sida att det här ska vara
              pengar som nu görs tillgängliga via gängse betalningskanaler och
              som ska kopplas just till klimatomställningen. Vi ska kunna säga
              till de minst utvecklade, fattigaste delarna av världen att nu
              ska det finnas resurser om vi får det här avtalet på plats som
              gör att ni kan gå fram med kapacitetsuppbyggnad eller möta klimatrelaterade
              problem direkt. Det är det som är poängen med dem, för utan den
              typen av pengar avgränsade för detta finns inga klimatrelaterade
              resurser. Då finns som andra har påpekat många andra problem kvar
              för mänskligheten att lösa, men det är en viktig del av hur vi
              hanterar klimatproblematiken.
            </seg>
            <seg>
              Jag känner mig trygg i att vi ändå fick ihop pengar på de nivåer
              vi borde ha, och jag noterar att en del andra utvecklade delar
              av världen också nämner pengar till den tidiga insatsen, alltså,
              20102012. Dock undrar jag lite hur det ska gå med de här pengarna
              som ska ges på medellång sikt, alltså de riktigt stora pengarna
              till investeringsstöd 2020. Där har vi inte samma tydlighet från
              andra utvecklade delar av världen. Och, märk väl, ska vi klara
              tvågradersmålet är faktiskt de resurserna ännu mer betydelsefulla.
            </seg>
          </u>
          <note type="speaker">
            Anf. 34 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-ea4d93c2d77df51d">
            <seg>
              Herr talman! I spåren av finanskris, bankkris, brister inom den
              finansiella tillsynen och bonusar har EU gjort ett bra arbete
              och agerat kraftfullt. Samtidigt ser vi att arbetslösheten ökar.
              Den är nu uppe i 9,3 procent; den har ökat ungefär 2 procent det
              senaste året.
            </seg>
            <seg>
              I spåren av arbetslösheten ökar den sociala utslagningen. I sin
              inledning till återrapporteringen nämnde statsministern lite kort
              att detta varit uppe till diskussion, och vi kan även se det i
              rådets slutsatser under punkt 7. Där sägs att osäkerhetsmoment
              och svaga punkter kvarstår samtidigt som situationen för sysselsättning
              på det sociala området förväntas försämras ytterligare under 2010.
            </seg>
            <seg>
              Mot bakgrund av detta vill jag fråga statsministern vad EU gör
              för de arbetslösa. Det är bråttom, och vi får väl hoppas att EU
              kommer att agera lika kraftfullt för att se till att de arbetslösa
              kommer tillbaka i arbete som man gjort när det gäller finanskrisen.
              Min fråga till statsministern är alltså: Vad avser EU att göra
              för de arbetslösa?
            </seg>
          </u>
          <note type="speaker">
            Anf. 35 Statsminister FREDRIK REINFELDT (m):
          </note>
          <u xml:id="i-a887d0d07783aaf8" who="unknown">
            <seg>
              Herr talman! En del av svaret ges om man läser meningen efter
              den som Carina Adolfsson Elgestam läste upp. Där sägs nämligen
              att politiken för att stödja ekonomin därför bör fortsätta och
              inte upphöra förrän återhämtningen är helt säkrad. Det innebär
              att de stödåtgärder på ungefär 5 procent av bnp som har koordinerats
              via finanspolitiken runt om i Europa är tänkta att ligga kvar
              som en stimulans till ekonomin, just för att säkerställa att man
              kan stå emot arbetslösheten.
            </seg>
            <seg>
              Mycket av detta är åtgärder som inriktas, på samma sätt som i
              Sverige, på att bygga ut utbildningssystem och en aktiv arbetsmarknadspolitik
              samt omställningsstöd för att möta den risk för arbetslöshet som
              vi nu ser. De är tänkta att ligga kvar under 2010, trots att EU:s
              samtliga 27 medlemsländer har underskott i sina offentliga finanser.
              I 20 av EU:s medlemsländer är de nu så allvarliga att de är föremål
              för särskild behandling, eftersom dessa länder har för stora underskott
              i förhållande till stabilitets- och tillväxtpakten. Det är få
              länder som har den starka utgångspunkt som Sverige har, med bättre
              ordning i de offentliga finanserna. Man behåller stimulanserna
              över 2010 för att kunna möta de svåra sociala konsekvenser som
              följer av ökad arbetslöshet.
            </seg>
            <seg>
              Låt oss dock komma ihåg en sak. Vad är det som gör att jobben
              återvänder? Det är rimligen en fråga om konkurrens i vår värld.
              Var ska till exempel världshandeln ta vägen nu när amerikanerna
              säger till oss att vi inte ska lita på att Europa och världen
              kommer att kunna luta sig mot en konsumtionsdriven tillväxt skapad
              av amerikanerna. Om vi får möjlighet att se ett Kina som inte
              bara exporterar utan också i större utsträckning konsumerar och
              importerar är det mycket betydelsefullt för till exempel ett exportberoende
              land som Sverige.
            </seg>
            <seg>
              Det som i grunden ger jobb är naturligtvis det vi ska tala om
              i Europa, men också i Sverige, nämligen förutsättningar för att
              människor känner att de har drivkrafter för eget arbete, att kostnaderna
              för att anställa inte är högre än att man tycker att det är intressant,
              att det finns goda konkurrensvillkor för företagarna att kunna
              starta och driva företag och växa, att det finns resurser till
              offentliga verksamheter som gör att dessa inte dras ned till följd
              av krisen. Det är bland annat därför som regeringen anslagit 17
              miljarder i särskilda tillskott till den offentliga ekonomin,
              alltså för att försöka undanröja risken för ökad arbetslöshet
              hos offentliga arbetsgivare.
            </seg>
            <seg>
              Detta har således diskuterats, och slutsatsen är den som jag
              läste upp, att vi ska fortsätta att stimulera ekonomin för att
              undanröja negativa konsekvenser när risken är fortsatt ökad arbetslöshet.
            </seg>
          </u>
          <note type="speaker">
            Anf. 36 MONICA GREEN (s):
          </note>
          <u who="monica_green_27bd8b" xml:id="i-be92017f2b698da3">
            <seg>
              Herr talman! Jag vill kommentera några av de saker som statsministern
              inte har gett svar på. Först gäller det Susanne Ebersteins fråga
              om jämställdheten. Glädjande nog kommer Spanien att prioritera
              jämställdhetsfrågor, vilket Sverige inte gjort. Det beklagar vi.
              Statsministern svarade att det leder till framgång ändå eftersom
              EU nu fått en utrikesminister som är kvinna och att kvinnorna
              dessutom inte blir så lidande under denna kris då det är industrin
              drabbats värst.
            </seg>
            <seg>
              Detta är inte med sanningen överensstämmande. Dels jobbar många
              kvinnor i industrin, dels kommer många kvinnor framgent att förlora
              sina jobb eftersom regeringen föreslagit att 60 000 jobb ska försvinna
              i kommuner och landsting. Det blir konsekvensen av regeringens
              politik. Det är den ena kommentaren.
            </seg>
            <seg>
              Den andra kommentaren gäller den svenska budgeten. På frågan
              varför man ska ta biståndet före klimatavtalet svarade statsministern
              att i Sverige har ju oppositionen inga lösningar på hur vi ska
              finansiera det hela utan kräver bara mer och mer. Därför vill
              jag säga att det är ni, statsministern, som har valt skattesänkarvägen
              i stället för att satsa på fler jobb. Ni har sänkt skatterna med
              100 miljarder i stället för att se till att människor kommer i
              arbete och att ännu fler utbildningsplatser kommer till stånd.
              Det är ett val som regeringen gjort här hemma.
            </seg>
            <seg>
              Dessutom sade statsministern att vi inom oppositionen inte har
              någon gemensam budget. Därför vill jag påminna statsministern
              om att det hade inte allianspartierna heller ett år före valet,
              när de var i opposition. Jag nöjer mig med dessa kommentarer.
            </seg>
          </u>
          <note type="speaker">
            Anf. 37 Statsminister FREDRIK REINFELDT (m):
          </note>
          <u xml:id="i-d4a920da1a55d5d7" who="unknown">
            <seg>
              Herr talman! Jag ska erkänna att ingenting av detta var uppe
              på Europeiska rådet. Men det förtjänar säkert en diskussion.
            </seg>
          </u>
          <note type="speaker">
            (MONICA GREEN (s):
          </note>
          <u who="monica_green_27bd8b" xml:id="i-2e5310d3a055430a">
            <seg>
              När statsministern får ta upp inrikespolitiken, varför får jag
              då inte göra dessa kommentarer?)
            </seg>
            <seg>
              (TALMANNEN: Statsministern har nu ordet och får kommentera de
              saker som har sagts.)
            </seg>
            <seg>
              Herr talman! Jag har inte nekat Monica Green möjligheten att
              ställa en fråga. Jag konstaterar bara att ingenting av det Monica
              Green nämnde var uppe på Europeiska rådet. Det var min poäng.
              Vi ska naturligtvis återkomma till mycket av de inrikespolitiska
              diskussionerna under det kommande valåret.
            </seg>
            <seg>
              Jag har presenterat de huvudutgångspunkter som Sverige hade för
              sitt ordförandeskap. En väg till ett viktigt resultat för ett
              ordförandeskap är att inte tro att man ska agera i alla frågor
              samtidigt som huvudprioritering. Där står jag upp för att klimatfrågan
              och agerandet mot ekonomisk nedgång varit våra två tydligaste
              huvudprioriteringar under den här hösten.
            </seg>
            <seg>
              När det gäller en lång rad andra frågor har de naturligtvis varit
              föremål för behandling under det svenska ordförandeskapet, men
              som jag tolkade Monica Green var det inte det hon menade utan
              vad som skulle vara en huvudprioritering. Då svarade jag att vi
              i Sverige valde att vara tydliga med och vi hade bred enighet
              inom EU att det här verkligen var hösten då vi skulle agera gemensamt
              mot finanskris, ekonomisk nedgång och klimathot.
            </seg>
          </u>
          <note type="speaker">
            Anf. 38 BENGT-ANDERS JOHANSSON (m):
          </note>
          <u who="bengt-anders_johansson_c30723" xml:id="i-63fe5f6d89905d0e">
            <seg>
              Herr talman! Vi vet att jordbruksbudgeten ligger på drygt 40
              procent i den europeiska gemenskapen. Vi har under hösten sett
              hur ett antal länder väljer att försöka göra upp vid sidan av.
              Först gällde det mjölken 21 länder och i förra veckan var det
              22 länder som ville diskutera förutsättningarna för jordbrukspolitiken
              efter 2013.
            </seg>
            <seg>
              Det känns lite alarmerande att det är ministergrupper som träffas.
              Att man träffas i grupper och försöker diskutera frågor före ett
              möte är inte helt ovanligt, men att 22 länders ministrar, på Frankrikes
              initiativ, träffas och diskuterar post-2013 känns för mig något
              märkligt. Det känns som om det på något sätt undergräver de spelregler
              som vi har inom den europeiska gemenskapen.
            </seg>
            <seg>
              I EU-nämnden i fredags fick jordbruksministern en fråga om detta
              och han svarade då att han inte hade för avsikt att ta upp det
              vid veckans möte med jordbruksministrarna.
            </seg>
            <seg>
              Min fråga till statsministern är: På vilket sätt kommer detta
              att tas upp? Sådana möten kommer att undergräva möjligheten för
              ordförandeskapet och den europeiska gemenskapen att på ett organiserat
              sätt hantera frågorna.
            </seg>
          </u>
          <note type="speaker">
            Anf. 39 Statsminister FREDRIK REINFELDT (m):
          </note>
          <u xml:id="i-f4e66ca27f1fb659" next="cont" who="unknown">
            <seg>
              Herr talman! Vi har ett ordförandeskap som nu är under Lissabonfördraget.
              Det innebär att EU fått en vald ordförande som träder i tjänst
              vid årsskiftet. En viktig utgångspunkt kommer att vara att ordföranden
              blir den koordinerande rösten men också den som samlar ihop EU
              i frågor som gör sig påminda. Den här hösten har det till exempel
              varit mjölkkvoterna och problemen med jordbruksnäringen.
            </seg>
            <seg>
              Skälet till att det är viktigt att samla detta runt ett ordförandeskap,
              vilket varit en poäng som jag återkommit till, är att det ska
              vara en röst som försöker samla och få någon sorts enighet i hela
              kretsen, mellan alla medlemmar.
            </seg>
            <seg>
              Vi vet att när vi går ned på enskildheter delas länder ofta upp
              i olika synsätt. Detta syns tydligt i att vi har de som är nettobidragsgivare
              till budgeten och de som är nettobidragsmottagare. Där finns en
              tydlig konfliktlinje. En annan är att det finns de som tror på
              fortsatt höga subventionsnivåer till det europeiska jordbruket,
              eller till och med ökade sådana, och de som likt Sverige är kraftigt
              ifrågasättande. Den konflikten har vi inte sett det sista av.
            </seg>
            <seg>
              Den kommer att dyka upp eftersom vi snart kommer in i en diskussion
              om nästa period vad gäller det finansiella perspektivet. Då kommer
              alltid jordbruksfrågorna upp, och som Bengt-Anders Johansson påpekade
              är det en alldeles för stor andel av EU:s budget som fortsatt
              går till jordbrukssubventioner.
            </seg>
            <seg>
              Slutsatsen är att detta bör uppmärksammas. Det har också nämnts
              att den typen av möten är olyckliga av just det skäl som togs
              upp. Det är bättre när ordförandeskapet får ha ledningen i processer
              som vi vet är känsliga för olika medlemsländer.
            </seg>
          </u>
          <note>
            Överläggningen var härmed avslutad.
          </note>
          <note>
            2 § Justering av protokoll
          </note>
          <note>
            Justerades protokollet för den 9 december.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2009/10:150
          </note>
          <note>
            Interpellation 2009/10:150 Ökning av försörjningsstöden
          </note>
          <note>
            Interpellationen kommer att besvaras måndagen den 21 december
            2009.
          </note>
          <u prev="cont" who="unknown">
            <seg>
              Skälet till dröjsmålet är tjänsteresor och sedan tidigare inbokade
              engagemang.
            </seg>
            <seg>
              Skälet till dröjsmålet är redan inbokade engagemang.
            </seg>
          </u>
          <note>
            Erik Nymansson
          </note>
          <note>
            Interpellation 2009/10:165
          </note>
          <note>
            Interpellation 2009/10:165 Användning av dopningspreparat utanför
            idrotten
          </note>
          <note>
            Interpellationen kommer att besvaras fredagen den 22 januari
            2010.
          </note>
          <note>
            Marianne Jenryd
          </note>
          <note>
            4 § Svar på interpellation 2009/10:153 om förutsägbarheten för
            ekonomin i kommuner och landsting
          </note>
          <note type="speaker">
            Anf. 40 Statsrådet MATS ODELL (kd):
          </note>
          <u xml:id="i-e71cd41545a4ef0a" who="unknown">
            <seg>
              Herr talman! Monica Green har frågat finansministern vad han
              avser att göra för att säkerställa att kommuner och landsting
              får förutsägbara ekonomiska villkor.
            </seg>
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
            <seg>
              Den finansiella krisen har inneburit stora utmaningar för svensk
              ekonomi som helhet. Utmaningarna för en politik som sätter jobben
              först har blivit större. Regeringens stabiliseringspolitiska åtgärder
              har inriktats på att med kostnadseffektiva sysselsättningsskapande
              åtgärder stimulera efterfrågan och dämpa fallet i sysselsättningen.
              En ansvarsfull politik innebär samtidigt att säkerställa att temporära
              åtgärder inte blir permanenta genom att de offentliga finanserna
              inte ska tillåtas att urholkas av stabiliseringspolitiska åtgärder.
            </seg>
            <seg>
              Monica Green påtalar att krisen tydliggjort behovet av ekonomisk
              stabilitet i den kommunala sektorn. Jag kan bara instämma. Konjunkturutvecklingen
              påverkar i hög grad de ekonomiska förutsättningarna för den kommunala
              verksamheten eftersom verksamheten till största delen finansieras
              med egna skattemedel. Regeringen har därför aktivt velat dämpa
              sysselsättningsfallet i kommunsektorn och värna den kommunala
              kärnverksamheten.
            </seg>
            <seg>
              Mot den bakgrunden har regeringen föreslagit ett tillfälligt
              konjunkturstöd till kommunerna och landstingen samtidigt som det
              generella statsbidraget tillfälligt höjs. Sammanlagt innebär detta
              en höjning motsvarande 17 miljarder kronor för 2010. Detta är
              den hittills största ökningen av generella statsbidrag till kommuner
              och landsting. Regeringen har således agerat kraftfullt. Dessutom
              höjs nivån på statsbidragen från och med 2011 med 5 miljarder
              kronor jämfört med nivån 2009.
            </seg>
            <seg>
              Regeringen har även uppmärksammat behovet av att på längre sikt
              skapa stabilare ekonomiska förutsättningar för kommuner och landsting
              över konjunkturcykeln och därmed förhindra en procyklisk politik.
              Som regeringen skriver i budgetpropositionen för 2010 ska frågan
              om hur kommunsektorns inkomster kan få en ökad stabilitet över
              konjunkturcykeln utredas. Arbetet med att ta fram direktiv till
              ett utredningsuppdrag pågår för närvarande inom Regeringskansliet.
            </seg>
          </u>
          <note type="speaker">
            Anf. 41 MONICA GREEN (s):
          </note>
          <u who="monica_green_27bd8b" xml:id="i-6998f1634d31e49d">
            <seg>
              Herr talman! Jag har ställt den här interpellationen eftersom
              jag är allvarligt oroad över kommunernas, landstingens och regionernas
              ekonomi framöver. Det är oerhört jobbigt för kommunerna att ha
              verksamheten i gång framöver och oerhört besvärligt för kommunpolitikerna
              att göra budgetar som sträcker sig längre än 2010. Det är viktigt
              för kommuner och landsting att kunna ha en långsiktig strategi
              för kommuninvånarnas skull, inte för kommunpolitikernas skull,
              utan för dem som är i behov av en bra kvalitet i förskolan, skolan,
              äldrevården, sjukvården och allt annat som är viktiga uppgifter
              som kommuner och landsting har att utföra för medborgarna och
              människor som bor i Sverige.
            </seg>
            <seg>
              Därför är jag orolig. Regeringen väljer den kortsiktiga lösningen.
              Regeringen väljer att vänta och vänta och vänta med att ge besked
              till kommunerna för 2010. Det kom ingenting i vårbudgeten. Det
              kom inget besked under sommaren. Kommunpolitikerna blev alltmer
              frustrerade över att de skulle behöva säga upp personal i den
              kris vi är inne i. Flera kommuner fick också gå så långt att de
              fick lägga varsel och därmed sänka kvaliteten i kommuner och landsting.
            </seg>
            <seg>
              Sedan kom höstbudgeten, där det fanns extrapengar till kommunerna.
              Det var naturligtvis välkommet. Men det finns inte ett ord om
              hur det ska bli 2011 och 2012. Det finns exempel på kommuner som
              nu inte genomför sina uppsägningar på de varsel man har lagt utan
              i stället tänker lägga varsel den 1 januari, eftersom personalen
              har ett års uppsägningstid. Då skulle det 2011 gå ut oerhört många
              kommunanställda och landstingsanställda i arbetslöshet.
            </seg>
            <seg>
              Om man tittar lite närmare på regeringens budget ser man att
              regeringen räknar med att 60 000 personer kommer att försvinna
              ur kommuner och landsting. 60 000 jobb det är en kvalitetsförsämring
              utan like. Förutom att man inte kan ge trygghet till barnen i
              förskolan, en bra sjukvård och en bra äldrevård är det många som
              kommer att bli uppsagda. Arbetslösheten kommer därmed att öka.
              Det är mycket allvarligt, eftersom vi är i den jobbkris vi är
              i.
            </seg>
            <seg>
              Det är många som säger att det har ljusnat i ekonomin. Det finns
              hopp om det nu. Vi ser hur världsekonomin vänder, och därmed kommer
              också svensk ekonomi att vända. Men arbetslösheten vänder inte.
              Den ökar bara. Att i det läget som regeringen har gjort välja
              att ge så kortsiktiga besked till kommunerna är allvarligt och
              brist på respekt för dem som gör budgetar i kommunerna.
            </seg>
            <seg>
              Förutom minskade skatteintäkter i kommunerna har kommunerna drabbats
              av de allt högre socialbidragskostnaderna. Detta har förvärrat
              kommunernas situation något oerhört. Det finns ingenting som just
              nu tyder på att socialbidragskostnaderna kommer att minska. Tvärtom
              har de under det sista kvartalet ökat dramatiskt.
            </seg>
            <seg>
              Det kommer att försämra kommunernas möjligheter till kvalitet
              i vård, skola och omsorg mycket mer. Det är allvarligt, Mats Odell.
            </seg>
          </u>
          <note type="speaker">
            Anf. 42 JÖRGEN JOHANSSON (c):
          </note>
          <u who="ylva_johansson_611fd6" xml:id="i-841475d20a364d9a" next="cont">
            <seg>
              Herr talman! Jag delar interpellantens syn att kommuner och landsting
              behöver förutsebara ekonomiska förutsättningar, förutsebara statsbidrag
              och en regering som långsiktiga besked. Men hur har det varit?
            </seg>
            <seg>
              Under den förra socialdemokratiska regeringen med aktivt stöd
              av Vänsterpartiet och Miljöpartiet var frågorna, debatten och
              utfallen av debatten tyvärr desamma som i dag. Jag skulle gärna
              vilja se ett mer långsiktigt tänkande i den kommunala finansieringen
              och planeringen och därmed en långsiktig trygghet för alla.
            </seg>
            <seg>
              Nu är det olika roller och olika ansvar som vi har om vi är kommunpolitiker,
              landstingspolitiker eller riksdagspolitiker. Hur fungerar då systemen?
              Ingen regering, inget parti och ingen annan styr till fullo över
              framtiden. Ingen kunde förutse den finanskris vi nu börjar se
              slutet av men som har påverkat alla.
            </seg>
            <seg>
              Ingen har ambitionen att försämra för någon, tvärtom. Jag är
              helt övertygad om det. Det är alltså inte fråga om en brist på
              respekt att situationen är som den är. Jag är däremot övertygad
              om att vi kommer att behöva en debatt, eller säg gärna dialog,
              om hur det offentliga uppdraget ska finansieras i framtiden.
            </seg>
            <seg>
              Hur ska ansvaret för framtida åtaganden fördelas mellan stat,
              kommuner och landsting? Vi vet att framtiden kommer att se helt
              annorlunda ut. Andelen äldre i befolkningen ökar, andelen arbetande
              minskar, och trycket på omsorgen och vården kommer därmed att
              öka. Trots det har vi förmodligen alla målet en ännu mer utvecklad
              välfärd.
            </seg>
            <seg>
              Det innebär att vi måste tänka nytt. Det går inte bara att ställa
              sig på barrikaden och skrika efter mer pengar. Det är ingen lösning.
              Det fordras mer. Det fordras tankeverksamhet. Jag hoppas verkligen
              att alla partier arbetar för att finna lösningarna, eftersom detta
              är något av en ödesfråga.
            </seg>
            <seg>
              En av nyckelfrågorna är givetvis sysselsättningen. Det är sysselsättningen
              som ger lönen, lönen som ger skatten, och skatten som ger välfärden.
              I krisens Sverige under innevarande mandatperiod har regeringen
              satsat 38 miljarder kronor i den kommunala verksamheten. Det är
              mer än vad någon annan regering gjort under samma tidsram. Satsningen
              kommer dessutom efter fyra goda år i kommunerna.
            </seg>
            <seg>
              Regeringen har alltså vidtagit extraordinära åtgärder för att
              för att stärka kommunerna och stabilisera verksamheten i en svår
              tid. Nu kan man givetvis önska mer. Men i relation till vad andra
              regeringar gjort är detta en gigantisk storsatsning.
            </seg>
            <seg>
              Av interpellantens fråga kan skönjas att man önskar någon form
              av indexerade statsbidrag eller liknande. Jag vill betona att
              en sådan förändring knappast är förenlig med den ekonomiska planering
              som en stat måste ha. Jag konstaterar dessutom att Socialdemokraterna
              inte valde att ha en sådan viljeinriktning när man satt i regeringsställning.
            </seg>
            <seg>
              Jag hoppas verkligen att man kvarstår vid den insikten och att
              det även fortsättningsvis är en udda företeelse i debatten. Vi
              vet att det är ett parti i kammaren som förordar detta. Men jag
              hoppas verkligen att Socialdemokraterna tar sitt ansvar vad gäller
              den delen. Sedan får vi alla gemensamt dra vårt strå till stacken
              för att finna de långsiktiga och därmed förutsebara lösningarna
              inom ekonomin.
            </seg>
            <seg>
              Statsrådets inriktning med utredningen om hur vi ska klara svängningar
              i de olika konjunkturerna är ett bra första steg i det arbetet.
            </seg>
          </u>
          <note>
            Anf. 43 GUNNAR ANDRÉN (fp):
          </note>
          <u who="ylva_johansson_611fd6" prev="cont">
            <seg>
              Herr talman! Jag vill tacka både interpellanten och svararen
              för de olika insatserna. Det är viktigt att vi kan diskutera kommunernas
              ekonomi.
            </seg>
            <seg>
              När man ser på de olika frågor som ställs från socialdemokratiskt
              håll får jag en känsla av att man hela tiden skjuter på pianisten
              för det oljud vederbörande åstadkommer men inte bryr sig om att
              pianot är ostämt, som världsekonomin, eller att det rent av är
              så att kompositionen inte är särskilt vacker att lyssna till.
              Det är väldigt symtomatiskt för de frågeställningar vi får.
            </seg>
            <seg>
              Jag är också väldigt oroad, dock för närvarande inte så mycket
              över hur det står till i kommunerna. Det måste jag medge. Jag
              är mycket mer bekymrad över skatteunderlaget som sådant. Jag är
              till exempel väldigt bekymrad över utvecklingen på Volvo Penta
              i Skövde så att de inte ska kunna betala ordentliga skatter, eller,
              för att ta ett helt slumpvis exempel, hur det är på Volvo i Olofström
              så att de har sysselsättning eller på Volvos karosseriverkstad
              i Umeå.
            </seg>
            <seg>
              Det symboliserar själva krisen. Varför får vi inte tillräckligt
              med skatteunderlag för att man till exempel ska kunna ha ordentlig
              utbildning i de olika kommunerna? Det handlar om att man får anpassa
              sig till den volym av utbildning man har.
            </seg>
            <seg>
              Under förra mandatperioden under något år noterade jag att kommunerna
              sammantaget fick ungefär 23 miljarder kronor mer under ganska
              kort tid. Nu är fallet ungefär 30 miljarder. Det vill säga större
              än det beloppet. Det är klart att det är många kommuner som är
              bekymrade över detta.
            </seg>
            <seg>
              Herr talman! Under de 15 år som jag satt i kommunfullmäktige,
              i huvudsak under socialdemokratisk ledning, noterade jag att skatteintäkterna
              gick upp och ned lite efter konjunkturen och sysselsättningsgraden.
              Detta säger någonting om vad som är allra viktigast. Vi måste
              se till att våra småföretag, mellanstora företag och stora företag
              fungerar. Annars blir det absolut ingen stabilitet i kommunernas
              ekonomier.
            </seg>
            <seg>
              Det finns också en annan viktig sak när man ser den infallsvinkel
              som Monica Green ofta har i sina interpellationer. Är det väldigt
              bra att kommunerna blir alltmer beroende av statsbidrag? Det är
              viktigt att ha klart för sig att det inte är en bra utveckling.
              Friheten att handla i kommunerna ökar om man har egna intäkter.
              Därför ska man alltid se den typ av statsbidragshöjningar som
              staten har tvingats till på grund av den finansiella krisen som
              nödåtgärder. Jag tycker att man har skött det bra.
            </seg>
            <seg>
              Att statsbidragen varierar är en följd av att skatteunderlaget
              varierar. Det som jag brukar kalla för Marstrandsmodellen, som
              man nu funderar på att utreda, nämligen utjämning mellan olika
              år, är en väldigt viktig indikator för att kommunerna inte ska
              höja kostnadsnivån utan att man direkt tänker på det när det går
              väldigt bra. Vi ha sett väldigt många nya idrottshallar och så
              vidare under högkonjunkturåren, och det kanske inte är det allra
              bästa. Man måste se till att utjämna konjunkturskillnaderna.
            </seg>
            <seg>
              Herr talman! Skatteunderlaget skiljer väldigt mycket i kommunerna.
              Just nu har man det till exempel jättesvårt i Gävle där man har
              väldigt många friställningar. Å andra sidan kan man för nästa
              år notera att det socialdemokratiskt styrda Sigtuna är en av de
              få kommuner som har råd att sänka skatten. Det är också något
              att fundera på. Skillnaden mellan Gävle och Sigtuna är verkligen
              stor inför 2010 och 2011.
            </seg>
          </u>
          <note type="speaker">
            Anf. 44 FINN BENGTSSON (m):
          </note>
          <u xml:id="i-da681601b31231d3" who="unknown">
            <seg>
              Herr talman! Jag tackar interpellanten för en interpellation
              som gör att vi kan diskutera en viktig fråga här i kammaren.
            </seg>
            <seg>
              Jag blev glad när jag läste statsrådets svar. Det gäller inte
              minst den sista delen av svaret, som nämndes av Jörgen Johansson.
              Där lyfter statsrådet fram möjligheten att titta på stabiliteten
              konjunkturellt och se det i ett perspektiv som kan gynna kommuner
              och landsting.
            </seg>
            <seg>
              Jag tänkte uppehålla mig lite grann vid det unika att vi har
              tre beskattningsnivåer i Sverige. På den andra beskattningsnivå,
              alltså den som huvudsakligen finansierar hälso- och sjukvården
              genom landstingsskatten, finns det ett problem. Man hamnar i kläm
              mellan att leva upp till å ena sidan kommunallagens ansvar för
              att hålla stabiliteten och budgeten i balans, å andra sidan hälso-
              och sjukvårdslagens krav på att ge lika och rättvis vård till
              alla medborgare i detta land.
            </seg>
            <seg>
              Under alla år som Socialdemokraterna har styrt det här landet,
              herr talman, har man inte bekymrat sig så mycket om diskrepansen
              mellan att i första hand titta på budgeten och i andra hand till
              uppdraget, det vill säga efterlevandet av hälso- och sjukvårdslagen.
            </seg>
            <seg>
              Jag kan tycka att det svar som statsrådet nu ger, nämligen att
              man tillsätter en utredning för att stärka stabiliteten konjunkturellt,
              säkert också kan medföra nytta i så måtto att också landstinget
              kan komma att fokusera mer på att leva upp till hälso- och sjukvårdslagen.
            </seg>
            <seg>
              Ett av de största problemen i dag i svensk sjukvård är den ojämlikhet
              och den orättvisa som finns mellan de olika sjukvårdshuvudmännens
              sätt att bedriva vården runt om i landet. Här tror jag att det
              finns en ytterligare poäng i det som statsrådet glädjande nog
              har aviserat här i kammaren i dag.
            </seg>
            <seg>
              Den andra poäng som statsrådet lyfter fram när Monica Green framför
              att det inte kommer några pengar är att det kommer stora pengar.
              Det kommer mer pengar än vad kommunerna vill ha, som statsrådet
              också lyfte fram. Det är 17 miljarder som dessutom späds på med
              5 miljarder till, så pengar sätts det av!
            </seg>
            <seg>
              Då måste man ställa sig frågan: Hur kan regeringen under en global
              finanskris skaka fram så här mycket pengar? Är man oansvarig med
              statsfinanserna? Nej, på inget sätt är man det. Regeringen har
              tagit tag i någonting annat som i dessa dagar har diskuterats
              i negativ bemärkelse från oppositionen, nämligen att minska ohälsotalet.
              Man har en effektiv jobblinje från alliansens sida. Man har dessutom
              sett till att efter stor försummelse se över sjukvårdsförsäkringens
              reform så att vi också har en arbetslinje för dem som kanske inte
              har full arbetskapacitet men väl dold sådan. Det var de som tidigare
              försattes i passiv långtidssjukskrivning eller förtidspension.
              Dessa människor kan nu komma tillbaka i en helt annan omfattning
              till arbetslivet. Det leder inte bara till att de själva mår bättre
              och får bättre hälsa utan också till det faktum att de är med
              och bidrar till skatteintäkter. Det gör den här typen av reform
              möjlig även under en brinnande global finanskris i vårt land.
              Det är också därför Sverige kanske kommer bäst ut ur den här krisen
              jämfört med många andra liknande länder runt om i Europa.
            </seg>
            <seg>
              Jag skulle vilja sammanfatta detta, herr talman. Jag tycker att
              statsrådet ger ett svar på interpellationen som ger oss möjlighet
              att blicka positivt framåt. Jag har i mitt fall fokus på landstingen,
              och jag ser där en möjlighet att inte alltid fastna i tråkiga
              budgetdebatter utan förhoppningsvis se en stabilitet inom sektorn.
              Då kan vi fokusera på uppdraget inom hälso- och sjukvårdslagen.
            </seg>
            <seg>
              Samtidigt vill jag berömma alliansregeringen för dess goda ambitioner
              att minska ohälsotalet. Regeringen har sett till att få en sjukvårdsreform
              på plats där vi ser en arbetskapacitet också för dem som kanske
              inte har full arbetskapacitet men som kan vara med och bidra så
              att vi har resurser att göra dessa reformer även i trånga finansiella
              situationer.
            </seg>
          </u>
          <note type="speaker">
            Anf. 45 Statsrådet MATS ODELL (kd):
          </note>
          <u xml:id="i-fb147ad0ef58f9c7" who="unknown">
            <seg>
              Herr talman! Monica Green frågar vad regeringen tänker göra för
              att säkerställa att kommuner och landsting får förutsägbara ekonomiska
              villkor. Jag har svarat på det. En av de centrala delarna i mitt
              svar är att vi har sett till att det har tillkommit 17 miljarder
              kronor. Vi skissar nu också på direktiv till en utredning som
              ska titta på möjligheterna till buffertar som skapar bättre förutsägbarhet.
            </seg>
            <seg>
              Jag tycker att det är intressant att läsa Monica Greens interpellation,
              herr talman. Där får man inte så mycket känslan av att världen
              befinner sig i en ekonomisk kris en av de djupaste vi har sett
              sedan 1930-talet. Länder som för inte så länge sedan framhölls
              som förebilder låt oss ta England och Irland som exempel har nu
              underskott på 1213 procent. Jämför det med Sverige som har ett
              underskott på 3 procent! Hur ska det då se ut i de länderna? Hur
              stora statsbidrag ska de ha? Vad ska de göra för att skapa förutsägbarhet?
            </seg>
            <seg>
              Min poäng, herr talman, är att i Sverige har det här hanterats
              på ett sätt som jag tror att vi kan rakryggade möta väljarna med.
              Vi har skjutit till oväntat mycket pengar för att klara ut det
              som nu har drabbat världen.
            </seg>
            <seg>
              Men Monica Green tycker tydligen ändå att det är för lite. Jag
              håller med om att den välfärd som produceras av våra kommuner
              och landsting är ovärderlig och att satsningar där alltid är välkomna.
              Men vi kan inte äventyra statens finanser. Då äventyrar vi i förlängningen
              också det som är den kommunala välfärdens fundament.
            </seg>
            <seg>
              När man tittar på Socialdemokraternas alternativ ser man att
              ni vill satsa mer på kommunerna. Ni kallar det för breda satsningar,
              det vill säga sysselsättningsstöd och öronmärkta satsningar. Men
              ni har inga höjda statsbidrag, noterar jag. Om vi försöker tolka
              det här välvilligt och tittar på vad det ni föreslår innebär för
              skola och personal är det ca 2 miljarder nästa år.
            </seg>
            <seg>
              Då är det glädjande att den ekonomiska situationen och läget
              har förbättrats sedan budgetpropositionen lades fram i september.
              Tillväxten nästa år blir inte de 0,6 procent som vi trodde i budgetpropositionen,
              utan snarare 2 procent. Det råkar vara så att till grund för den
              bedömningen ligger just en ljusare bedömning av hushållens konsumtion
              och en förbättrad situation på arbetsmarknaden. Fler arbetade
              timmar är den hårda kärnan i kommunal och landstingskommunal ekonomi.
              Det innebär högre skatteintäkter.
            </seg>
            <seg>
              Nu gör vi bedömningen att kommunsektorns finanser förbättras
              2010 jämfört med vad vi trodde i budgetpropositionen. Totalt stiger
              inkomsterna med nästan 4 miljarder kronor. Men utgifterna stiger
              också med ungefär 2 miljarder.
            </seg>
            <seg>
              Förbättringen, herr talman, i det som nu sker är alltså ungefär
              de 2 miljarder som Socialdemokraterna vill ta fram genom skattehöjningar
              och sådant. Det kommer nu fram genom den bättre ekonomiska utveckling
              som vi ser i vår omvärld och genom att Sverige är väl förberett
              för att ha ett bra utgångsläge när konjunkturen nu vänder. Kanske
              borde Monica Green och Socialdemokraterna fråga sig om inte den
              förda ekonomiska politiken faktiskt har vissa poänger.
            </seg>
          </u>
          <note type="speaker">
            Anf. 46 MONICA GREEN (s):
          </note>
          <u who="monica_green_27bd8b" xml:id="i-2dec4ef103509fdc">
            <seg>
              Herr talman! Först och främst säger Mats Odell att det inte var
              så stor skillnad när det gäller statsbidragen bara 2 miljarder.
              Det var väl ungefär det Mats Odell sade. Men den stora skillnaden,
              Mats Odell, ligger i vårt budgetalternativ. Vi har nämligen ett
              långsiktigt alternativ. Vi ger besked till kommunerna 2011 och
              2012.
            </seg>
            <seg>
              Det är detta som är den stora bristen från regeringens sida.
              Precis som andra interpellanter har påpekat behöver kommuner och
              landsting långsiktiga besked för att kunna göra sina budgetar
              och för att kunna ge bra kvalitet till människorna som bor runt
              omkring här i Sverige. Det handlar om kvalitet i förskolan, i
              skolan, i sjukvården och i äldreomsorgen. Men regeringen vägrar
              att ge långsiktiga besked till kommunerna. Det är det som oroar
              mig mest.
            </seg>
            <seg>
              Utöver detta försämras kommunernas ekonomi genom att socialbidragen
              ökar så markant. Dessutom har regeringen själv räknat med att
              60 000 personer inom kommuner och landsting kommer att få sluta
              sina arbeten. Det är inga roliga besked i dessa dagar när vi har
              så hög arbetslöshet. Det är mycket allvarligt.
            </seg>
            <seg>
              Mats Odell frågar sig varför Sverige har kommit ut bättre ur
              krisen hittills än vad flera andra länder har gjort. Det vet Mats
              Odell. Efter den förra krisen när den borgerliga regeringen styrde
              byggde vi upp stabila finanser här i Sverige. Vi såg till att
              vi hade kontroll, att vi hade en fristående riksbank och kontroll
              på ekonomin. Dessutom byggde den socialdemokratiska regeringen
              upp ett överskott. Det var ett överskott som vi lämnade ifrån
              oss. Vi började alltså bra innan krisen kom. Sedan slog krisen
              till, och vi har nu ett budgetunderskott på 100 miljarder. Det
              är något mindre än andra länder, men det beror just på att vi
              startade i ett sådant högt läge och att vi har byggt upp så stabila
              ordningsregler i Sverige sedan den förra krisen. Det är av det
              skälet vi kommer ut bättre hittills.
            </seg>
            <seg>
              Dessutom har den borgerliga regeringen förvärrat krisen i Sverige
              genom att försämra a-kassan så brutalt och slänga ut människor
              från en ekonomisk trygghet. 500 miljoner människor har lämnat
              a-kassan. Ni har skurit ned komvux, ni har stoppat nybyggnation
              av bostäder och så vidare. Allt detta har gjort att det har blivit
              värre under krisen än vad det skulle ha kunnat vara. Tidigare
              hade vi trygghetssystem för sjuka och för arbetslösa, och nu känner
              dessa personer en stor oro. Det har förvärrat krisen.
            </seg>
            <seg>
              Låt mig återgå till min grundfråga, nämligen de långsiktiga beskeden
              till kommunerna. Det behövs besked som sträcker sig längre än
              ett år i taget. Man ska inte komma med beskeden tre månader innan
              när många kommuner redan har lagt sina budgetar. Det är den stora
              bristen. Ni kör med något slag akututryckning och slänger fram
              kortsiktiga lösningar. Det är inte bra.
            </seg>
            <seg>
              Om jag sade fel förut vill jag säga att jag naturligtvis menade
              500 000 arbetslösa som nu står utan ekonomisk trygghet när vi
              befinner oss i en situation med hög arbetslöshet. Det har förvärrat
              krisen ytterligare att dessa människor inte känner någon trygghet
              alls.
            </seg>
          </u>
          <note type="speaker">
            Anf. 47 JÖRGEN JOHANSSON (c):
          </note>
          <u who="ylva_johansson_611fd6" xml:id="i-8e51ad60af2dc71c">
            <seg>
              Herr talman! Det finns mycket att kommentera i Monica Greens
              inlägg. Jag har en fundering. Det gäller de här stabila redskapen
              som Monica Green säger tillkom efter den förra krisen. Ett av
              de partier som Monica Green samarbetar med vill riva ned de här
              redskapen. Det intressanta är hur framtiden och långsiktigheten
              ser ut med en alternativ regering.
            </seg>
            <seg>
              Vi kan konstatera att kommuner och landsting har ca 1,1 miljon
              anställda. Det är alltså en viktig arbetsgivare vi talar om. Det
              är också en arbetsgivare som står för mycket av den trygghet vi
              efterfrågar i vardagen. Det är alltså viktigt att hålla dialogen
              öppen, rak och resultatinriktad med dem som är verksamma på det
              här området.
            </seg>
            <seg>
              Jag har själv suttit på både kommunstolen och landstingstolen,
              och nu sitter jag i riksdagen. Jag har dagliga kontakter med dem
              som i dag är aktiva. Jag tror att det behövs för att vi ska förstå
              situationen för dem som arbetar med politik på de här områdena.
            </seg>
            <seg>
              Samtidigt ska vi ha klart för oss att vi är olika parter som
              ska ta till vara ett gemensamt intresse hos våra uppdragsgivare.
              Det är alltså ingen lätt situation, men den ska ändå lösas på
              ett bra sätt. Det här kräver ett ansvar från alla inblandade parter.
              Jag kan konstatera att oavsett hur regeringen än ser ut i Rosenbad
              är det inget orakel som sitter där. 30 års politik har lärt mig
              att så är det faktiskt.
            </seg>
            <seg>
              En nyckelfråga i det här arbetet är givetvis jobben, precis som
              ministern sade. I mitt tidigare inlägg sade jag att jobben ger
              lön, lönen ger skatt och skatten ger välfärd.
            </seg>
            <seg>
              Det handlar också om skatteutjämningssystemet. Våra kommuner
              och landsting ser olika ut och har olika skattebaser. Förmågan
              att ta ansvar ser olika ut i de här kommunerna. Det är alltså
              viktigt att betona att samhället bidrar till att alla kommuner
              ges samma grundförutsättningar att sköta sina åtaganden. Situationen
              i en glesbygdskommun där två tredjedelar jobbar inom äldreomsorgen
              är inte densamma som i Danderyd. Därför har vi som riksdagspolitiker
              en viktig uppgift att verkligen föra ut budskapet och få fram
              den solidariska synen så att den genomsyrar allt arbete.
            </seg>
          </u>
          <note type="speaker">
            Anf. 48 FINN BENGTSSON (m):
          </note>
          <u xml:id="i-47b392bc25750eb1" who="unknown">
            <seg>
              Herr talman! Monica Green nämner att när den borgerliga regeringen
              tog över var det stabila förhållanden uppsatta av Socialdemokraterna.
              Vi upplevde en annan bild. Vi upplevde ett land med massarbetslöshet.
              Vi hade 1,4 miljoner människor i arbetsför ålder som befanns sig
              i utanförskap och hade primär bidragsförsörjning. Då kan man ställa
              sig frågan på vilket sätt detta skulle innebära en stabilitet
              för de långsiktiga finanserna vare sig pengarna tas från staten,
              landstingen eller kommunerna.
            </seg>
            <seg>
              Genom jobblinjen, som sattes i gång omedelbart när alliansregeringen
              tog vid, kunde vi under de goda åren fram till dess att den globala
              finanskrisen slog till se 100 000 och åter 100 000 fler komma
              i arbete. Trots att finanskrisen har drabbat oss kan vi säga det
              är naturligtvis svårt att leda sådana här siffror i bevis att
              uppskattningsvis 80 000 fler än annars trots allt har ett arbete
              genom alliansens jobbfrämjande politik. Förutsättningarna för
              att vi ska kunna ha långsiktig stabilitet i ekonomin är, precis
              som Jörgen Johansson säger, att fler arbetar och att färre försörjer
              sig på bidrag.
            </seg>
            <seg>
              Sedan tar Monica Green upp frågan att vi låter folk stå utanför
              tryggheten. Låt mig då påminna om att när Socialdemokraterna regerade
              hade vi som maxtal 140 personer om dagen som gick ut i förtidspension.
              4 000 i månaden gick ut i permanent förtidspension. Nu har vi
              fått ned den siffran till 1 700. Tror Monica Green att detta är
              människor som är utslängda? Då ska jag tala om att det finns vetenskapliga
              studier som belägger att om man är försatt i förtidspension har
              man en sju gånger ökad dödlighet jämfört med om man har en arbetsgemenskap
              och ett arbete att gå till. Detta är ingen humanistisk politik.
              Det handlar om ekonomi och lika mycket om humanism. Socialdemokraterna
              har inte förstått att det inte kan vara meningsfullt att försörja
              sig på förtidspension. Det är dessutom skadligt om man har arbetsförmåga.
              Detta rättar alliansregeringen till.
            </seg>
          </u>
          <note type="speaker">
            Anf. 49 Statsrådet MATS ODELL (kd):
          </note>
          <u xml:id="i-35f2009a45aa1c24" who="unknown">
            <seg>
              Herr talman! Monica Green efterlyser långsiktigt stabila besked
              till kommunsektorn. Jag bläddrar i den socialdemokratiska motionen,
              och under punkten 6:3 finner jag: Investera mer i personal i välfärden.
              Långsiktigheten där består av öronmärkta pengar under tre år,
              det vill säga 2010, 2011 och 2012. Det kallar ni breda satsningar.
              Det är 2, 4 och 5 miljarder. Sedan har ni ytterligare en del riktade
              tillfälliga satsningar under tre år. Är detta den långsiktiga
              stabilitet som Monica Green erbjuder, tror jag inte att man kommer
              att göra vågen ute i Kommunsverige för planeringsförutsättningarna.
            </seg>
            <seg>
              Monica Green målar väldigt gärna en nattsvart bild av kommunsektorn.
              Jag håller med om att läget är tufft. Visst är det så, annars
              hade vi inte föreslagit 17 miljarder under nästa år i extrapengar.
              Det är den största satsning som någonsin har gjorts i extra statsbidrag
              till kommunsektorn.
            </seg>
            <seg>
              En del kan kanske förklaras av Monica Greens roll att företräda
              oppositionen. Jag har själv befunnit mig i den rollen i tolv år.
              Jag vet ungefär hur det är.
            </seg>
            <seg>
              Jag skulle vilja peka på några saker som sker, förutom det förbättrade
              ekonomiska läget, på kvalitetssidan. Enligt Svenskt Kvalitetsindex
              mätning har medborgarnas nöjdhet ökat från 65,6 de senaste tre
              åren till 67,4. Det är särskilt kärnområdena skola, äldrevård,
              sjukvård och hemtjänst som man anser har förbättrats. Det skulle
              man knappast kunna tro när man lyssnar på Monica Green här i dag.
            </seg>
            <seg>
              Sedan återkommer Monica Green till sysselsättningsläget. Jag
              är också oroad. Enligt Arbetsförmedlingens senaste statistik,
              som är för oktober i år, blev 5 704 personer varslade den månaden.
              Av dessa 5 704 personer var 333 personer kommunalt anställda.
              Ingen landstingsanställd varslades den månaden. Med tanke på att
              den här sektorn, som vi hörde nyss, sysselsätter en fjärdedel
              av hela den svenska arbetskraften, 1,1 miljon människor, kunde
              läget har varit värre.
            </seg>
            <seg>
              Slutligen talar Monica Green väldigt gärna om övervältring av
              kostnader på kommunsektorn. Det här med ekonomiskt bistånd är
              ett kommunalt ansvar. Det är verkligen ingen nyhet. Att kostnaderna
              för ekonomiskt bistånd ökar i en global kris är inte någonting
              som man kan bli chockad över. Det är ett ganska naturligt samband.
              Men jag vill ändå peka på att vi bedömer att från i år till nästa
              år ökar kostnaderna för både ekonomiskt bistånd och introduktionsersättning
              till flyktingar med ca 2 miljarder kronor eller knappt 20 procent.
              Samtidigt har statsbidragen höjts med 17 miljarder kronor. Jag
              tycker, herr talman, att på något sätt måste vi också hålla ordning
              på de här storheterna.
            </seg>
          </u>
          <note type="speaker">
            Anf. 50 MONICA GREEN (s):
          </note>
          <u who="monica_green_27bd8b" xml:id="i-c85521a3242d2cd6">
            <seg>
              Herr talman! Jobben, jobben och jobben! Det är där allt börjar.
              Det är där vi ser till att vi får ekonomi. Vi ska sätta jobben
              först. Tyvärr har inte den borgerliga regeringen gjort ett enda
              dyft för att det ska bli fler jobb. Jobbskatteavdraget har inte
              gett ett enda nytt jobb hittills. Det finns ekonomer som säger
              att det ska ge jobb på sikt, men hittills har jobbskatteavdraget
              inte gett något nytt jobb.
            </seg>
            <seg>
              Dessutom tillkom det 2006, i högkonjunkturen, 153 000 nya jobb,
              när vi styrde. 2007 tillkom 80 000 nya jobb. Det var jättebra.
              Det är bara hälften så många som under vårt senaste år, men 80
              000 är också bra. 2008, när er politik började bita och när den
              globala finanskrisen slog till, kom krisen. Sedan dess har vi
              haft massarbetslöshet, och vi har bara fått värre och värre siffror.
            </seg>
            <seg>
              Utanförskapet har ökat under den borgerliga regeringens tid.
              Nu är det 70 000 fler som är utan arbete eller utan försörjning
              på något sätt. Det är mycket allvarligt. Så är det när den borgerliga
              regeringen styr det här landet. Det är inte bara ert fel, men
              ni har förvärrat krisen.
            </seg>
            <seg>
              I detta läge får kommunerna en ännu värre ekonomisk situation,
              eftersom skatteintäkterna minskar och socialbidragskostnaderna
              ökar. Och regeringen väljer att bara ha kortsiktiga lösningar
              för kommunerna.
            </seg>
            <seg>
              Vårt budgetalternativ innehåller besked för tre år framåt. Ni
              slänger in att de ska få extrapengar tre månader före årsskiftet.
              Det är bra att de får extrapengar nästa år. Men det hade varit
              ännu bättre om de hade kunnat slippa att börja det nya året med
              att ge varsel till dem som har ett års uppsägningstid. Jag har
              exempel på kommuner som kommer att göra det, eftersom de vet att
              de 2011 inte får mer pengar av staten.
            </seg>
          </u>
          <note type="speaker">
            Anf. 51 Statsrådet MATS ODELL (kd):
          </note>
          <u xml:id="i-e56000b26da7ce76" who="unknown">
            <seg>
              Herr talman! Jag nästan baxnar över detta. Inte ett enda nytt
              jobb har jobbskatteavdraget gett, enligt Monica Green. Då undrar
              man stilla: Varför satsar Socialdemokraterna 50 miljarder på detta?
              Det är en logik som inte är lätt att förstå, i alla fall inte
              direkt, men jag får fundera ett tag på det.
            </seg>
            <seg>
              Ni har ju med ett års fördröjning accepterat alla jobbskatteavdrag,
              utom det sista, som den här regeringen har genomfört. Om ni inte
              tror att det ger ett enda jobb måste man verkligen fundera över
              på vilken grund ni bedriver er politik. Men det är en sak för
              väljarna framöver.
            </seg>
            <seg>
              Jag vill ändå, herr talman, konstatera att Monica Green frågade
              mig vad jag tänker göra för att åstadkomma bättre planeringsförutsättningar.
              Jag har berättat om det vi har gjort kortsiktigt, den största
              satsningen någonsin. Det är 17 miljarder kronor till kommunsektorn
              under 2010. Det är 5 miljarder i nivåhöjning för de kommande åren.
            </seg>
            <seg>
              Jag överlåter åt kammarens ledamöter att bedöma vad som är trovärdigt
              i detta.
            </seg>
            <seg>
              Regeringen har gjort en stor satsning. Nu går vi också in och
              tittar på om vi kan hitta system inför framtiden som gör att vi
              på ett bättre sätt kan överbrygga den här typen av kriser som
              kommer över oss. Vi hade från början en väldigt positiv utveckling.
              Då kom det mer eller mindre som en blixt från klar himmel en global
              finanskris. Den har hittills, tycker jag, kunnat hanteras på ett
              acceptabelt sätt i det fina landet Sverige.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2009/10:160 om insatser för ökat bostadsbyggande
          </note>
          <note type="speaker">
            Anf. 52 Statsrådet MATS ODELL (kd):
          </note>
          <u xml:id="i-cef9cf027f017c85" who="unknown">
            <seg>
              Herr talman! Johan Löfstrand har frågat mig vilka åtgärder jag
              avser att vidta dels för att kraftigt öka bostadsbyggandet och
              därmed möta både jobbkris och bostadsbrist, dels för att nödvändig
              upprustning och viktiga energi- och klimatinvesteringar genomförs
              i det befintliga flerbostadshusbeståndet, inte minst från miljonprogrammen.
            </seg>
            <seg>
              Johan Löfstrand hänvisar till låga nivåer av nyproducerade bostäder
              och menar att regeringens politik är orsaken. Detta är inte korrekt.
              Sverige har, som de flesta av våra europeiska och nordiska grannar,
              drabbats hårt av finanskrisen. Situationen på kreditmarknaderna
              har varit, och är i många fall fortfarande, mycket osäker. Som
              en följd av krisen har hushållens efterfrågan också minskat. Bostadsbyggandet
              har därför sjunkit i Sverige men också i de övriga nordiska länderna
              på motsvarande sätt.
            </seg>
            <seg>
              För att stävja effekterna av finanskrisen har regeringen vidtagit
              ett antal stimulans- och stabiliseringsåtgärder. Bland annat har
              bostadsbyggandet stimulerats genom att regeringen, från och med
              den 1 juli 2009, har förbättrat kreditmöjligheterna för byggföretag.
              Byggföretag kan nu få statliga kreditgarantier för bostadsbyggande
              redan under byggtiden, vilket inte har varit möjligt tidigare.
            </seg>
            <seg>
              Glädjande är att det finns tecken på att den negativa utvecklingen
              håller på att brytas. Boverkets nyligen publicerade indikatorer
              tyder på att bostadsbyggandet nu vänder uppåt. Efterfrågan på
              nya småhus och bostadsrätter har ökat starkt, och enligt Boverkets
              prognos kommer bostadsbyggandet att öka med 25 procent nästa år,
              eventuellt mer. Mot bakgrund av detta, det ansträngda statsfinansiella
              läget samt det alltjämt höga prisläge som råder i byggsektorn
              har jag inte för avsikt att föreslå ytterligare åtgärder.
            </seg>
            <seg>
              När det gäller de så kallade miljonprogramsområdena präglas dessa
              inte bara av renoveringsbehov utan också av ett utbrett utanförskap.
              Många boende har låga inkomster och en svag förankring på arbetsmarknaden.
              Situationen för de här områdena är komplex. För att önskad utveckling
              ska komma till stånd måste insatserna vara noga övervägda och
              väl riktade. Det finns därför anledning att ytterligare se över
              och analysera hur och i vilka former statens insatser kan ske
              för att förbättra såväl den fysiska som den boendesociala miljön
              i miljonprogramsområdena. Det är dock viktigt att komma ihåg att
              det framför allt är fastighetsägarna, de boende och kommunerna
              som tillsammans har ett ansvar för att en positiv utveckling ska
              kunna äga rum i de här områdena. Regeringen bereder för närvarande
              frågan om hur staten, tillsammans med berörda aktörer, ska kunna
              frambringa ett engagemang i dessa frågor.
            </seg>
            <seg>
              Slutligen vill jag också betona att regeringens politik för att
              öka utbudet av arbetskraft och bryta utanförskapet förväntas ge
              positiva effekter även i miljonprogramsområdena.
            </seg>
          </u>
          <note type="speaker">
            Anf. 53 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-5535e466ace725dd">
            <seg>
              Herr talman! Jag vill börja med att tacka statsrådet för svaret.
            </seg>
            <seg>
              Av ministerns beskrivning av situationen just nu kan man nästan
              tro att det inte finns några moln på himlen över huvud taget,
              och om det skulle finnas några moln är de på väg att segla bort
              och försvinna.
            </seg>
            <seg>
              Jag ser det inte riktigt så. Jag ser att situationen på bostadsmarknaden
              är oerhört problematisk. Vi har i dagsläget ett bostadsbyggande
              som har halverats sedan 2006. Och i år har vi det lägsta bostadsbyggandet
              på tio år.
            </seg>
            <seg>
              Det här, tillsammans med att vi har en situation där ett antal
              ganska stora ungdomskullar snart kommer att träda in på bostadsmarknaden,
              gör att jag anser att detta är en fråga som måste tas på största
              allvar. Därför menar jag att regeringen borde lägga mer kraft
              på att stimulera byggandet av bostäder och på att se till att
              ungdomar men även andra grupper kommer ut på bostadsmarknaden.
            </seg>
            <seg>
              Ministern berörde i sitt anförande våra nordiska grannar. Investeringarna
              i bostäder har minskat kraftigt i hela Norden det stämmer. Men
              Sverige har tappat mest i jämförelse med andra nordiska länder.
              Vi bygger färre lägenheter, nästan 3 000 färre lägenheter än till
              exempel Norge. Och i Norge har man ungefär hälften så stor befolkning.
            </seg>
            <seg>
              De sista uppgifterna är hämtade från Byggindustrins hemsida.
              De hade en pressrelease den 9 december. Där står det bland annat
              att Sverige har störst nedgång inom bostadsinvesteringarna i Norden.
              Investeringar i bostäder minskar kraftigt i hela Norden under
              2009. Det är Sverige som drabbas hårdast, medan Finland kommer
              lindrigast undan.
            </seg>
            <seg>
              Det går där att läsa ytterligare en hel del om investeringar.
              Men det är väldigt tydligt att den svenska bostadsmarknaden är
              den marknad som har återhämtat sig långsammast och där det finns
              en hel del problem.
            </seg>
            <seg>
              Med anledning av detta och att vi nu också kan göra en nordisk
              jämförelse frågar jag statsrådet igen: Vilka åtgärder måste vidtas
              för att öka bostadsbyggandet?
            </seg>
            <seg>
              Vi står inför att stora ungdomskullar ska träda ut på bostadsmarknaden,
              så vi måste vi hitta lösningar. Jag tror att den bästa lösningen
              vore att se till att stimulera byggsektorn så att vi på olika
              sätt får fler bostäder.
            </seg>
            <seg>
              Vi har tidigare diskuterat och debatterat frågan och gör det
              nu igen. Ministern är i morgon kväll hjärtligt välkommen att komma
              och diskutera frågan tillsammans med utskottet.
            </seg>
            <seg>
              Jag tror att åtgärder behövs och vill gärna höra vilka åtgärderna
              är från ministerns sida.
            </seg>
          </u>
          <note type="speaker">
            Anf. 54 LARS TYSKLIND (fp):
          </note>
          <u who="lars_tysklind_faac13" xml:id="i-bb035cbf48d8354a">
            <seg>
              Herr talman! Det här är egentligen, som Johan Löfstrand sade,
              en pågående bostadsdebatt. Bostadsdebatten i går kväll avbröts
              ju kvart över elva. Den fortsätter på eftermiddagen i morgon,
              så nu är det bara ett litet mellanspel i sammanhanget.
            </seg>
            <seg>
              Man kan konstatera det medger trots allt även Johan Löfstrand
              att saker och ting inte bara är regeringens fel. Vi har ju gått
              igenom en finanskris. Det är precis som statsrådet här säger,
              att också efterfrågan i Sverige naturligtvis påverkas när det
              gäller byggandet av bostäder.
            </seg>
            <seg>
              I den nuvarande situationen gäller det att inte tappa bort den
              långsiktiga strategin för att nå en bostadsmarknad i balans där
              den enskilda bostadskonsumenten är i fokus och där efterfrågan
              möts av ett utbud i balans. Jag upplever att vi i alliansen alltsedan
              tillträdet 2006 oerhört konsekvent hållit fast vid nämnda strategin
              just för att nå balans. Johan Löfstrand pratar här igen om stimulanser.
              Jag antar att han då avser någon typ av investeringsstöd, även
              om han inte sade det rent ut. Men det vore naturligtvis en helt
              felaktig signal att nu kasta in nya investeringsstöd. I stället
              är det väldigt viktigt att hålla fast vid den grundläggande strategin.
              Konjunkturer går upp och går ned, men bostadsbyggandet ska fungera
              i både högkonjunkturer och lågkonjunkturer.
            </seg>
            <seg>
              Jag tycker att regeringen faktiskt kan få lite beröm. Den problematik
              som finanskrisen förde med sig var ju att det blev en brist på
              finansiering. Detta möttes väldigt snabbt genom att man införde
              statliga kreditgarantier även för nybyggnation. Den typen av åtgärder
              tillhör den långsiktiga strategin.
            </seg>
            <seg>
              Jag har läst Johan Löfstrands interpellation. Han tar där även
              upp frågan om energi- och klimatinvesteringar. Jag tror att det
              stora problemet är att branschen i det avseendet har mycket att
              lära, att ta till sig. Det finns en långsiktig lönsamhet i energiinvesteringar
              som de facto inte utnyttjas.
            </seg>
            <seg>
              I senaste numret av tidningen Byggnadsarbetaren läste jag att
              man har kommit fram till att bara 15 procent av de rent lönsamma
              investeringarna kommer till stånd. Om det beror på okunskap, om
              det är konservatism i branschen eller om det beror på någonting
              annat vet inte jag. Men här har branschen någonting att ta till
              sig och att lite grann fundera på.
            </seg>
            <seg>
              Johan Löfstrand redovisar i och för sig inte exakt vad stimulanserna
              skulle bestå i. Men att i detta läge återinföra subventioner och
              den typen av stöd vore, som sagt, direkt felaktigt enligt mitt
              sätt att se detta.
            </seg>
            <seg>
              Jag kan meddela statsrådet att alliansens riksdagspartier i sammanhanget
              har uttryckt samma politik som statsrådet, så även om statsrådet
              inte har tid att vara med har synpunkterna i god ordning framförts.
            </seg>
          </u>
          <note type="speaker">
            Anf. 55 GUNNAR SANDBERG (s):
          </note>
          <u who="gunnar_sandberg_84118c" xml:id="i-ddd51b419588789a">
            <seg>
              Herr talman! I senaste numret av tidningen Trä- och Möbelforum
              finns det en artikel om energieffektiviseringar inom byggandet.
              Tuffa EU-krav ska ge klimatsmarta hus. Det finns ett nytt EU-direktiv
              om energieffektiviseringar i byggnader. Om tio år ska alla hus
              som byggs inom EU vara ytterst energisnåla och till största delen
              värmas upp med förnybar energi.
            </seg>
            <seg>
              I befintliga hus ska energianvändningen minskas till närmast
              noll. Det här är väldigt positivt från klimatsynpunkt. Men man
              varnar för risken att byggkostnaderna ökar, med en minskad efterfrågan
              på nyproducerade hus som följd.
            </seg>
            <seg>
              I Sverige är det befintliga bostadsbeståndet betydligt större
              än andelen nyproduktion. Kravet på effektivisering av dessa hus
              är närmast noll energi.
            </seg>
            <seg>
              Det känns bra att vi socialdemokrater vill satsa på ROT-stöd.
              Det kommer att underlätta en del i det arbete som väntar. I Tyskland
              har bankerna generösare krediter till energieffektiviseringar
              i byggandet eftersom bankerna där räknar med ett högre andrahandsvärde
              på sikt för sådana byggnader.
            </seg>
            <seg>
              För någon vecka sedan ställde jag frågan om regeringen hade för
              avsikt att lägga fram liknande förslag i Sverige. Svaret var att
              regeringen medverkat till Bygga-bo-dialogen för att lyfta miljömedvetandet
              inom branschen. Svaret avslutades med följande: Det är både rimligt
              och önskvärt om miljöbyggnader ger förutsättningar för lägre försäkringspremier.
            </seg>
            <seg>
              Jag kan bara konstatera att regeringen följer utvecklingen. Men
              man förlitar sig på att marknaden och marknadskrafterna som herre
              ordnar både fler nya bostäder samt renoveringar och ombyggnader
              av gamla bostäder bara vi har tålamod att vänta.
            </seg>
            <seg>
              Nej, säger jag till både Lars Tysklind och ministern. Vi kan
              inte vänta längre. Regeringen måste visa lite handlingskraft.
              Ministern verkar inte ha den rätta viljan att få i gång bostadsbyggandet.
              Regeringens åtgärder hitintills är inte tillräckliga, så jag kan
              bara hålla med om det Johan Löfstrand sade i sitt anförande här.
            </seg>
          </u>
          <note type="speaker">
            Anf. 56 Statsrådet MATS ODELL (kd):
          </note>
          <u xml:id="i-5e078af78ff34e7b" who="unknown">
            <seg>
              Herr talman! Jag kan bara konstatera att de som bor i miljonprogramsområdena
              har väntat väldigt länge, bland annat under alla åren då Socialdemokraterna
              innehade regeringsmakten och därmed hade alla möjligheter att
              påbörja den process som nu blivit väldigt angelägen.
            </seg>
            <seg>
              Jag är, som sagt, intresserad av att arbeta med frågan och hoppas
              att vi framöver kan göra det i samförstånd.
            </seg>
            <seg>
              Johan Löfstrand och också, förstår jag, Gunnar Sandberg vill
              få i gång bostadsbyggandet genom subventioner. Ni hänvisar till
              den pågående jobbkrisen. Ja, läget på arbetsmarknaden är verkligen
              kritiskt. I hägnet av finanskrisen når arbetslösheten nu nivåer
              som vi inte sett på många decennier vare sig i världen eller i
              Sverige. Jag vill ändå göra er uppmärksamma på att läget på byggsidan
              faktiskt förbättrats något under de senaste månaderna.
            </seg>
            <seg>
              Jag vill inte vara överdrivet optimistisk vi vet ju ännu inte
              om det verkligen har vänt för bostadsbyggandet men vill ändå peka
              på Sveriges Byggindustriers senaste statistik. Nu talar vi om
              statistik, inte om prognoser. Visserligen är siffrorna från i
              höstas, från september det är den senaste månaden för vilken vi
              hittills har statistik.
            </seg>
            <seg>
              Det visar sig att antalet sysselsatta personer i byggindustrin
              var 301 000 i september. Det är fler än samma månad två år tidigare,
              alltså år 2007, och något färre än i september 2008. Det är också
              fler kvadratmeter som i september 2009 har bygglovats än det var
              2008. Fler lägenheter bygglovades i september 2009 2 818 bygglovade
              lägenheter än samma månad både 2007 och 2008. Från bygglovet och
              fram till dess att ett bygge kommer i gång tar det tid.
            </seg>
            <seg>
              Antalet arbetade timmar inom byggsektorn i oktober 2009 var 3
              procent mindre än för ett år sedan men faktiskt hela 4,2 procent
              större än samma månad 2007.
            </seg>
            <seg>
              Johan Löfstrand pekar i sin interpellation på att 10 000 byggnadsarbetare
              i dag är arbetslösa. Jag ifrågasätter inte den siffran. Vi arbetar
              för fullt med att skapa förutsättningar för att de här byggnadsarbetarna
              ska få jobb igen.
            </seg>
            <seg>
              Enligt Sveriges Byggindustrier var 8,5 procent av byggnadsarbetarna
              arbetslösa i september i år trots en, om än något avtagande, finanskris
              och en brinnande lågkonjunktur. Men om vi går tillbaka till den
              tid då Socialdemokraterna med stöd av Vänsterpartiet och Miljöpartiet
              regerade det här landet första kvartalet 2006 ser vi att arbetslösheten
              bland byggnadsarbetare uppgick till i genomsnitt 9 procent. Det
              ska jämföras med 8,5 procent arbetslösa byggnadsarbetare i september
              i år.
            </seg>
            <seg>
              Man kan lugnt tillägga att det rådde lite andra förutsättningar
              2006 än 2009, och då kan man kanske fråga sig, herr talman, varför
              arbetslösheten bland byggjobbare var lika hög i socialdemokratiskt
              administrerad högkonjunktur som i den lågkonjunktur som alliansen
              har fått hantera.
            </seg>
            <seg>
              Jag kan också berätta att efter valet 2006 gick arbetslösheten
              bland byggjobbare raskt ned till knappt 3 procent den var som
              lägst 2,3 procent och stannade där tills krisen kom hösten 2008.
            </seg>
          </u>
          <note type="speaker">
            Anf. 57 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-c2af4dd2035516f7">
            <seg>
              Herr talman! Statistik är härligt. Man kan alltid få det till
              vad man själv vill. Jag ska inte citera mer från Byggindustrins
              rapporter, men det man kan konstatera där är att den största delen
              av de arbetstillfällen som har skapats har skapats genom investeringar
              i infrastruktur, inte genom att bostadsbyggandet har ökat eller
              minskat. Byggjobbarna bygger inte hus, utan de bygger järnvägar
              och vägar. Det är åtminstone den analys som Byggindustrin gör.
              Men vi kan fortsätta ha en statistikdiskussion senare. Jag har
              inte så många inlägg kvar efter det här, ett kanske.
            </seg>
            <seg>
              Jag vill fortsätta göra några nedslag innan jag går vidare. Jag
              har roat mig med att läsa Ragnvi Marcelinds inlägg i den allmänpolitiska
              debatten från 2003 eller 2004. Det var en ganska spännande läsning,
              och det som var mest spännande med det hela var att all den kritik
              som den dåvarande oppositionen lade fram nu förs fram av den sittande
              regeringen och av bostadsministern.
            </seg>
            <seg>
              Man har alltså inte förändrat synsättet, utan det som då, 2003
              eller 2004, var den socialdemokratiska regeringens fel är fortfarande
              den socialdemokratiska regeringens fel, fast vi nu har bytt regeringsparti.
              Är det inte lite lustigt att även fast man har bytt position,
              från att tidigare ha varit i opposition till att nu vara i majoritet,
              så är allting fortfarande den gamla socialdemokratiska regeringens
              fel? Det tycker jag är lite lustigt. Varför kan vi inte i stället
              diskutera vad den borgerliga regeringen skulle kunna eller inte
              kunna göra? Nej, allting är den tidigare socialdemokratiska regeringens
              fel.
            </seg>
            <seg>
              Nästa punkt: Jag håller med om att det största problemet inom
              hela byggsektorn i dag är den konkurrenssituation vi har, och
              det är något som jag tror att vi gemensamt skulle kunna ta tag
              i. Här finns mycket att göra. Jag tror nämligen att det är det
              stora problemet, inte huruvida vi har olika stimulanssystem eller
              inte. Sådana system, hävdar jag, ska vara konstruerade på ett
              sådant sätt som gör att de inte påverkar konkurrensen.
            </seg>
            <seg>
              När en socialdemokratisk regering nu kommer att ta över makten
              efter valet ska vi se till att lansera ett antal sådana stimulanssystem
              som kommer att vara konkurrensneutrala. På så sätt kommer vi att
              kunna jobba med att förbättra konkurrensen men också se till att
              faktiskt stimulera byggandet av det som behöver byggas och renoveras.
            </seg>
            <seg>
              En annan frågeställning som har uppmärksammats både i den här
              interpellationsdebatten och i ett antal uttalanden som ministern
              har gjort tidigare har rört ansvaret för att renovera miljonprogrammen.
              Debatten inom Kristdemokraterna har bland annat i deras tidning
              rört sig kring det här med neutralitet och balans mellan olika
              upplåtelseformer, där vissa av Mats Odells partikamrater menar
              att det finns problem med balansen mellan hyresrätter och andra
              former och att det måste rättas till. Ni har också infört ett
              ROT-avdrag som inte gynnar hyresrätten, och vi har den borttagna
              fastighetsskatten.
            </seg>
            <seg>
              Mina frågor till ministern är: Anser ministern att det nu är
              dags att ta tag i frågan om neutralitet och balansen mellan upplåtelseformer?
              Anser ministern att staten måste ta ett ansvar när det gäller
              renovering och upprustning av miljonprogrammen?
            </seg>
          </u>
          <note type="speaker">
            Anf. 58 LARS TYSKLIND (fp):
          </note>
          <u who="lars_tysklind_faac13" xml:id="i-7db00898cc7dc49c">
            <seg>
              Herr talman! Jag tänkte också säga några ord om miljonprogrammen.
              När vi pratar om miljonprogrammen associerar vi väl till socialt
              utsatta områdena med flerbostadshus med ett eftersatt underhåll.
              Ser man på miljonprogrammet i stort är de flesta bostäderna i
              gott skick, eftersom man har fastighetsägare som har skött detta.
              Men i den eftersatta delen av miljonprogrammen finns det så mycket
              annat, vilket också statsrådet Odell var inne på. Det är en komplex
              situation som handlar om otrygghet, arbetslöshet, social utsatthet,
              bristande utbildningsnivåer och även en ensidighet. Det finns
              nästan inga ägda bostäder i sådana områden, och det är sådana
              saker man måste arbeta väldigt brett kring.
            </seg>
            <seg>
              Jag tror också att konkurrens är en nyckel till lösningen. Men
              man måste i så fall tro på marknadskrafterna, annars blir det
              inkonsekvent. Konkurrensen påverkar ju marknadskrafterna.
            </seg>
            <seg>
              Enligt den statistik vi fick från statsrådet händer det mycket
              på bostadsmarknaden. Det är trots allt på väg åt rätt håll, och
              det är glädjande.
            </seg>
            <seg>
              Man kan också läsa i sista numret av Byggindustrin att NCC pressar
              inköpskostnaderna med 20 procent. Jag tror att de stora byggbolagen
              också inser att de måste bygga produkter som människor faktiskt
              kan efterfråga. Man kan inte bygga för dyrt. Men då ska vi konsekvent
              hålla fast vid att staten inte ska gå in och subventionera ned
              det till en viss nivå, för de pengarna hamnar väldigt lätt i kalkylen.
              Någon hade en annan åsikt kring det i går kväll, men det är på
              det sättet.
            </seg>
            <seg>
              Jag tror att det här är ett symptom på att man ser att vi har
              långsiktiga spelregler, och då måste man naturligtvis börja jobba
              hårt med andra saker för att få ned kostnaderna.
            </seg>
          </u>
          <note type="speaker">
            Anf. 59 GUNNAR SANDBERG (s):
          </note>
          <u who="gunnar_sandberg_84118c" xml:id="i-e00439204648bb6a">
            <seg>
              Herr talman! Jag har själv en bakgrund som byggnadsarbetare,
              ministern. Jag har Byggnadsarbetaren och läser varje nummer som
              kommer. Jag följer även arbetslöshetsstatistiken där och är väldigt
              intresserad av branschen på grund av den bakgrund jag har.
            </seg>
            <seg>
              Både sysselsättningen och byggandet varierar över landet. Det
              kan räcka med att man spår en räntehöjning så kan det stanna av.
            </seg>
            <seg>
              Efterfrågan på bostäder ökar i alla fall i allt fler kommuner.
              Att vi har en finanskris vet vi alla, och den är inte mindre kännbar
              i mindre städer. Små och medelstora företag försvinner med varsel
              och uppsägningar som följd. Ungdomar som inte kommer in på arbetsmarknaden
              får det allt tuffare när arbetsplatser läggs ned. I Jämtland har
              ACB gått i konkurs. På Huskvarnafabriken i Tandsbyn väntar man
              på besked om nedläggning.
            </seg>
            <seg>
              Men tak över huvudet måste alla ha ändå. Jämtland är ett stort
              och glest län. Det är bostadsbrist i Östersund och även ute på
              en del landsbygder. Ungdomar som gränspendlar till Norge vill
              hyra något, och äldre som börjar tycka det är tungt att bo i hus
              ser hyreslägenhet som ett bra alternativ om det hade funnits några.
            </seg>
            <seg>
              Ministern vet själv hur svårt det är att finansiera byggandet
              på landsbygden, särskilt hyresrätter. Även investeringar i lokaler
              för småföretagare är problematiska. Det är svårt med krediter,
              och de egna insatserna är höga.
            </seg>
            <seg>
              Min fråga till ministern är om ministern har några förslag för
              att komma till rätta med dessa problem. Avser ministern att göra
              något för att underlätta för ungdomar, företagare och äldre att
              kunna stanna kvar där de vuxit upp och vill bo i stället för att
              de ska tvingas flytta på grund av att det är som det är och ser
              ut som det gör?
            </seg>
          </u>
          <note type="speaker">
            Anf. 60 Statsrådet MATS ODELL (kd):
          </note>
          <u xml:id="i-782da287d2da282b" who="unknown">
            <seg>
              Herr talman! Jag talade tidigare om den höga arbetslösheten.
              Gunnar Sandberg bekräftar att han följer den statistiken. Arbetslösheten
              var hög 2006 trots ganska goda tider och trots de mycket omfattande
              subventioner som den socialdemokratiska regeringen gav till byggsektorn.
              Det bet inte heller den gången på byggnadsarbetarnas arbetslöshet
              som vi nyss konstaterade, och det bet inte på det låga bostadsbyggandet
              i Sverige.
            </seg>
            <seg>
              Däremot kan vi vara säkra på att det bidrog till att trissa upp
              byggpriserna. På ett enda år mellan 2006 och 2007 ökade de med
              6,4 procent. Kan de kanske också vara skyldiga till det som Eurostat
              konstaterade 2005, nämligen att Sverige var bäst i Europa på höga
              byggpriser? Vi låg 55 procent över genomsnittet. Jag och många
              med mig tror att de här subventionerna starkt bidrog till att
              trissa upp priserna till den nivån.
            </seg>
            <seg>
              Kanske också Socialdemokraterna har upptäckt detta. Jag vet inte,
              men det investeringsstöd som ni talar så mycket om har faktiskt
              krympt ihop i era motioner för varje år under mandatperioden.
              Nu är det nere på 400 miljoner per år. Johan Löfstrand säger nu
              att det kommer ett antal nya stimulanser. Vi får väl se när de
              presenteras. Men om ni ska närma er Miljöpartiets politik är det
              ju ett närmande till regeringens, nämligen inga subventioner alls,
              utan långsiktiga, stabila villkor.
            </seg>
            <seg>
              Socialdemokraternas och Miljöpartiets skiljaktigheter i den här
              frågan framstår ändå som minimala om man tänker på den tredje
              tilltänkta partnern i det rödgröna samarbetet, nämligen Vänsterpartiet.
              De går ut med 500 miljoner, alltså en halv miljard, redan nästa
              år för att 2012 ha kommit upp till 2,3 miljarder kronor i byggsubventioner.
            </seg>
            <seg>
              Vad är det som gäller för det rödgröna alternativet?
            </seg>
          </u>
          <note type="speaker">
            Anf. 61 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-c77dfcdca6952e2f">
            <seg>
              Herr talman! Tack, Mats Odell! Det blir alltid en diskussion
              om subventioner och det onda med subventioner. Jag tycker att
              det skulle behöva föras en lite mer nyanserad debatt kring hur
              olika stimulanssystem fungerar och vad som är subventioner och
              inte subventioner.
            </seg>
            <seg>
              Uppenbarligen är det förslag som Socialdemokraterna har lagt
              fram i sin budget om att stimulera byggandet av klimatsmarta hyresrätter
              helt förkastligt. Men det är helt okej att införa ett ROT-avdrag
              där man subventionerar villaägare för renovering och tillbyggnad
              av villor. När man går in på Kristdemokraternas hemsida och läser
              om de förslag till investeringsstöd som finns till byggandet av
              bostäder till äldre ser man att det är helt okej. Då är det helt
              okej att ha stimulanssystem och olika system för att subventionera
              byggandet.
            </seg>
            <seg>
              Detta är för mig en stor gåta. Hur kan det vara så att när Socialdemokraterna
              vill ha ett stimulanssystem för klimatsmarta hyresrätter är det
              fel i alla lägen, men när den borgerliga regeringen lägger fram
              förslag om ett ROT-avdrag som subventionerar renoveringen av villor
              är det helt okej? Eller när Kristdemokraterna på sin hemsida skriver
              att man vill ha ett investeringsstöd som skulle kunna ges till
              nya boendeformer för äldre, då är också investeringsstöd helt
              okej. Det är för mig en gåta.
            </seg>
            <seg>
              Jag vill avsluta med en fråga ministern, för i Regeringskansliet
              pågår det nu ett ganska stort arbete kring andra spännande frågor,
              har jag förstått. Vi från oppositionen är oerhört spända inför
              vad det kommer att leda till framgent. Jag vill därför ta tillfället
              i akt och fråga ministern om han skulle kunna besöka utskottet
              någon gång efter jul och faktiskt redogöra lite grann för de förslag
              som departementet och regeringen har arbetat fram.
            </seg>
          </u>
          <note type="speaker">
            Anf. 62 Statsrådet MATS ODELL (kd):
          </note>
          <u xml:id="i-97f021315d4fba30" who="unknown">
            <seg>
              Herr talman! På den sista frågan svarar jag ett obetingat ja.
              Jag kommer väldigt gärna till utskottet och diskuterar detta.
              Jag är väldigt glad åt att det ser ut som om vi kan hitta en bred
              uppgörelse i viktiga frågor på bostadspolitikens område.
            </seg>
            <seg>
              Oppositionen är överens om en sak, ROT-avdrag för hyresrätter.
              Avdragsgilla kostnader ska alltså kunna ge ekonomiskt stöd, halva
              arbetskostnaden. De fastighetsägare som har skött sig och redan
              gjort sina investeringar blir blåsta på detta.
            </seg>
            <seg>
              Om nu det här är ett så bra förslag undrar man ju varför det
              inte genomfördes före 2006. Jag menar, upprustningsbehovet i miljonprogrammet
              är ingenting som har kommit som en blixt från klar himmel. Det
              tillhör på något sätt grundkurs 1 i fastighetsförvaltning att
              efter 3540 år är det hög tid att genomföra ganska stora och grundläggande
              förbättringar. Det fanns alltså redan under Socialdemokraternas
              tid vid makten väldigt goda möjligheter att göra det.
            </seg>
            <seg>
              Nu ska tydligen en halvering av alla arbetskostnader åstadkomma
              detta. Prislappen beräknar ni till 2,5 miljarder varje år. Jag
              tror för min del att det där bara är en mycket liten del av sanningen.
              Vad kommer att hända med byggpriserna om alla upprustningar subventioneras
              på det sättet i hela hyressektorn? Hur ska byggsektorn kunna allokera
              resurser både till det och till nybyggnation, som vi så väl behöver?
            </seg>
            <seg>
              Sabo har gjort beräkningar av vad det skulle kosta att faktiskt
              göra det som de rödgröna föreslår. Det är en utredning som heter
              Hem för miljoner . Den kom den 3 november. Man menar att det skulle
              kosta ungefär 12 000 kronor per kvadratmeter. Det gör knappt 1
              miljon per trerumslägenhet. Sedan vill ni lägga på 50 000 och
              en klimatbonus på 10 procent i avdrag. Vad som ändå står klart
              är att de här subventionerna skulle slå i taket direkt med 100
              000 kronor i arbetskraftskostnad. Slutligen, herr talman, kommer
              därför de här renoveringarna att vara mest lönsamma för små lägenheter.
              Er subvention blir snedvridande och främjar på det sättet trångboddhet
              redan på papperet.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 2009/10:147 om tillgången till äggfritt
            vaccin
          </note>
          <note type="speaker">
            Anf. 63 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c723cbf38dece315">
            <seg>
              Herr talman! Marina Pettersson har frågat mig vilka åtgärder
              jag avser att vidta för att se till att Sverige skaffar sig ett
              antal doser äggfritt vaccin så att alla som vill kan få vaccinera
              sig.
            </seg>
            <seg>
              Socialstyrelsen har på regeringens uppdrag upphandlat vaccin
              och antivirala läkemedel för att hälso- och sjukvården ska kunna
              möta och mildra effekterna av den pandemiska influensan A(H1N1).
              Det vaccin som upphandlats är tillräckligt för att vaccinera hela
              befolkningen.
            </seg>
            <seg>
              Vaccinationerna inleddes i oktober och i mitten av december hade
              hälso- och sjukvården redan hunnit vaccinera ungefär halva befolkningen
              med en dos. Detta har troligen redan bidragit till att minska
              smittspridningen i landet. Ambitionen är att uppnå en tillräckligt
              hög vaccinationstäckning för att smittspridningen ska upphöra.
              Därmed är Sverige ett av de länder som har högst ambitionsnivå
              och som kommit längst när det gäller att genomföra en bred vaccinationskampanj.
              Trots komplexiteten i detta stora åtagande har det hittills i
              stort avlöpt väl.
            </seg>
            <seg>
              Det vaccin mot H1N1 som Sverige köpt in heter Pandemrix och kan
              innehålla äggprotein i mycket låga halter. Det innebär att försiktighet
              måste iakttas när det gäller vaccinering av personer med äggallergi.
            </seg>
            <seg>
              I dag finns dokumenterade goda erfarenheter från flera landsting
              vad gäller att vaccinera personer med äggallergi, bland annat
              landstingen i Helsingfors och Östergötland. I Helsingfors har
              exempelvis mer än 250 barn med äggallergi vaccinerats med gott
              resultat. Misstänkt allergiska personer har genomgått allergitest
              och sådana med svårare allergi har till exempel kunnat vaccineras
              på mottagningar med särskild kompetens för att öka säkerheten.
            </seg>
            <seg>
              Det finns dock vissa grupper som av olika skäl avråds från vaccination.
              Det gäller bland annat en liten grupp av svårt allergiska personer
              som reagerat mycket kraftigt en så kallad anafylaktisk reaktion
              mot ägg samt personer med vissa immunologiska sjukdomar. För de
              personer som av olika skäl inte kan vaccineras finns alternativet
              att behandla med antivirala läkemedel som förskrivs av behandlande
              läkare i enlighet med Socialstyrelsens rekommendationer.
            </seg>
            <seg>
              Jag vill samtidigt understryka vikten av att så många som möjligt
              av dem som kan vaccinera sig också gör det. Detta är ett viktigt
              sätt att skydda både sig själv och personer som av olika skäl
              inte är vaccinerade.
            </seg>
            <seg>
              Sammanfattningsvis visar erfarenheten att en stor del av de personer
              som är allergiska mot ägg kan vaccinera sig med det vaccin som
              finns tillgängligt i Sverige. De personer som på grund av svår
              äggallergi eller andra medicinska skäl avråds från vaccinering
              kan skyddas genom behandling med antivirala läkemedel. Även den
              stora vaccinationstäckning som eftersträvas i Sverige bidrar till
              att skydda dessa grupper. Den samlade bedömningen är därför att
              nuvarande insatser är tillräckliga.
            </seg>
          </u>
          <note type="speaker">
            Anf. 64 MARINA PETTERSSON (s):
          </note>
          <u who="marina_pettersson_d4ec67" xml:id="i-e50292d8adfe8495">
            <seg>
              Herr talman! Jag får tacka statsrådet för svaret. Jag är inte
              nöjd utan ser fram mot denna interpellationsdebatt med en förhoppning
              om att regeringen efteråt kanske ändrar sin inställning och säkrar
              tillgången till vaccin för den stora gruppen äggallergiker som
              i dag utsätts för en viss fara vid vaccinering.
            </seg>
            <seg>
              Vart tredje skolbarn har i dag någon form av allergi, ofta ganska
              ofarliga allergier som kanske bara ger klåda, eksem, rödflammighet
              och så vidare. Men det finns ett väldigt stort förbehåll i dagens
              allergiforskning. Du ska inte utsätta dig för allergen som du
              reagerar på, för du vet inte om du kan bli sämre. Kanske kan du
              reagera med anafylaktisk chock och med ditt eget liv som insats.
            </seg>
            <seg>
              Därför ska alla som har allvarlig allergi undvika allergen, det
              ämne man är allergisk mot.
            </seg>
            <seg>
              Vi har tur, ministern, vi har en otrolig tur att inget allvarligt
              har hänt än. I våra skolor, vårdcentraler, äldreboenden och så
              vidare har miljoner vaccinerats. Vi har i Sverige genomfört en
              framgångsrik kamp mot den nya influensan. Det har varit bråttom.
              Men det får aldrig bli så bråttom att man inte beställer vaccin
              till alla, precis det som Norge har gjort. Där vaccineras barnen
              med vaccin som äggallergiker kan ta utan att utsätta sig för fara.
            </seg>
            <seg>
              Ministern nämnde i sitt svar att här i Sverige gör vi en pricktest
              innan vaccinet ges. Men inte ens en prickfest är helt ofarlig,
              eftersom pricktestämnet kommer i kontakt med patientens blod och
              en viss fara kan uppstå.
            </seg>
            <seg>
              De förväntade reaktionerna på Pandemrix, det vaccin som ges till
              hela befolkningen i Sverige, är lokala symtom på injektionsstället,
              svullnad, rodnad, smärta i den vaccinerade armen. Man kan också
              få influensaliknande symtom. Allt detta brukar gå över på en eller
              två dagar.
            </seg>
            <seg>
              Det finns också allvarliga biverkningar av det vaccin som vi
              ger mot den nya influensan. Beträffande de allergiska reaktionerna
              har sjukvården rapporterat in 426 biverkningar med allergiska
              symtom hos 371 patienter. Reaktionerna har inträffat i nära anslutning
              till vaccination med Pandemrix. I de fall där det har bedömts
              vara allvarliga har patienterna behövt behandling med antihistaminer,
              adrenalin, kortison och i vissa fall övervakning på akutmottagning
              och inläggande på sjukhus.
            </seg>
            <seg>
              I samtliga fall har lyckligtvis nog reaktionerna avklingat.
            </seg>
            <seg>
              Anafylaktiska reaktioner har rapporterats hittills hos 15 patienter
              med känd överkänslighet mot ägg och hos 37 patienter med känd
              allergi mot andra födoämnen, pollen, gräs eller läkemedel. Man
              har haft en annan allergi helt enkelt.
            </seg>
            <seg>
              Då återstår frågorna i samband med Sveriges upphandling om tillgången
              till äggfritt vaccin: Varför kan Norge men inte vi? Ingen vet
              i dag hur många det är som ej fått vaccinet i Sverige på grund
              av allergi. Totalt har 3 600 biverkningar rapporterats in till
              den 4 december, och över 4 miljoner svenskar har vaccinerats.
              Vi har gjort ett fantastiskt arbete, men varför har ni inte fullföljt
              det arbetet för alla våra medborgare? Varför ska vi fortsätta
              att ta risker? Varför kan ni inte ändra strategi? Varför kan vi
              inte beställa in vaccin?
            </seg>
          </u>
          <note type="speaker">
            Anf. 65 FINN BENGTSSON (m):
          </note>
          <u xml:id="i-f119452af44d7755" who="unknown">
            <seg>
              Herr talman! Det här är en intressant interpellation, och jag
              vill framför allt rikta ett stort tack till statsrådet för svaret,
              som tydliggör en inslagen linje. Först måste jag konstatera att
              vi har nått en stor framgång. På mindre än två och en halv månad
              har vi praktiskt taget vaccinerat halva befolkningen. Det ger
              ett riktvärde på två tredjedelar, två fjärdedelar. Det handlar
              om en mycket avancerad minskning av smittspridningsrisken som
              kommer alla till del, inte bara allergiker utan alla andra riskgrupper
              också.
            </seg>
            <seg>
              Låt oss därför stanna upp för ett ögonblick och fundera kring
              det interpellanten egentligen vädjar om, nämligen att de som är
              äggallergiker skulle få en möjlighet att vaccinera sig själva.
              Det här ställer hela frågan om massvaccinationens syfte i blixtbelysningen.
              Vi kan konstatera, herr talman, att en del riksdagsledamöter när
              de blev intervjuade i medierna inte heller riktigt hade förstått
              att vitsen med massvaccinationen är att skydda så många som möjligt
              av befolkningen som är i riskgrupper, då inte bara allergiker.
              Man svarade mer för egen del huruvida man själv skulle bli vaccinerad
              och därmed skyddad. Den stora vinsten är naturligtvis att ju större
              del av befolkningen som är vaccinerad, desto bättre är skyddet
              för oss alla.
            </seg>
            <seg>
              Interpellanten tar upp frågan om allergi, och det är en alldeles
              riktig iakttagelse. Problemet är bara att allergier och allergen
              finns det många av. Det är inte bara ägg vi är allergiska mot.
              Vad vi glädjande nog vet, precis som interpellanten lyfter fram,
              är att så här långt har vi med alla de exponeringar som har gjorts
              av det här vaccinet som används såväl i det här landet som utomlands
              haft milda biverkningar och en låg biverkningsfrekvens. Den motfråga
              man måste ställa är att om man tar in ett bristvaccin, som äggfritt
              vaccin är, och skulle börja vaccinera med detta, vad är då garantin
              för att vi inte får en mycket högre risk av biverkningar och att
              det totalt sett till och med kan vara skadligt?
            </seg>
            <seg>
              Den viktiga poängen här är inte att äggallergikerna mår allra
              bäst av att själva bli vaccinerade, utan det viktigaste är att
              vi vaccinerar befolkningen och försöker nå det mål som satts upp
              av regeringen och som får stöd såväl av Smittskyddsinstitutet
              som Socialstyrelsen, att nå upp till två tredjedelar eller två
              fjärdedelar av befolkningen. Först då garanterar vi alla riskgrupper
              skydd mot de problem som man kan drabbas av i form av svininfluensan,
              nämligen en allvarlig sjukdom. Det är det som är målet.
            </seg>
            <seg>
              Man kan bli bekymrad när man ser den mediala bilden av det hela.
              Det vi läser om i medier och som oroar befolkningen är att det
              finns biverkningar, även om de är få och beskedliga. Men med den
              här massexponeringen kommer en del biverkningsproblem att lyftas
              fram och ses som allvarliga. Vi har kunnat konstatera även en
              del dödsfall, tragiskt nog. Men det är inte på nivån av att detta
              skulle vara ett dåligt vaccin, utan det handlar mer om den massiva
              exponeringen av de risker som är förknippade med detta totalt
              sett.
            </seg>
            <seg>
              När mediebilden skapar oro måste man rättmätigt ställa sig frågan:
              Vad är poängen med att väcka en sådan interpellation om en liten
              grupp och skapa ytterligare oro hos dem och kräva att regeringen
              ska agera med en prioritering som enligt alla sakkunniga bedömare
              skulle vara felaktig? I stället för att sträva efter massvaccinationsmålet
              skulle man rikta in sig mot en liten grupp som skulle bli vaccinerad.
              Det kan inte vara vettigt att frångå målet, för då kommer andra
              riskgrupper att drabbas. I en central fråga säger interpellanten
              att det vore naturligt att Sverige sökte likadan lösning som Norge
              för att se till att en så stor del som möjligt av befolkningen
              får det skydd som vaccinering som innebär. Ja, om man då väljer
              att prioritera ett äggfritt vaccin, med de kostnader det innebär,
              för en mindre grupp människor i stället för att försöka uppnå
              det ursprungliga massvaccinationsmål som vi har varit överens
              om i kammaren, är det inte en så stor del av befolkningen som
              möjligt som får det skydd som vaccination innebär. Då väljer man
              selektivt ut en grupp, och det kan inte vara förenligt med folkhälsan.
            </seg>
          </u>
          <note type="speaker">
            Anf. 66 LARS U GRANBERG (s):
          </note>
          <u who="lars_u_granberg_5603e1" xml:id="i-f33a2eab582ff414" next="cont">
            <seg>
              Herr talman! Nej, Finn Bengtsson, den här debatten handlar inte
              om det du var inne på. Debatten handlar mer om en otydlighet från
              regeringens sida. Astma- och allergiförbundet har skickat brev
              där de ställt frågan till Maria Larsson och fått svar från Maria
              Larssons pressekreterare att det här är en fråga till Socialstyrelsen.
              Socialstyrelsen svarar: Nej, det här är en fråga till Socialdepartementet.
            </seg>
            <seg>
              Det är utifrån det vi har den här debatten för att nå en tydlighet.
              Jag kan fråga Maria Larsson: Är det svar du har gett till Astma-
              och allergiförbundet ett tydligt svar? Är det logiskt att vi har
              valt ett annat agerande än Norge när det gäller att bemöta de
              människor i vårt land, runt 1 000 personer, som är i behov av
              ett annat vaccin? Ge dem ett tydligt svar. Får vi ett tydligt
              svar då kanske det räcker. Astma- och allergiförbundet har inte
              uppfattat regeringen som tydlig, och därför har vi den här interpellationsdebatten.
            </seg>
          </u>
          <note>
            Ajournering
          </note>
          <note>
            Kammaren beslutade kl. 15.58 på förslag av talmannen att ajournera
            förhandlingarna till kl. 18.00.
          </note>
          <u who="lars_u_granberg_5603e1" prev="cont">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 18.00.
          </note>
          <note>
            6 § (forts.) Svar på interpellation 2009/10:147 om tillgången
            till äggfritt vaccin
          </note>
          <note type="speaker">
            Anf. 67 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-46a4b5554a48d727">
            <seg>
              Fru talman! Det känns bra att vara tillbaka igen och fullfölja
              debatten.
            </seg>
            <seg>
              Vi gör just nu något vi inte har gjort tidigare, nämligen vaccinerar
              en hel befolkning under extremt kort tid. Jag är glad över landstingens
              fantastiska insats. Det är en insats utöver vad man hade kunnat
              förvänta sig, och de har organiserat detta på så sätt att det
              i de flesta fall är väldigt väl fungerande. Låt mig också säga
              att jag är glad över svenska folkets vilja att vaccinera sig för
              att skydda sig själva och också andra. Vi leder ligan i Europa,
              och jag tror att det är en stor fördel inte bara när vi nu är
              inne i första vågen av pandemin utan även vid en ny våg.
            </seg>
            <seg>
              Att kunna erbjuda skydd till hela befolkningen har varit en tydlig
              målsättning eftersom vi vet att en tredjedel av dem som drabbas
              av allvarlig sjukdom eller död inte tillhör de grupper som har
              varit prioriterade medicinskt eller de utpekade riskgrupperna.
              Därför är det angeläget att det finns skydd till hela befolkningen.
            </seg>
            <seg>
              I dag diskuterar vi äggallergiker, och jag vill säga att merparten
              av äggallergikerna omfattas av det vaccin som finns att tillgå
              i vårt land. Den lilla grupp som inte gör det får ändå ett fullgott
              skydd genom antiviraler. Det innebär att vi har skydd att erbjuda
              till hela befolkningen.
            </seg>
            <seg>
              Jag vill också säga att jag inte tycker att vi ska uttrycka det
              som att vi har haft tur att inga allvarliga händelser har inträffat.
              Vi har nämligen varit noga med att få ett vaccin som är testat
              och godkänt, och när Socialstyrelsen fick uppdraget av regeringen
              att göra upphandlingen bedömde den att just detta var en av de
              viktigaste sakerna. Det skulle vara ett testat vaccin, och det
              skulle vara bra och säkert även ur leveranshänseende. Det handlade
              om att jobba tillsammans med ett stort bolag för att vi snabbt
              skulle kunna få leveransen.
            </seg>
            <seg>
              Allt detta har fungerat bra, och vi har en öppen biverkningsrapportering.
              På Läkemedelsverkets hemsida finns alla biverkningar rapporterade.
              Så här långt har vi inte sett något som är extremt konstigt eller
              annorlunda, utan det följer ungefär den biverkningsrapportering
              vi har kring det årliga influensavaccinet. Det gäller som sagt
              en ganska stor andel av befolkningen vi är uppe i 5055 procent.
              Det är alltså många som har blivit vaccinerade, och i förhållande
              till det är biverkningsrapporteringen inte särskilt omfattande.
              Detta är glädjande, och vi hoppas att det ska bestå.
            </seg>
            <seg>
              Det finns inte heller några oklarheter i uppdraget. Socialstyrelsen
              fick uppdraget att upphandla, och vaccinet kan som sagt var användas
              av nästan alla. För dem som har en kraftig äggallergi och inte
              kan använda det finns antiviraler. Det är precis det Socialstyrelsen
              rekommenderar, och det innebär att hela befolkningen har ett skydd.
            </seg>
          </u>
          <note type="speaker">
            Anf. 68 MARINA PETTERSSON (s):
          </note>
          <u who="marina_pettersson_d4ec67" xml:id="i-d1b5d9a366c17c1a">
            <seg>
              Fru talman! Om Socialstyrelsens riktlinjer är att man till denna
              grupp ska vara frikostig med antivirala mediciner som Tamiflu
              varför vaccinerar vi då de människor som har en grav äggallergi
              efter testning och tar risken för svåra allergiska reaktioner
              som i extrema fall kan vara livshotande? Jag undrar varför vi
              inte kan göra som Norge har gjort och köpa in äggfria vaccinationsdoser
              till de människor som har grava äggallergier.
            </seg>
            <seg>
              Svenska myndigheter uppmanar alla medborgare att vaccinera sig,
              och många har hörsammat det. Det är väldigt bra. Vi har nått långt
              när det gäller vaccinationsgraden i Sverige, och så ska det vara.
              Men då ska myndigheterna också se till att alla medborgare kan
              vaccinera sig. Det tycker jag är ett rimligt krav.
            </seg>
          </u>
          <note type="speaker">
            Anf. 69 FINN BENGTSSON (m):
          </note>
          <u xml:id="i-b5df91b5fd094992" who="unknown">
            <seg>
              Fru talman! Marina Pettersson, understödd av Lars U Granberg,
              försöker göra detta till en fråga om en minoritet som inte har
              blivit tillgodosedd. Låt oss konstatera att det gäller att inte
              tappa fokus i den framgångssaga som massvaccinationen i Sverige
              ändå har blivit så här långt.
            </seg>
            <seg>
              Målet måste vara att hindra smittspridningen mellan en majoritet
              av dem som kan bli sjuka så att ingen minoritet ska råka illa
              ut. Det som i interpellationen mycket riktigt lyfts fram som ett
              uttryck för att skydda en minoritet, nämligen Astma- och allergiförbundets
              uttalande, är en partsinlaga för en minoritet. Vi har samtidigt
              många andra minoriteter som så här långt har råkat värre ut på
              grund av den smittspridning som sker, till exempel de som är transplanterade
              och immunsupprimerade, som det heter. De har ett sämre skydd,
              och det är därför vi måste se till att massvaccinationen uppnår
              sitt huvudsyfte att en majoritet av befolkningen blir vaccinerade.
              Vi är på väg dit.
            </seg>
            <seg>
              När vi hör interpellanten och Granberg värna Astma- och allergiförbundets
              uttalande blir motfrågan: Skulle regeringen lyssna mer på detta
              än på Smittskyddsinstitutet eller Socialstyrelsens experter? Eller
              skulle den för den delen lyssna mer på experterna i astma- och
              allergiverksamheten inom hälso- och sjukvården, som inte har uttryckt
              detta önskemål? De ser nämligen just värdet av att även andra
              minoriteter som kan drabbas av allvarlig sjukdom värnas i första
              hand.
            </seg>
            <seg>
              Detta område är alldeles för komplext för att lyftas in i partipolitik
              och för att man ska försöka stå som garant för en minoritet när
              det är hela befolkningen och en rad olika utsatta individgrupper
              som kan råka i klistret om vi inte lyckas uppnå målet. Glädjande
              nog, fru talman, är vi dock på väg dit, och det finns som ministern
              har sagt hjälp och stöd bland annat antivirala medel för de grupper
              som inte kan få vaccin i dag.
            </seg>
          </u>
          <note type="speaker">
            Anf. 70 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-038c183ab814be74">
            <seg>
              Fru talman! Alla ska ha ett fullgott skydd, och Socialstyrelsens
              rekommendationer innebär att man som äggallergiker bör rådgöra
              med sin läkare. Läkaren ska göra en individuell bedömning om äggallergin
              är så allvarlig att man inte bör vaccinera sig. Fortsatt är det
              så att också många av dem som har äggallergi har kunnat använda
              vaccinet. För den lilla grupp som inte kan det finns antiviraler.
              Att vi inte använder antiviraler till hela befolkningen beror
              på att vi då skulle riskera att få en resistensutveckling som
              vore väldigt olycklig.
            </seg>
            <seg>
              Vaccin finns att tillgå för stora delar av befolkningen, och
              övriga får antivirala läkemedel. Vi har ett skydd åt hela befolkningen.
              Det är inte alla länder som har det, men vi har varit angelägna
              om att så ska vara fallet i Sverige. Vi ser nämligen att en tredjedel
              av dem som blir allvarligt sjuka och till och med avlider inte
              tillhör de riskgrupper som pekas ut, och därför måste skyddet
              vara för alla.
            </seg>
          </u>
          <note type="speaker">
            Anf. 71 MARINA PETTERSSON (s):
          </note>
          <u who="marina_pettersson_d4ec67" xml:id="i-89b6d5640de3625c">
            <seg>
              Fru talman! Jag upprepar Socialstyrelsens rekommendation att
              man ska behandla dem som har väldigt hög grad av äggallergi med
              antivirala läkemedel, till exempel Tamiflu. Det är vad Socialstyrelsen
              rekommenderar.
            </seg>
            <seg>
              Om man till exempel går in på Astma- och allergiförbundets hemsida
              kan man se ett budskap till medlemmarna från regeringen: Äggfritt
              vaccin ska inte köpas in. Regeringen och statsrådet Maria Larsson
              menar att den lilla grupp som på grund av sin allergi inte vaccineras
              ska få det antivirala medlet i stället. Men då återstår frågan
              varför vi fortsätter att ta risken och utsätta dessa människor
              för just det vaccin som i vissa fall ger anafylaktisk chock. Det
              är ändå 15 individer hittills som har fått dessa allvarliga reaktioner.
            </seg>
            <seg>
              Då menar jag att man kanske skulle ändra strategin. Varför ska
              man ta denna risk? I stället borde man kanske satsa fullt på Tamiflu,
              om man nu inte kan köpa in vaccinet.
            </seg>
            <seg>
              Det är frågor som fortfarande återstår, men vi får se vad framtiden
              bär på.
            </seg>
          </u>
          <note type="speaker">
            Anf. 72 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-b3a105640828514c">
            <seg>
              Fru talman! Det handlar om individuella medicinska bedömningar
              som varken jag eller Marina Pettersson kan avgöra. Men återigen:
              Vi har sett till att alla får ett skydd. Den individuella bedömningen
              innebär också att man bedömer risken att få en allvarlig allergichock.
              Vi har inte haft några allvarliga incidenter. Det har funnits
              reaktioner, men inget som har fått allvarliga konsekvenser. Så
              här långt får man väl ändå säga att de individuella bedömningarna
              har fungerat på ett bra och tillfredsställande sätt.
            </seg>
            <seg>
              Det äggfria vaccinet finns i ganska liten utsträckning och på
              en marknad där det mesta är uppköpt i dag. Just nu är det alltså
              inget alternativ. Det är också viktigt att säga att man får samma
              skydd genom antiviraler. Det är därför som bedömningen hela tiden
              måste göras av behöriga läkare som kan titta på graden av äggallergi
              hos den enskilda patienten och göra bedömningen om det är vaccin
              eller antiviraler som passar just den individen bäst.
            </seg>
            <seg>
              Vi får säkert anledning att återkomma till vaccineringarna. Men
              låt mig säga att vi nu har kommit så långt i vaccineringarna att
              vi faktiskt har ett skydd åt befolkningen. Jag hoppas bara att
              vi ska kunna uppnå en ännu högre vaccinationsgrad. Men svenska
              folket har varit väldigt benäget att vaccinera sig i denna situation,
              som är lite unik, och det har gjorts fantastiska insatser från
              landstingens sida.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2009/10:152 om riskbedömningar när
            det gäller barn som upplever och bevittnar våld
          </note>
          <note type="speaker">
            Anf. 73 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-34ff2016d888c8ca" next="cont">
            <seg>
              Fru talman! Carina Ohlsson har frågat mig vad jag avser att göra
              för att barn som upplever och bevittnar våld ska få stöd och hjälp
              oavsett i vilken kommun de bor. Hon har också frågat mig hur jag
              avser att följa upp resultatet i tillsynen med avseende på de
              brister som påtalas när det handlar om vårdnad, boende och umgänge.
            </seg>
          </u>
          <note>
            Den tillsyn som Carina Ohlsson hänvisar till i sin interpellation
            har regeringen tagit initiativ till. I juli 2007 ändrades 5 kap.
            11 § i socialtjänstlagen i syfte att tydliggöra socialnämndens
            skyldighet att särskilt beakta brottsoffers, framför allt kvinnor
            och barn som bevittnat våld, behov av stöd och hjälp. I samband
            med lagändringen gav regeringen ett antal uppdrag i syfte att
            förbättra och kvalitetssäkra socialnämndens stöd till våldsutsatta
            kvinnor och barn som bevittnat våld. Bland annat fick länsstyrelserna
            i uppdrag att tillsammans med Socialstyrelsen genomföra en förstärkt
            tillsyn på området.
          </note>
          <u who="nina_larsson_c91cec" prev="cont">
            <seg>
              De brister som lyfts fram i tillsynen när det gäller barnen är
              allvarliga. Det är oerhört viktigt att barn som bevittnar våld
              uppmärksammas och får den hjälp och det stöd de behöver. Enligt
              socialtjänstlagen måste socialtjänsten hantera frågor som rör
              vårdnad boende och umgänge på ett professionellt sätt. Det kan
              till exempel handla om att socialnämnden skyndsamt gör en förhandsbedömning
              av om en utredning ska inledas och att utredningen sedan inleds
              utan dröjsmål. Utgångspunkten i socialtjänstens arbete ska alltid
              vara barnets bästa.
            </seg>
            <seg>
              Socialstyrelsen har på uppdrag av regeringen tagit fram allmänna
              råd om socialnämndens arbete med våldsutsatta kvinnor och barn
              som bevittnat våld. Dessa börjar gälla i slutet av december 2009.
              Socialstyrelsen kommer också att ta fram en handbok som publiceras
              den 1 juni 2010. De allmänna råden och handboken bygger på en
              probleminventering som bland annat innefattar länsstyrelsernas
              förstärkta tillsyn och beaktar de brister som har identifierats.
            </seg>
            <seg>
              En viktig del i det kunskapsuppdrag som Socialstyrelsen fick
              2007 och som redovisades den 1 december tillsammans med resultatet
              av tillsynen, handlar om att långsiktigt och strategiskt sprida
              kunskap till socialtjänstens personal. Socialstyrelsen kommer
              därför att, som komplement till de allmänna råden och handboken,
              genomföra en aktiv kommunikationsinsats. Bland annat kommer en
              målgruppsanpassad webbplats att skapas för socialtjänsten samt
              nätverksträffar genomföras för nämnder, chefer och handläggare
              och behandlare.
            </seg>
            <seg>
              En viktig del av det sammantagna kunskapsstödet är att Socialstyrelsen
              ska ha tillgång till kvalitetssäkrade bedömningsinstrument som
              kan användas i socialtjänstens arbete med våldsutsatta kvinnor
              och barn som bevittnar våld. Socialstyrelsen arbetar med att kvalitetssäkra
              sådana instrument och de beräknas vara tillgängliga i slutet av
              2010.
            </seg>
            <seg>
              När det gäller vårdnad, boende och umgänge vill jag lyfta fram
              det uppdrag som Socialstyrelsen fick i samband med lagändringen
              i föräldrabalken 2006. Socialstyrelsen ska ta fram riskbedömningsinstrument
              som ska användas i socialtjänstens arbete med ärenden om vårdnad,
              boende och umgänge. Uppdraget ska redovisas den 1 mars 2011. Det
              pågår för närvarande även en revidering av Socialstyrelsens allmänna
              råd om socialnämndens handläggning av vissa frågor om vårdnad,
              boende och umgänge. Redan i dag framgår vad som ska gälla i samband
              med samarbetssamtal vid misstankar om våld eller annan kränkande
              behandling.
            </seg>
            <seg>
              I detta sammanhang vill jag också nämna att regeringen vidtagit
              åtgärder för att stimulera förebyggande arbete för barn i familjer
              där våld och övergrepp mellan vuxna förekommer. Det är viktigt
              att det sätts in åtgärder så tidigt som möjligt. Varje år satsas
              medel med syfte att utveckla målinriktade, strukturerade och samordnade
              förebyggande insatser för denna målgrupp på kommunal nivå.
            </seg>
            <seg>
              Regeringen har alltså vidtagit en rad åtgärder för att utveckla
              och kvalitetssäkra socialtjänstens arbete med våldsutsatta kvinnor
              och barn som bevittnar våld. Det handlar om ett långsiktigt arbete
              och det resultat vi nu ser i form av olika former av förbättrat
              kunskapsstöd är en viktig del i detta arbete. Regeringen kommer
              att fortsätta följa denna fråga.
            </seg>
          </u>
          <note type="speaker">
            Anf. 74 CARINA OHLSSON (s):
          </note>
          <u who="carina_ohlsson_d193bc" xml:id="i-e282320ea53a775b">
            <seg>
              Fru talman! Jag får tacka ministern för svaret. Jag tycker att
              svaret är bra men är inte riktigt nöjd i alla fall. Jag tror att
              det i den här debatten kommer att visa sig att inte heller ministern
              är det.
            </seg>
            <seg>
              Precis som ministern beskriver har det gjorts en nationell tillsyn
              som det kom en slutrapport om häromveckan. Den heter Våldsutsatta
              kvinnor och barn som bevittnar våld Alla kommuners ansvar . Det
              är 80 kommuner som man har tittat på när det gäller hur de jobbar
              med den här frågan, att ge stöd och hjälp och hur man gör undersökningar
              som ska ligga till grund för exempelvis domstolsbeslut om vårdnad,
              boende och umgänge.
            </seg>
            <seg>
              I slutsatserna om vårdnad, boende och umgänge står det att det
              är endast 25 procent av kommunerna som uppfyller lagstiftningen.
              Jag tror att vi kan vara överens om att detta inte kan accepteras.
              Det finns inget i världen som kan rättfärdiga att barn far illa,
              och det finns heller inga ursäkter när barn far illa.
            </seg>
            <seg>
              Vi kan egentligen inte säga att kommunerna lever upp till att
              barnets bästa får råda och att det är barnets behov som styr.
              Därför nöjer jag mig inte riktigt med svaret att regeringen följer
              frågan.
            </seg>
            <seg>
              Jag skulle gärna vilja få reda på hur man gör när man nu ser
              resultaten av undersökningen. Lagstiftningen har ju funnits där
              länge, även om socialtjänstlagen nu har skärpts. Tidigare stod
              det att barn som bevittnar våld bör får stöd och hjälp, och nu
              är det ändrat till ska. Men kommunerna har ändå haft många år
              på sig att jobba med de här frågorna.
            </seg>
            <seg>
              Att man ska göra riskbedömningar när det gäller vårdnad, boende
              och umgänge har också funnits med under mycket lång tid, men ändå
              ser vi stora brister. Det kan få fruktansvärda konsekvenser. Vi
              kan i dag läsa i medierna om ett uppmärksammat fall där mamman
              blev mördad och det finns små barn som samhället kanske skulle
              ha sett, och samhället borde ha insett att familjen behövde ett
              helt annat stöd.
            </seg>
            <seg>
              Häromveckan uppmärksammades i min valkrets, Skaraborg, ett fall
              där kommunen inte ansett att de hade råd med en kontaktperson
              när det gällde umgänge, och det innebar att barnet blev olovligen
              bortfört. Mamman har alltså vårdnaden.
            </seg>
            <seg>
              Det är sådana konsekvenser det kan få. Som tur är sker inte detta
              så ofta, men vi vet ändå att barn far väldigt illa om de lever
              med någon som de är rädda för och inte får den trygga uppväxtmiljö
              som det borde innebära att vi ser till barnens bästa.
            </seg>
            <seg>
              Jag skulle alltså vilja höra lite mer om det här. Nu när man
              ser att resultatet är så här, vad kommer ministern att göra i
              kontakten med kommuner eller med länsstyrelser och Socialstyrelsen
              för att gå lite snabbare fram med att beakta frågan?
            </seg>
          </u>
          <note type="speaker">
            Anf. 75 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c71f350f30243aab">
            <seg>
              Fru talman! Jag tror att jag i min redovisning gav exempel på
              en massa åtgärder som faktiskt är vidtagna. Det var roligt att
              Carina Ohlsson är nöjd med svaret. Jag är lika bekymrad som Carina
              Ohlsson över hur situationen ser ut.
            </seg>
            <seg>
              När det gäller den granskning, den tillsynsrapport, som vi har
              fått kan man säga att det är första gången som en nationell tillsyn
              har genomförts på ett likartat sätt över hela landet med gemensamma
              nationella bedömningskriterier. Det är alltså ny kunskap som vi
              har fått. Den visar skillnader i hur kommunerna tar sitt ansvar.
            </seg>
            <seg>
              Man kan tydligt läsa att av de här 80 kommunerna som är granskade
              har samtliga kommuner och nämnder fått brister påtalade. Sedan
              kan man säga att de flesta bristerna inte bedöms vara av allvarlig
              karaktär, men sju kommuner och nämnder har haft så omfattande
              brister att länsstyrelsen har riktat allvarlig kritik mot dem.
            </seg>
            <seg>
              Jag tycker att det är bra att vi för första gången har en samlad
              bild av hur situationen ser ut i Sverige när det handlar om de
              som inte själva har så starka röster och som är i ett mycket utsatt
              läge. Det är där någonstans som vi måste börja för att ta reda
              på hur det står till för att veta också vad vi ska vidta för åtgärder.
            </seg>
            <seg>
              Åtgärder har vi som sagt satt i gång en hel rad utifrån både
              tillsynsrapporten och den granskning som är gjord. Vi har sett
              till att de granskade kommunerna börjat satsa på att utveckla
              och förbättra sitt arbete. Det gör de naturligtvis i dialog med
              länsstyrelserna som har gjort tillsynen. Länsstyrelserna vittnar
              om att det händer saker i de kommuner som har fått brister påtalade.
              Man ser över sina rutiner och man försöker förbättra sitt arbete,
              och här finns det naturligtvis skäl att följa upp och se till
              att det verkligen sker en påtaglig förändring inte bara i det
              korta perspektivet utan också i det långa perspektivet.
            </seg>
            <seg>
              Sedan har också länsstyrelsernas tillsyn legat till grund för
              de nya allmänna råd som Socialstyrelsen precis har tagit fram.
              Man har verkligen beaktat de brister som har lyfts upp där. I
              de nya allmänna råden framgår det att socialnämnden bör utreda
              till exempel våldets karaktär och omfattning, hur våldet har påverkat
              barnet och dess relation till föräldrarna, barnets egen uppfattning
              om våldet, om barnet också har blivit utsatt för våld och vilket
              behov barnet har av stöd och hjälp på kort och lång sikt.
            </seg>
            <seg>
              De allmänna råden är alltså ganska detaljerade och ger en hjälp
              för socialnämnderna att kunna göra en dokumentation som verkligen
              har ett tydligt barnperspektiv.
            </seg>
            <seg>
              Sedan har ju Socialstyrelsen också jag vet inte om det kanske
              var det som Carina Ohlsson syftade på fått i uppgift att ta fram
              ett riskbedömningsinstrument när det gäller arbetet med vårdnad,
              boende och umgänge. Det ska redovisas den 1 mars 2011. Jag skulle
              önska att vi hade kunnat få redovisning mycket tidigare. Problemet
              är att det hittills saknas vetenskapliga metoder i Sverige. Det
              uppdrag man har fått är alltså att utveckla det här, och då måste
              man först börja med att samla in befintlig kunskap om vad det
              finns för utvärderande metoder och förmodligen uppfinna nya. Det
              är ett metodutvecklingsarbete som tar lite tid. Det kan jag beklaga.
              Jag skulle önska att vi hade varit mycket längre fram, men det
              är i alla fall igångsatt, och det tror jag blir ett mycket viktigt
              verktyg för socialtjänsten att ha till sitt förfogande.
            </seg>
            <seg>
              Sedan reviderar Socialstyrelsen just nu allmänna råd om handläggning
              just när det gäller frågor om vårdnad, boende och umgänge. Det
              är alltså väldigt många saker, och jag har ytterligare saker på
              agendan som jag kanske kan berätta om.
            </seg>
          </u>
          <note type="speaker">
            Anf. 76 CARINA OHLSSON (s):
          </note>
          <u who="carina_ohlsson_d193bc" xml:id="i-3d5b5eedcb97c71e">
            <seg>
              Fru talman! Jag har fått reda på här att det är mycket på gång,
              och det tycker jag är bra. Men jag känner otålighet, för under
              tiden far väldigt många barn illa för att kommuner inte sköter
              sitt uppdrag. Man kan inte nog understryka att kommuner verkligen
              borde veta vad de har för lagstiftning att följa. Om man till
              exempel kör för fort och blir stoppad av polis kan man ju inte
              säga: Tyvärr, jag visste inte att det var hastighetsbegränsning.
              Det är ingen förmildrande omständighet. Men om man däremot tittar
              här hur kommuner följer lagstiftningen när det gäller barn och
              barnens bästa uppfyller de inte alls alla villkoren.
            </seg>
            <seg>
              Det är mycket bra att man kommer att ta fram riskbedömningsinstrument
              och allmänna råd som nu finns tillgängliga och ska börja följas.
              Men det är bara att man önskar att kommunerna skulle ha gjort
              det här ändå för att det faktiskt redan står i socialtjänstlagen,
              också när det handlar om vårdnad, boende och umgänge, att man
              skulle göra detta tidigare. Det är det som jag känner otålighet
              inför. Under tiden, tills det här är i mål, undrar jag vad som
              kan göras så att man inte bara väntar och ser.
            </seg>
            <seg>
              Jag kan ställa några frågor som kanske kan leda en bit på vägen.
              När man pratar med socionomer om vad de har för utbildning säger
              de att sådant som handlar om barn som bevittnar våld och våld
              mot kvinnor inte finns i examensordningen. Då är det klart att
              det kanske inte heller är så lätt att ta fram bedömningsinstrument.
            </seg>
            <seg>
              Det framgår också i den här tillsynsrapporten att det till och
              med kan vara så inom samma kommun att man inte har samma tillämpning.
              Man kanske exempelvis inte samarbetar mellan familjerätten och
              den enhet som ska ge stöd och hjälp. Jag undrar om ministern också
              skulle kunna jobba med sådant när det handlar om utbildning, till
              exempel att samverka med Utbildningsdepartementet och försöka
              trycka på. Nu vet jag att Högskoleverket och de olika utbildningarna,
              universitet och högskolor, är egna myndigheter, så man kan inte
              som minister säga: Nu ska ni ha det här i examensordningen. Men
              man kanske ändå kan verka för att faktiskt ge möjlighet för dem
              som ska jobba med de här frågorna så att de har relevant kunskap.
              Då tror jag, eller jag är till och med övertygad om, att det skulle
              gå mycket snabbare.
            </seg>
            <seg>
              Vi vet ju som sagt att 200 000 barn lever i Sverige i dag i familjer
              där det förekommer våld. Vi kan också se på siffror att den grupp
              där våldet ökar allra mest är bland ensamstående mödrar. Mellan
              2000 och 2005 har det ökat med 44 procent. Vi vet ju också att
              de här barnen är väldigt utsatta i sin situation.
            </seg>
            <seg>
              Jag har också fått rapporter från en del kommuner om att det
              förekommer att man drar ned på resurserna för till exempel kvinnofridssamordnare
              och också, som jag sade tidigare, resursen när det gäller att
              vara kontaktperson när det är någon som har umgänge med sitt barn.
              Det är sådana signaler som ministern också skulle kunna hjälpa
              till att ge i de kontakter som ministern har med till exempel
              andra departement och Sveriges Kommuner och Lansting.
            </seg>
          </u>
          <note type="speaker">
            Anf. 77 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-411b1dbc6d7c4eb2">
            <seg>
              Fru talman! Om man tycker att kommunerna inte lever upp till
              lagstiftningen är jag också bekymrad. Det är därför som vi har
              börjat agera i det här. Jag kan beklaga att de inte gör det på
              ett bättre sätt, men där måste faktiskt Carina Ohlsson och den
              tidigare regeringen ta ett ansvar för att vi inte har skaffat
              oss den nationella kunskapsöverblicken och haft en fungerande
              tillsyn.
            </seg>
            <seg>
              Jag menar att mycket av detta, att upptäcka bristerna och blottorna
              och att lagstiftningen inte följs, är tillsynens roll. Det är
              också deras roll att påtala om så inte sker. Sedan skulle man
              önska att det skedde i alla kommunerna av egen kraft. Tillsynen
              är dock det verksamma medlet. Här har tillsynen brustit, och det
              har fått pågå under många år.
            </seg>
            <seg>
              Nu förstärker vi tillsynen. Vi förändrar den. Den flyttas från
              och med årsskiftet till Socialstyrelsen, vilket gör att den kan
              ske på ett mer enhetligt sätt i hela landet. Vi tillför också
              resurser. Det sker en resursförstärkning. Det tror jag kommer
              att ha betydelse för att vi ska få en mer kraftfull tillsyn.
            </seg>
            <seg>
              Ett annat nationellt ansvar som jag tycker är lite försummat
              gäller metodutvecklingen. Det gäller det riskbedömningsinstrument
              som vi redan har varit inne på och som jag tror är av central
              betydelse. Där känner jag ett stort nationellt ansvar för att
              se till att socialtjänsten får bra verktyg som de kan använda
              sig av.
            </seg>
            <seg>
              Vi ser vad som har hänt sedan metodverktyget barns behov i centrum,
              BBIC, kom. Det används. I nästan alla kommuner i Sverige har man
              i dag gått utbildning på det. De som arbetar inom socialtjänsten
              tar verkligen till sig ny kunskap. De är mycket benägna att applicera
              nya metoder inom sina verksamhetsområden. De frågar efter sådant.
              Det finns ett efterfrågetryck. Detta har, tycker jag, försummats
              tidigare.
            </seg>
            <seg>
              Jag skulle också vilja säga något om det som Carina Ohlsson efterfrågar
              när det gäller att hitta bra samverkansformer. Det finns faktiskt
              ett stöd för det inom ramen för skolan. Skolverket har i uppdrag
              att fördela medel till samverkansprojekt samt stödja lokalt utvecklingsarbete
              om barn och unga som far illa eller riskerar att fara illa. Man
              ska kunna samordna utvecklingsarbetet mellan skola, polis, socialtjänst
              och barn- och ungdomspsykiatri. 125 projekt har fått medel för
              att titta på just samverkan. Skolverket har också tagit fram ett
              stödmaterial med lärande exempel. Vi ska i dagarna få en redovisning
              av det arbetet. Det har alltså gjorts ett arbete på detta område.
            </seg>
            <seg>
              Dessutom tillsattes en särskild utredare den 3 september. Utredaren
              ska göra en översyn av skolans arbete med utsatta barn. Vi vet
              att socialtjänsten upptäcker endast en bråkdel av dessa barn.
              Man behöver samarbeta med skolan och förskolan för att kunna identifiera
              barn som far illa i ett mycket tidigare skede än då socialtjänsten
              kommer in. Samarbete är alltså ett honnörsord om vi ska kunna
              komma in tidigt med preventiva insatser.
            </seg>
          </u>
          <note type="speaker">
            Anf. 78 CARINA OHLSSON (s):
          </note>
          <u who="carina_ohlsson_d193bc" xml:id="i-b651eb11f3f8d1a2">
            <seg>
              Fru talman! Så mycket samarbete och samverkan som möjligt tycker
              också jag är oerhört viktigt. Jag vill understryka det.
            </seg>
            <seg>
              Just i dagarna har jag blivit tillfrågad om aktiviteten inom
              kvinnojourrörelsen och ifall den kampanj som polisen nu har haft
              diskuterats med till exempel kvinnojourerna. Tyvärr har det inte
              varit så. Man har inte ens vetat om den. I stället har man fått
              affischer tillsända. Det har inte funnits någon samverkan. Det
              är oerhört viktigt att en samverkan verkligen kommer till stånd
              och att de satsningar som finns i handlingsplanen mot våld mot
              kvinnor verkligen görs. Där får vi hjälpas åt. Jag kan gärna vara
              en del i det. Vi behöver se till att det som behöver göras verkligen
              görs.
            </seg>
            <seg>
              Det som känns oroande är att det här området kan bli eftersatt
              i tider när resurser dras ned i kommunerna. Jag håller med om
              att det är oerhört viktigt att det bedrivs en tillsyn, och det
              är ju länsstyrelserna som har haft uppgiften att bedriva tillsynen.
              Sedan har de väl brustit i det eftersom bristerna inte kommit
              fram tidigare. Man har i stort sett vetat hur det förhållit sig,
              för det har kommit rapporter från bland annat Barnombudsmannen.
              Det vi ser är att bristerna består.
            </seg>
            <seg>
              Vi kan inte nog understryka att det handlar om barnets bästa.
              Det kan man till och med höra uttalas av till exempel jurister.
              Men sedan ser man ofta till föräldrarnas rätt till sina barn,
              trots att det är barnet som har rätt till sina föräldrar. Man
              måste i första hand se till barnets bästa. Jag tycker att vi tillsammans
              ska försöka följa dessa frågor. Jag känner dock en oro.
            </seg>
            <seg>
              Det som också oroar mig är att barn i vissa bostadsområden, sådana
              med låga inkomster och liknande, kan vara ännu mer utsatta. Likaså
              kan vi se att vårdnadsbidragen ökar, och då gäller det att se
              till att inte de barn som inte går i förskolan ska fara illa.
              Jag hoppas att även detta bevakas från ministerns sida.
            </seg>
          </u>
          <note type="speaker">
            Anf. 79 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-41b0ace7fa483a4e">
            <seg>
              Fru talman! Att vårdnadsbidraget skulle medföra att fler barn
              far illa har jag svårt att köpa. Jag tror att det är bra för barnen
              att få möjlighet till mer tid med sina föräldrar.
            </seg>
            <seg>
              Jag skulle vilja säga att regeringen tagit detta problem på mycket
              stort allvar. Det är en av de frågor som jag arbetat allra mest
              med. Barn som är utsatta och far illa är en hjärtefråga för mig.
              Det har inneburit att vi skjutit det här arbetet framåt, inte
              i tid utan tvärtom i aktiv handling.
            </seg>
            <seg>
              Jag välkomnar de ideella organisationernas bidrag i det arbetet.
              Kvinnojourerna gör en fantastisk insats. Det är därför vi både
              har skärpt lagstiftningen och tydligt talat om för kommunerna
              att man uppnår mycket bättre kvalitet om man samarbetar med de
              frivilligorganisationer som finns på arenan.
            </seg>
            <seg>
              Som sagt, vi har legat i. Vi har nu nya allmänna råd. De är alldeles
              färska och börjar gälla i dagarna. En handbok kommer att presenteras
              till hjälp för socialtjänstens personal. En kommunikationsinsats
              med utbildning av personalen kommer att genomföras. En ny webbplats
              skapas för egen konsumtion av kunskap. Nätverksträffar kommer
              att arrangeras för nämnder, chefer, handläggare och behandlare.
              Det långsiktiga arbetet med att ta fram ett kvalitetssäkrat bedömningsinstrument
              är igångsatt och pågår således. Det gäller även riskbedömningsinstrumentet
              för att upptäcka barn som far illa på grund av vårdnad, boende
              och umgänge.
            </seg>
            <seg>
              Jag har inte hunnit berätta särskilt mycket om de riktigt preventiva
              insatserna. Där har vi ett generellt föräldrastöd, vilket kan
              ha betydelse, samt flera utvecklingsprojekt i kommunerna med stöd
              av forskningsinsatser. På så sätt kan vi få fram utvärderade metoder
              som vi vet håller god kvalitet och har avsedd effekt för att kunna
              säkra barns och ungdomar trygga uppväxt.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 2009/10:155 om sverigefinska synskadade
          </note>
          <note type="speaker">
            Anf. 80 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-aa18ddf751bd46f0" next="cont">
            <seg>
              Fru talman! Elina Linna har frågat mig dels vilka åtgärder jag
              avser att vidta för att sverigefinska synskadade ska ha rätt till
              service på sitt modersmål i hela landet, dels om jag avser att
              medverka till att synskadade ur minoritetsgruppen kommer att ingå
              i personkrets 3 enligt lagen om stöd och service för vissa funktionshindrade,
              LSS.
            </seg>
            <seg>
              Arbetet i regeringen är så fördelat att det är jag som har ansvaret
              för socialtjänsten och LSS. Jag har även ansvaret för samordningen
              av handikappolitiken. Handikappolitik är dock sektorsövergripande
              och ett gemensamt ansvar. Det innebär att respektive statsråd
              ansvarar för frågor inom sitt politikområde.
            </seg>
          </u>
          <note>
            Vid generella frågor som rör minoritetspolitik och den nya lagen
            (2009:724) om nationella minoriteter och minoritetsspråk, som
            träder i kraft den 1 januari 2010, rekommenderar jag Elina Linna
            att vända sig direkt till statsrådet Nyamko Sabuni.
          </note>
          <u who="nina_larsson_c91cec" prev="cont">
            <seg>
              Jag begränsar mitt svar, om rätten till service på sitt modersmål,
              till de områden som jag har ansvar för.
            </seg>
            <seg>
              Rätten till stöd och service till personer som har en synskada
              regleras både i socialtjänstlagen och i LSS. Förvaltningslagen
              ger kompletterande regler för hur förvaltningsmyndigheter ska
              handlägga ärenden och är bland annat till för att stärka rättssäkerheten
              och förbättra servicen i förvaltningen. Rätten att använda finska
              vid vissa kontakter med förvaltningsmyndigheter inom de förvaltningsområden
              där finska språket har en förstärkt ställning som nationellt minoritetsspråk
              gäller också personer med funktionsnedsättning.
            </seg>
            <seg>
              Från den 1 januari 2010 gäller även att förvaltningsmyndigheter
              ska verka för att det finns tillgång till personal som behärskar
              minoritetsspråket där detta behövs i enskildas kontakter med myndigheten.
              Detta gäller oavsett om de tillhör något förvaltningsområde.
            </seg>
            <seg>
              Från den 1 januari 2010 görs dessutom ett förtydligande i socialtjänstlagen
              om att en kommun ska verka för att det finns tillgång till personal
              med kunskaper i finska där detta behövs i omvårdnaden av äldre
              personer. Ändringen omfattar hela landet. Förtydligandet omfattar
              endast äldre, men inbegriper givetvis även sverigefinska synskadade
              äldre personer.
            </seg>
            <seg>
              Både i socialtjänstlagen och i LSS föreskrivs att insatser ska
              vara av god kvalitet och att det ska finnas personal med lämplig
              kompetens för att ett gott stöd och en god service ska kunna ges.
              Enligt LSS ska dessutom den enskilde genom insatserna tillförsäkras
              goda levnadsvillkor.
            </seg>
            <seg>
              Det är givetvis värdefullt att det finns tillgång till personal
              som kan tillgodose de behov som människor i ett mångkulturellt
              samhälle har. Av bestämmelserna i socialtjänstlagen och LSS kan
              anses följa att det redan finns en skyldighet att se till att
              det finns tillgång till personal med exempelvis kunskaper i finska
              om detta behövs för att uppnå insatser av god kvalitet. Ansvaret
              för detta ligger i första hand på ansvariga huvudmän, det vill
              säga främst på kommunerna.
            </seg>
            <seg>
              Jag vill i detta sammanhang också framhålla att lagen om valfrihet
              kommer att ge både äldre personer och personer med funktionsnedsättning
              ökade möjligheter att välja utförare. På sikt menar jag att denna
              reform kommer att kunna få betydelse för framväxten av utförare
              med olika språkliga kompetenser.
            </seg>
            <seg>
              LSS-kommittén har sett över LSS inklusive personkretsen. Man
              har därvid beaktat olika invändningar som funnits särskilt när
              det gäller den tredje personkretsgruppen. Skälet är att det inte
              alltid är självklart vad som krävs för att ingå i denna grupp.
              Synskadades riksförbund har bland annat framfört krav på ett förtydligande
              om synskadades rätt till insatser enligt LSS. Utredningens förslag
              blev i princip en bevarad personkrets. Vänsterpartiet har inte
              reserverat sig i denna del.
            </seg>
            <seg>
              Jag vill slutligen framhålla att synskadade redan i dag har rätt
              till insatser enligt LSS om funktionsnedsättningen är omfattande
              och förorsakar betydande svårigheter i den dagliga livsföringen,
              förutsatt att man har behov av de insatser som regleras i denna
              lag, detta oavsett om man är sverigefinsk eller inte.
            </seg>
          </u>
          <note>
            LSS-kommitténs förslag bereds nu i Regeringskansliet.
          </note>
          <note type="speaker">
            Anf. 81 ELINA LINNA (v):
          </note>
          <u who="elina_linna_aed53b" xml:id="i-43e9297770af3bf6">
            <seg>
              Fru talman! Jag vill börja med att tacka statsrådet Maria Larsson
              för svaret.
            </seg>
            <seg>
              Jag ska inledningsvis passa på att påminna om att det råkar vara
              exakt tio år sedan riksdagen beslutade om lagstiftningen om en
              nationell minoritetspolitik. Därmed ratificerade Sverige också
              konventionen om nationella minoriteters rättigheter, det vill
              säga samernas, som också är ursprungsfolk, sverigefinnarnas, tornedalingarnas,
              romernas och judarnas rättigheter till eget språk och egen kultur.
              Vår interpellationsdebatt råkar sammanfalla med tioårsjubileet.
            </seg>
            <seg>
              Den 1 januari 2010 utvidgas förvaltningsområdet till fler kommuner.
              Förvaltningsområdet bestod från början av endast fem kommuner
              i norra Sverige. Nu blir det fler kommuner i norra Sverige och
              därutöver också flera kommuner i Mälardalen. Totalt blir det 23
              kommuner, och fler har uttalat att de är intresserade av att ingå
              i förvaltningsområdet. Jag som sverigefinne tycker att det är
              väldigt bra.
            </seg>
            <seg>
              Fru talman! Jag tror att statsrådet kan föreställa sig att en
              person med ett annat modersmål, i detta fall finska, och en funktionsnedsättning,
              som blindhet, kan ha betydande svårigheter i sin dagliga livsföring.
              Jag vill kalla det för att vara dubbelt utsatt. Det är inte ovanligt
              att man behöver daglig hjälp med att till exempel läsa posten,
              betala sina räkningar, tvätta kläder allt det där som ingår i
              det dagliga livet för oss alla. Det är ytterst sällsynt att en
              synskadad person får stöd och service i den dagliga livsföringen
              och ännu mer sällsynt att man får stödet på sitt modersmål.
            </seg>
            <seg>
              Statsrådet tar i sitt svar upp lagen om valfrihet och möjligheten
              för personer med funktionsnedsättning att välja utförare. På sikt
              kommer det att finnas fler utförare med olika språkliga kompetenser.
              När det gäller förvaltningsområdet ska det från årsskiftet finnas
              personal som behärskar finska. Min fråga till ministern är om
              inte kravet på att kunna erbjuda tjänster på minoritetsspråken
              ställs på samtliga utförare som erbjuder sina tjänster i förvaltningsområdet.
              Jag tycker att statsrådets svar hitintills har varit lite otydliga.
            </seg>
            <seg>
              Jag känner också till att det finns väldigt få syn- och hörselinstruktörer
              som behärskar finska språket eller de andra nationella minoritetsspråken.
              Min andra fråga till statsrådet är om statsrådet anser att tillgången
              på syn- och hörselinstruktörer som behärskar finska är tillräcklig
              som det är med tanke på utvidgningen av förvaltningsområdet.
            </seg>
          </u>
          <note type="speaker">
            Anf. 82 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-9ae513b85c3866fc">
            <seg>
              Fru talman! Låt mig först säga att det är självklart för mig
              att verkligen bejaka den finska minoritetens rätt att använda
              det finska språket och att deras inflytande och egenmakt behöver
              stärkas. Det är positivt att vi nu har en strategi för de nationella
              minoriteterna och en ny och stärkt lagstiftning på området. Det
              behövs för att nå det minoritetspolitiska målet. Jag delar också
              Elinas uppfattning att det finns en hel del att göra för att minoritetsgrupper
              ska få stöd och service på sitt eget modersmål.
            </seg>
            <seg>
              Till frågan om LOV! Jag kan beklaga att Vänsterpartiet har sagt
              nej till det här. Jag tycker att det ger en möjlighet, kanske
              inte omedelbart, men på sikt, till att få fler leverantörer som
              kan leva upp till de behov som olika grupper har. Detta kan man
              se tydligt i kommuner där det finns stora invandrargrupper. Det
              finns ett stort intresse för den nya lagstiftningen.
            </seg>
            <seg>
              Det är alltid så, också när man använder sig av LOV, att kommunen
              fortsatt har huvudansvaret. Precis som Elina Linna säger är det
              ett uppdrag för kommunerna från och med den 1 januari 2010 att
              verka för att det finns tillgång till personal som har språklig
              och kulturell kompetens. Det är en så kraftfull skrivning som
              kunde göras med tanke på att det naturligtvis finns begränsningar,
              åtminstone i det korta perspektivet. Men det här är början på
              ett ökat tryck inom sektorn.
            </seg>
            <seg>
              Oavsett hur många utförare som finns i kommunen har kommunen
              som sagt huvudansvaret för att inom ramen för all verksamhet som
              pågår inom kommunen verka för detta. Det betyder inte att det
              måste vara en offentlig utförare. Det kan finnas olika utförare.
              Önskedrömmen är att det ska finnas en mångfald av utförare som
              kan tillhandahålla den språkliga och kulturella kompetens som
              efterfrågas.
            </seg>
            <seg>
              Jag kan beklaga att Vänsterpartiet har sagt nej till detta, som
              skulle kunna leda till mycket större möjligheter för personer
              med funktionsnedsättning av olika slag och minoritetsgrupper och
              till specialanpassning av verksamheten med inriktning på vissa
              grupper.
            </seg>
            <seg>
              När det gäller frågan om syn- och hörselinstruktörer har jag
              ingen alldeles färsk rapport, men mitt allmänna intryck är att
              det råder brist på både syn- och hörselinstruktörer. Här finns
              säkert ett förbättringsområde. Det handlar också om hur landstingen
              agerar och hur man använder sina resurser.
            </seg>
          </u>
          <note type="speaker">
            Anf. 83 ELINA LINNA (v):
          </note>
          <u who="elina_linna_aed53b" xml:id="i-775c77415dc51cee">
            <seg>
              Fru talman! Jag kan upplysa statsrådet om att det enligt den
              uppgift jag har fått finns en eller två finskspråkiga syn- och
              hörselinstruktörer i Helsingfors. Sedan finns det en person i
              Flen, som inte ligger så långt bort. Annars har jag inga exakta
              uppgifter, men det råder brist.
            </seg>
            <seg>
              När det gäller LOV blir jag inte riktigt klar över vad statsrådet
              menar med talet om flera leverantörer och stora invandrargrupper.
            </seg>
            <seg>
              Nationella minoriteter har ett speciellt skydd och speciella
              rättigheter. Nu har vi lagen om valfrihet. Jag förutsätter att
              alla vårdföretag som kvalificerar sig och som man kan välja mellan
              också i de kommuner som är förvaltningsområden kan erbjuda service
              på minoritetsspråken eller i varje fall strävar efter det.
            </seg>
            <seg>
              Sverigefinska synskadade är naturligtvis en liten grupp personer.
              Sverigefinska Synskadeförbundet finns i 19 län. I 17 län har man
              lokalföreningar, och medlemsantalet i föreningen har ökat de senaste
              åren. Det är 830 medlemmar. Majoriteten av medlemmarna har förlorat
              sin syn i vuxen ålder. Det är till och med ofta äldre personer
              som förlorat synen på grund av sjukdomar som oftast drabbar äldre
              personer.
            </seg>
            <seg>
              Ministern påpekar alldeles riktigt att från den 1 januari kan
              kommunerna erbjuda omsorg och service till äldre på finska när
              behovet finns och menar att detta kunde bidra till att äldre synskadade
              skulle få tillgång till finskspråkig omsorg. Jag tycker att det
              är väldigt bra, och jag hoppas också att man kan använda sig av
              det.
            </seg>
            <seg>
              Det dyker upp en fråga i mitt huvud: När är man äldre när man
              har en synskada? Vi kan titta på i vilken ålder man börjar få
              äldreomsorg. Det handlar oftast om människor i 80-årsåldern. Dessa
              personer har större behov och har bevisligen inte fått stöd och
              service på finska tidigare, men just att de blir äldre skulle
              öppna för det. När är man äldre när man har synskada som en funktionsnedsättning?
            </seg>
            <seg>
              Det finns också problematik med yngre personer. De kan anse sig
              diskriminerade när de inte får stöd och service på grund av åldern,
              utan det får de sedan på finska när de är äldre. Kan ministern
              lite kommentera mina tankar?
            </seg>
          </u>
          <note type="speaker">
            Anf. 84 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c68a8aea085d6a02">
            <seg>
              Fru talman! Detta blir nästan en semantisk debatt, men det kan
              ju vara intressant. Det finns ingen definitiv åldersgräns för
              när man betraktas som äldre varken inom ramen för socialtjänstlagen
              eller enligt LSS, utan det är behoven som styr. Jag tror att det
              är viktigt att det är så.
            </seg>
            <seg>
              Om man satte en väldigt exakt ålder skulle det inte vara relevant.
              Behoven kan se väldigt olika ut oberoende av den exakta åldern.
              Det är en bedömningsfråga som jag inte ska ge mig in på, utan
              det kommer säkert den professionella personalen att så småningom
              ägna sig åt.
            </seg>
            <seg>
              Behoven ska vara styrande. Det är det viktiga. Det ska vara kopplat
              till äldrebegreppet, men det ska inte vara en exakt ålder. Jag
              tror vi vore ute på en farlig väg om vi skulle börja den typen
              av diskussion.
            </seg>
            <seg>
              När det återigen gäller LOV skulle jag vilja fråga Elina Linna
              om hon inte kan se att det finns fördelar med att man exempelvis
              i Botkyrka kommun säger: Vi behöver ha ett intimt samarbete med
              de organisationer som finns i vår kommun och de olika kulturella
              och språkliga grupper som finns och be att de utbildar personal
              som kan jobba i hemtjänst och äldreomsorg för att vi ska kunna
              erbjuda det. Som kommun kan vi inte klara att administrera detta,
              utan vi behöver en mångfald av utförare.
            </seg>
            <seg>
              Är det inte positivt att äldre personer som har finska som modersmål
              kanske kan få fyra olika boenden att välja på med olika utförare
              och olika verksamhetsinriktningar? Det är vad som händer när vi
              tillskapar mångfald. Det blir en mångfald inte bara av utförare
              utan förhoppningsvis också av olika verksamhetsinriktningar. Kan
              inte Elina Linna ändå bejaka det och säga att det är något som
              kan tillföra vårt samhälle väldigt mycket?
            </seg>
          </u>
          <note type="speaker">
            Anf. 85 ELINA LINNA (v):
          </note>
          <u who="elina_linna_aed53b" xml:id="i-c473f87b82e8270f">
            <seg>
              Fru talman! Det som är besvärligt är att ganska många av de sverigefinska
              personer som jag har haft kontakt med över huvud taget inte har
              fått stöd och service på finska. Det är problemet. De vill ha
              det, och det är deras viktigaste mål.
            </seg>
            <seg>
              Jag hoppas verkligen att utökning av förvaltningsområden och
              möjlighet att få äldreomsorg på finska kommer att gagna en del
              av de personer jag talar om. De är väldigt mycket dubbelt utsatta.
            </seg>
            <seg>
              De flesta som förlorar synen är äldre. Det är svårt att anpassa
              sig till blindhet när man kanske är i 70-årsåldern. Det handlar
              ofta om rädsla. Det gäller att våga gå ut och att utföra dagliga
              sysslor som man egentligen klarar av. På grund av blindheten blir
              man så osäker.
            </seg>
            <seg>
              Det finns många vittnesmål om personer som mår psykiskt dåligt
              och drabbas av ohälsa. En bidragande faktor är också att de inte
              får service på sitt modersmål. Sverige har tidigare blivit kritiserat
              för att man när det gäller minoriteter inte har levt upp till
              FN:s konventioner. Jag hoppas verkligen att man nu försöker klara
              av åtaganden som man har skrivit under.
            </seg>
          </u>
          <note type="speaker">
            Anf. 86 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-666e2149b0b2f4e2">
            <seg>
              Fru talman! Jag är glad att höra att Elina Linna tycker att regeringen
              gör rätt när vi utökar förvaltningsområdena och att vi också ålägger
              alla kommuner att verka för att kunna tillhandahålla exempelvis
              finska för våra äldre.
            </seg>
            <seg>
              Jag hoppas liksom Elina Linna att detta ska kunna ge ett synbart
              resultat. Vi vet att det har väldigt stor betydelse ur livskvalitetssynpunkt
              och ur kvalitetssynpunkt över huvud taget att man kan få äldreomsorg
              på sitt modersmål.
            </seg>
            <seg>
              Jag hoppas också och är övertygad om att det kommer att bidra
              på ett positivt sätt att vi nu har lagen om valfrihetstjänster
              på plats.
            </seg>
            <seg>
              Med det vill jag önska Elina Linna liksom andra ledamöter i kammaren,
              presidiet, talmannen och övriga en riktigt god jul!
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 2009/10:149 om taxibranschens rykte
          </note>
          <note type="speaker">
            Anf. 87 Statsrådet ÅSA TORSTENSSON (c):
          </note>
          <u xml:id="i-2846194f6d4bce6a" who="unknown">
            <seg>
              Fru talman! Kent Persson har frågat mig om jag avser att ta initiativ
              till att en prisreglering införs för att komma till rätta med
              taxibranschens problem. Och om inte, vilka andra åtgärder avser
              jag att vidta för att lösa taxibranschens prissättningsproblem?
            </seg>
            <seg>
              Vi har en avreglerad taximarknad sedan början av 90-talet och
              därmed en fri prissättning. Jag är väl medveten om de problem
              som förekommer med priser i främst storstadsområdena och kanske
              allra främst för resor mellan Arlanda flygplats och Helsingforss
              city. Många beställningscentraler kräver att taxiåkare som är
              anslutna till dessa inför fasta priser mellan Arlanda och Helsingforss
              city, och så har många gjort. En resa till fast pris kan kosta
              från 450 kronor till strax under 800 kronor. Problemet är dock
              att vissa åkare som inte är knutna till beställningscentraler
              har annan prissättning. Vi känner alla till resor som sägs ha
              kostat över 2 000 kronor från några hotell i Helsingforss city
              till Arlanda.
            </seg>
            <seg>
              Jag tror att man får delvis bukt med prisproblemet genom en klarare
              prisinformation till kunden. Att det även i framtiden förekommer
              taxibolag som tar ut höga priser får vi leva med, men dessa blir
              förhoppningsvis färre. För det är ju kunden som till syvende och
              sist väljer vilket taxibolag han eller hon vill åka med. Det är
              ju också kunden som bör ta ansvar för sin resa genom att till
              exempel fråga efter priset innan man sätter sig i en taxi.
            </seg>
            <seg>
              Den prisinformation som vi har i dag upplevs av många som svårläst,
              vilket resulterar i att kunden har svårt att ta till sig och förstå
              inforationen på prisinformationsdekalerna. Därför har Transportsstyrelsen
              tillsammans med Konsumentverket och Svenska Taxiförbundet påbörjat
              en översyn av gällande bestämmelser. Denna översyn planeras vara
              avslutad den 1 juni 2010. Jag ämnar avvakta denna översyn innan
              jag vidtar någon åtgärd i denna fråga.
            </seg>
          </u>
          <note type="speaker">
            Anf. 88 KENT PERSSON (v):
          </note>
          <u who="kent_persson_3230c6" xml:id="i-53dc61611abb6225">
            <seg>
              Fru talman! Jag får tacka statsrådet för svaret. Bakgrunden till
              interpellationen om taxibranschen är den ständigt återkommande
              rapporteringen i pressen om taxikunder som får betala till och
              med upp mot 3 000 kronor för en resa mellan Helsingforss city
              och Arlanda. Det har inte bara hänt en gång utan flera gånger.
              Detta är givetvis en hög kostnad, och många ställer sig frågande
              till vad vi egentligen har för taxibransch.
            </seg>
            <seg>
              Den fria prissättningen inom branschen är ett resultat av den
              avreglering som gjordes i början av 90-talet. Och visst har mycket
              blivit bättre i dag. Tillgängligheten har blivit bättre, köerna
              kortare och servicen bättre. Detta är delvis ett resultat av avregleringen,
              men det beror också på den tekniska utveckling som har skett sedan
              början av 90-talet. Den har betytt mycket för att tillgängligheten
              har kunnat öka.
            </seg>
            <seg>
              Men när det gäller prisregleringen menar jag att det råder en
              oreda inom branschen. Människor känner sig lurade. Så är det.
              Jag har träffat många. Jag har pratat med taxichaufförer som också
              känner att de blir pressade i en situation där det inte råder
              någon klar prissättning.
            </seg>
            <seg>
              Det här leder givetvis till att hela branschen drabbas av dåligt
              rykte och tappar i status. Vilka ungdomar vill till exempel satsa
              på den här branschen, som ständigt figurerar i pressen och får
              dåligt rykte?
            </seg>
            <seg>
              Jag har mot den bakgrunden ställt två frågor till statsrådet.
              Ministern medger också att den prisinformation som finns i dag
              upplevs som svårläst av många. Förslag på åtgärder ska komma sommaren
              2010. Men när det gäller att införa någon form av prisreglering
              med ett golv och ett tak, som jag tog som ett exempel, har jag
              inte fått något svar.
            </seg>
            <seg>
              När jag läser svaret på interpellationen blir jag fundersam.
              Jag tycker att det finns en uppgivenhet över det hela. Ministern
              säger att vi får leva med höga priser även i fortsättningen för
              dem som inte är knutna till centralen.
            </seg>
            <seg>
              Det allvarliga tycker jag trots allt är att det tycks vara kundens
              fel om man blir lurad. Det är kunden som ska ta reda på priset
              när han eller hon sätter sig i taxin. Tänk er en turist som kommer
              från något land i Asien och hoppar in i en taxi på Arlanda och
              åker till Helsingforss city eller tvärtom. Hur ska den kunden
              kunna känna till de svenska förhållandena? Är det kundens ansvar
              att ta reda på hur mycket det kostar, och vad innebär det?
            </seg>
            <seg>
              Jag tror att det här är feltänkt över huvud taget. Detta kan
              aldrig vara kundens hela ansvar. Vilken bild ger det egentligen
              av Sverige som turistland om vi bemöter våra eventuella besökare
              här på det sättet att de får betala de här höga priserna för en
              resa?
            </seg>
            <seg>
              Detta gör även att många, framför allt mindre taxibolag, kommer
              i kläm när de ska konkurrera dels med de stora bolagen, dels med
              dem som kör lite vid sidan om och som inte finns med i något system
              över huvud taget.
            </seg>
            <seg>
              Det är detta som gör utvecklingen i taxibranschen så oroande;
              det finns inte någon ordning och reda i prissättningen. Det är
              svårt. Jag vet själv när jag sätter mig i en taxi att jag nästan
              aldrig tittar på skyltarna, utan jag tar för givet att det sköts
              på ett bra sätt.
            </seg>
          </u>
          <note type="speaker">
            Anf. 89 Statsrådet ÅSA TORSTENSSON (c):
          </note>
          <u xml:id="i-6137273490216863" who="unknown">
            <seg>
              Fru talman! Jag tror att jag var tydlig i mitt svar. Men jag
              vill gärna återkomma till beskrivningen av taxibranschen och den
              problematik som finns när oskäliga och helt orimliga taxikostnader
              inträffar. Det faller naturligtvis också på branschens eget ansvar
              att ta tag i situationen.
            </seg>
            <seg>
              Det har man också gjort. Detta är en del av det som taxibranschen
              har efterfrågat, och det ingår mycket tydligt i det uppdrag som
              Transportstyrelsen nu har börjat med. Det handlar om en översyn
              av gällande regelverk för prisinformationen där både Konsumentverket,
              Konkurrensverket och Svenska Taxiförbundet är med. Anledningen
              är att jag ser att taxibranschen i det här sammanhanget Taxiförbundet
              vill vara med. De pekar också ut möjligheter att förbättra till
              exempel information.
            </seg>
            <seg>
              Jag vill vara ytterligt tydlig mot Kent Persson; jag tänker inte
              ta över resenärens ansvar för att veta vad det är man beställer
              och vad det är man betalar för. Jag tror att också Kent Persson
              har varit ute och rest i andra delar av världen där man som resenär
              också tar ansvar för att ställa frågan: Vad kostar det att åka
              från A till B? Jag tror att det är viktigt att man är införstådd
              med detta som resenär.
            </seg>
            <seg>
              En följdfråga till det som Kent Persson tog upp handlar om maxpriser
              eller reglerade priser. Det var så han formulerade det. Maxpriser
              har diskuterats en del under året. Men liberaliseringen i sig
              innebär en fri prissättning samt att etableringskontroll ersätts
              av fri etableringsrätt. Taxiförbundet pekar egentligen på att
              taxikunder inte läser eller inte förstår informationen och inte
              jämför priserna. Därmed ser jag att detta är ett viktigt steg.
            </seg>
            <seg>
              Jag ser fram emot resultatet av det arbete som man nu gör tillsammans
              med Transportstyrelsen. Det kommer att lämnas i en rapport under
              våren. I avvaktan på detta tänker jag inte här och nu vidta någon
              åtgärd.
            </seg>
          </u>
          <note type="speaker">
            Anf. 90 KENT PERSSON (v):
          </note>
          <u who="kent_persson_3230c6" xml:id="i-75f870c78b9122f5">
            <seg>
              Fru talman! Jag hade nog inte räknat med att statsrådet skulle
              vidta några åtgärder här i debatten, utan jag ville ta upp ett
              problem som är uppenbart och påtagligt. Annars skulle inte heller
              branschen ta till sig den kritik och de rapporteringar som finns
              och göra en översyn.
            </seg>
            <seg>
              Det är bra att översynen kommer; det ska jag medge. Men problemet
              med svaret är att detta inte kan vara kundens hela ansvar. Man
              har delvis löst detta på några hotell i Helsingfors där man har
              avtalat med vissa taxibolag om priser för skjuts från hotellet
              till Arlanda. På så vis kan man komma ifrån att kunder känner
              sig lurade.
            </seg>
            <seg>
              Som regelverket ser ut i dag fungerar det så att man kan ta vilket
              pris man vill. Det är helt okej enligt regelverket. Det är bara
              det att kunderna inte känner till det. Hur ska man kunna göra
              det om man kommer som besökare till Sverige och sätter sig i en
              taxi? Det är detta som vi måste få någon form av svar och lösning
              på.
            </seg>
            <seg>
              Jag tar upp frågan om ett golv och ett tak för att man ska kunna
              begränsa vad som är rimligt att ta ut för en resa. Jag menar att
              det är oerhört viktigt vilken bild vi förmedlar till omvärlden
              av Sverige. En besökare i Sverige som känner sig lurad på det
              här sättet kommer givetvis att sprida sina intryck till andra
              som tänker besöka Sverige. Och det är inga positiva bilder. Det
              är jättelätt att riva ned ett förtroende, men det är svårt att
              bygga upp det igen.
            </seg>
            <seg>
              Därför är det här fråga som det är viktigt att vi kommer till
              en lösning med. Det gäller dels utifrån att folk ska känna sig
              trygga, dels utifrån att vi ska ha en säker och bra transport
              vilket vi oftast har i Sverige i dag. Men det gäller också priserna.
            </seg>
            <seg>
              Det handlar även om att vi måste ha en bransch som kan rekrytera
              ungdomar i framtiden. Detta är givetvis en bransch som ständigt
              är i ryktesspridning i medierna rätt eller fel. Man kommer givetvis
              att få problem med rekryteringen i framtiden.
            </seg>
            <seg>
              Jag skulle vilja se en diskussion där man mer konkret diskuterar
              begränsningar i den fria prissättningen. Det kan inte vara så
              att det är liberaliseringen som sådan det är ju en ideologisk
              fråga att det ska vara en fri prissättning som är överordnad.
              Kundens väl och ve måste stå i centrum i den här frågan. Det handlar
              också bland annat om att det får vara någon skälig nivå på prissättningen.
            </seg>
          </u>
          <note type="speaker">
            Anf. 91 FREDRICK FEDERLEY (c):
          </note>
          <u who="fredrick_federley_48ffef" xml:id="i-b421a3611c5fe60e">
            <seg>
              Fru talman! Jag tycker att det är en väldigt intressant diskussion
              som Kent Persson och infrastrukturministern har. Den skrämmer
              mig också i någon mån. Det blir så tydligt att det fortfarande
              finns element i den här kammaren som är beredda att reglera vad
              företag ska ta betalt men också vad kunden ska vara beredd att
              acceptera att man tar betalt.
            </seg>
            <seg>
              Jag har lyssnat till diskussionen, och jag tycker att detta är
              inte är någonting som har känts främmande när man har rest i andra
              länder. Om jag inte frågar vad kostnaden är när jag hoppar in
              i en taxi är risken alltid stor att någon blåser mig på pengar.
              Den risken minskar när jag frågar vad taxiresan in till Beirut,
              Paris eller London kostar.
            </seg>
            <seg>
              Det finns väl egentligen inte något annat område och det kan
              vara en fråga till Kent Persson där vi inte har en fri prisbildning.
              Om jag vill köpa en ny mikrovågsugn eller vad det vara månde kan
              jag vända mig till en rad olika affärskedjor för att titta vilket
              pris jag tycker är bäst, och är det så att jag inte är nöjd med
              priset köper jag inte någonting. På samma sätt måste mitt ansvar
              som konsument, den dagen jag väljer att göra en taxiresa, vara
              att innan ta reda på vad kostnaden är.
            </seg>
            <seg>
              Det låter nästan som om det fenomen Kent Persson egentligen är
              ute efter är den typ av svarttaxi som ibland också är ganska duktiga
              på att imitera så kallade seriösa taxibolag. Det kan hända vem
              som helst. Jag har själv råkat ut för en sådan blåsning. Det handlar
              om oseriösa företagare som i allra högsta grad ska klämmas åt.
              De gör ofta varumärkesintrång, och de har inga riktiga taxametrar.
              Taxibranschen jobbar oerhört hårt själv för att få ordning på
              det här.
            </seg>
            <seg>
              Fru talman! En taxikedja som är seriös, arbetar och försöker
              pressa priserna men ändå ser till att man går med vinst blir drabbad
              av att det finns oseriösa företagare som använder nästan identiska
              loggor. Det går ut över det seriösa företaget och hela taxibranschen.
              I någon mån är detta självsanerande. Man försöker hitta system
              för att hålla de oseriösa utanför detta.
            </seg>
            <seg>
              Det kan tänkas att det behövs en översyn av om man behöver stärka
              taxinäringen i någon mening, men det är knappast så att staten
              ska gå in och säga vilka priser det ska vara. Den typen av politik
              har vi lämnat på i princip alla områden. Det är nog bara när det
              gäller energipolitiken som vi har någon form planekonomisk styrning
              av hur mycket som ska produceras och på vilket sätt. I övrigt
              har vi faktiskt gått över till marknadsekonomin, och det är oftast
              till kundens bästa.
            </seg>
          </u>
          <note type="speaker">
            Anf. 92 Statsrådet ÅSA TORSTENSSON (c):
          </note>
          <u xml:id="i-b2f8db697295e959" who="unknown">
            <seg>
              Fru talman! Jag negligerar naturligtvis inte att taxibranschen
              i sig får ett dåligt rykte eller att det påverkar Sverigebilden
              negativt. Det är därför det som Kent Persson beskriver är så avgörande.
              Det handlar till exempel om samverkan mellan olika aktörer inom
              turistbranschen där man skapar en gemensam bild och tar ansvar
              för den bilden.
            </seg>
            <seg>
              Man möter också turister i det här sammanhanget. Det behöver
              inte enbart vara engångsbesökare även om det är ofta är det. Då
              sker det här mötet mellan beställare och utförare vid en taxibeställning
              enbart vid ett tillfälle. Det skapar också tillfällen att ta oskäliga
              priser.
            </seg>
            <seg>
              Jag ser ett oerhört värde i att Taxiförbundet självt har pekat
              ut att det antagligen finns enkla system som man kan förbättra
              genom tydlighet och förståelig information. Det handlar kanske
              om var man placerar den och hur stor texten är. På det sättet
              ger man en enkel information till kunden. Varje kund har naturligtvis
              också ett viktigt ansvar i en beställningssituation. Det gäller
              att veta vad man beställer och vad man får för ett visst pris.
            </seg>
            <seg>
              Så här långt har jag inte heller förstått att Taxiförbundet självt
              skulle vara intresserat av att skapa maxipriser, utan man har
              just pekat på vikten av att hitta en enklare, klarare och tydligare
              prisinformation. Det arbetet pågår nu, och jag ser fram emot att
              ta del av det om ett halvår.
            </seg>
          </u>
          <note type="speaker">
            Anf. 93 KENT PERSSON (v):
          </note>
          <u who="kent_persson_3230c6" xml:id="i-862eeb7f33442d0c">
            <seg>
              Fru talman! Jag tror kanske inte att vi kommer speciellt mycket
              längre i den här diskussionen. Jag brukar aldrig ta en debatt
              med någon som hoppar in så här, men jag vill ändå säga till Fredrick
              att jag inte diskuterar svarttaxi eller de oseriösa taxiföretagen.
              Det här gäller dem som är med i systemet. Det är helt enkelt registrerade
              taxiåkare som tar ut väldigt höga priser på det här sättet, vilket
              är orimligt.
            </seg>
            <seg>
              Sedan kan vi ha olika syn på om marknaden fungerar eller inte.
              Jag har sett att den här regeringen går in och reglerar när marknaden
              inte fungerar för att se till att det inte får alltför svåra konsekvenser.
            </seg>
            <seg>
              Jag tar upp diskussionen om golv eller tak när det gäller priser
              för att man ska få någon form av ordning och kunna sanera åtminstone
              de värsta avarterna av detta.
            </seg>
            <seg>
              Jag kan också acceptera att invänta den utredning som kommer
              till sommaren. Jag ska läsa innantill. Så här skriver statsrådet:
              Jag ämnar avvakta denna översyn innan jag vidtar någon åtgärd
              i denna fråga.
            </seg>
            <seg>
              Vad jag förstår innebär det att om inte statsrådet är nöjd med
              det som kommer fram här kommer det någonting från regeringen,
              annars skulle det inte stå på det här sättet i svaret.
            </seg>
          </u>
          <note type="speaker">
            Anf. 94 Statsrådet ÅSA TORSTENSSON (c):
          </note>
          <u xml:id="i-df577a0e1cc8b4c8" who="unknown">
            <seg>
              Fru talman! Jag har refererat till det pågående arbetet. Detta
              är en översyn, ett initiativ, med anledning av den diskussion
              som har varit om oskäliga priser. Man kommer också att leverera
              en rapport. Vi har haft en diskussion med Taxiförbundet där man
              har pekat ut möjligheter att bli tydligare i informationen. På
              det sättet kan man få ett bättre och mer lättillgängligt hjälpmedel
              för taxiresenärerna. Det är en del av det jag vill avvakta och
              se. Sedan får jag återkomma med vad Transportstyrelsen eventuellt
              kan gå vidare med.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2009/10:97 om konsekvenser av att
            avreglera Gotlandstrafiken
          </note>
          <note type="speaker">
            Anf. 95 Statsrådet ÅSA TORSTENSSON (c):
          </note>
          <u xml:id="i-c6ff7ff2cdeb891b" who="unknown">
            <seg>
              Fru talman! Karin Svensson Smith har frågat mig vilka konsekvensbedömningar
              som föregick beslutet att konkurrensutsätta den Gotlandstrafik
              Rikstrafiken har slutit ett affärsavtal om. Vidare har hon frågat
              mig om det har tagits initiativ till att omförhandla Rikstrafikens
              nuvarande Gotlandsavtal. Slutligen har Karin Svensson Smith frågat
              mig vem som ska ta ansvar för att de fartyg som ska kunna klara
              framtida emissions- och klimatkrav för färjetrafik mellan Gotland
              och fastlandet beställs, samt vilket trafikutbud under lågsäsong
              företagare och andra aktörer på Gotland kan förvänta sig att staten
              tar ansvar för.
            </seg>
            <seg>
              Den 25 juni i år beslutade regeringen om ändring av förordningen
              om begränsning av rätten att bedriva linjesjöfart på Gotland.
              Ändringen innebär ett borttagande av kravet om att den som genomför
              regelbundna sjötransporter mellan Gotland och svensk fastlandshamn
              måste anlöpa fastlandshamnen minst fem gånger per vecka året om.
              Riksdagens avsikt med att ge regeringen bemyndigande att meddela
              föreskrifter om begränsning var att ge möjlighet att värna de
              ekonomiska förutsättningarna för den av staten upphandlade färjetrafiken.
              Samtidigt har riksdagen framhållit att det bör finnas möjligheter
              för kompletterande färjetrafik till och från Gotland och underströk
              därför 1997 när begränsningsförordningen aviserades vikten av
              en noggrann avvägning vid utformningen av begränsningar för rätten
              att bedriva färjetrafik på Gotland.
            </seg>
            <seg>
              I november 2008 mottog regeringen en skrivelse från Länsstyrelsen
              i Gotlands län med anhållan om att regeringen skulle titta på
              möjligheterna för färjetrafik att bedrivas mellan det svenska
              fastlandet och utländska destinationer i Östersjön via Gotland
              under sommarperioden. Som ett led i beredningen av ärendet översändes
              skrivelsen till Rikstrafiken för yttrande och analys av bland
              annat de ekonomiska konsekvenserna av en förändring av begränsningsförordningen.
              I sitt svar framhåller Rikstrafiken att den befintliga statligt
              upphandlade färjetrafiken erbjuder så pass låga priser, korta
              överfartstider och hög turtäthet att det är svårt för kommersiell
              trafik att konkurrera med denna trafik i någon större omfattning.
              Rikstrafikens bedömning är att det inte är troligt med några ekonomiska
              konsekvenser för dagens avtalade trafik, även om den förordning
              som begränsar rätten att bedriva linjesjöfart på Gotland helt
              tas bort.
            </seg>
            <seg>
              Syftet med införandet av begränsningen för linjesjöfart på Gotland
              var, som tidigare sagts, att minimera de statliga utgifterna för
              att skapa goda transportmöjligheter mellan Gotland och fastlandet.
              Vid en samlad bedömning kan regeringen inte se att ett borttagande
              av trafikeringskraven i begränsningsförordningen innebär att den
              statligt upphandlade trafiken äventyras på grund av att resenärerna
              i någon påtaglig utsträckning kommer att välja andra alternativ.
              Samtidigt öppnas nu möjligheter för viss kompletterande trafik
              i linje med riksdagens tidigare uttalanden som kan tillföra regionen
              nya möjligheter. Regeringen ser det som angeläget att vidta åtgärder
              som gör det attraktivt för fler företag att erbjuda sina tjänster
              för såväl avtalad som icke avtalad trafik på linjerna till och
              från Gotland. I så fall gynnas både Gotland och statens ekonomi.
            </seg>
            <seg>
              På frågan om initiativ till omförhandlingar av statens avtal
              har den nuvarande operatören påtalat att förhandlingar om avtalet
              med Rikstrafiken kan komma att påkallas med yrkande om ersättning
              för det fall det uppstår intäktsbortfall samt yrkande om möjligheter
              att begära ändringar i turtätheten vid eventuellt fallande passagerarunderlag.
              Sådana samtal kan således komma att föras i avtalsrelationen mellan
              Rikstrafiken och operatören.
            </seg>
            <seg>
              Rikstrafiken har genom instruktion uppdraget att ansvara för
              statens avtal om linjesjöfart till Gotland. Rikstrafiken genomför
              nu förberedelser inför nästa avtalsperiod som börjar gälla 2015
              och utreder hur det framtida trafikupplägget bör se ut. Frågor
              om miljökraven på tonnaget i den statliga trafiken och trafikutbudet
              under lågsäsong är några av de frågor myndigheten arbetar med.
            </seg>
            <seg>
              Låt mig avsluta med att säga att det är viktigt att det finns
              tillfredsställande transportmöjligheter mellan Gotland och fastlandet.
              En väl fungerande färjetrafik är en grundläggande förutsättning
              för detta. Jag är övertygad om att den öppning som genomförts
              i begränsningen att bedriva linjesjöfart på Gotland kommer att
              bidra till att säkerställa kommunikationer i regionen som är attraktiva
              och långsiktigt hållbara.
            </seg>
          </u>
          <note type="speaker">
            Anf. 96 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-dfbbf6fc5fca0a87">
            <seg>
              Fru talman! Jag tackar ministern för svaret. Förbindelserna mellan
              fastlandet och Gotland är av en överlevnadskaraktär som vi fastlänningar
              ibland inte riktigt kan ta till oss.
            </seg>
            <seg>
              När jag var ny riksdagsledamot 1998 fanns det ett utbud på sommaren
              av båtar och färjor, men de var ganska långsamgående, och när
              turistsäsongen var över var det desto mer sparsamt med färjeförbindelser.
            </seg>
            <seg>
              Sedan dess har mycket hänt. Jag vill hävda att det ansvar som
              vi har tagit via Rikstrafiken för att se till att det finns bra
              förbindelser året runt och vi ser till det sammantagna värdet
              av godstransporter och persontransporter är en anledning till
              att man har etablerat nya företag, att det finns en högskola som
              fungerar och kan rekrytera studenter och att Gotland kanske inte
              på samma sätt som en del andra öar har drabbats av avfolkning
              och de problem som annars uppstår i perifera regioner.
            </seg>
            <seg>
              Här kan man se att det handlar om ett samarbete. Staten går in
              med en del av det hela. De som reser med färjan betalar sin avgift.
              Det finns också andra som tar ansvar. Så tror jag att man måste
              bygga en hållbar samhällsutveckling.
            </seg>
            <seg>
              Det här har fungerat. Vi har haft diskussioner om hur ofta färjorna
              ska gå och vad det ska kosta. Men de diskussionerna har ändå varit
              inom ramen för en viljeyttring från riksdagen och människor som
              bor på Gotland om att man måste ha bra förbindelser året runt
              och att förbindelserna för godstrafiken är väl så viktiga för
              dem som ska åka med persontrafiken.
            </seg>
            <seg>
              Därför skulle jag vilja ha ett ordentligt svar. Jag tycker inte
              mig ha sett det när det gäller den första frågan.
            </seg>
            <seg>
              Det här beslutet kom nog överraskande för väldigt många, när
              ni öppnade för andra att köra. Det som det hänvisas till i interpellationssvaret
              handlar om förbindelser från andra länder till Gotland. Det är
              en helt annan sak än att trafikera mellan Nynäshamn och Kappelshamn,
              som till exempel diskuteras i det här sammanhanget.
            </seg>
            <seg>
              Vilka konsekvensutredningar föregick det här? Hur kunde man säkra
              att det inte, om man skummar grädden från mjölken på sommaren,
              får konsekvenser för trafiken resten av året? Hade man någon bild
              av de framtida kostnaderna för att bedriva trafiken, av vilka
              anslag Rikstrafiken ska ha framöver och av hur taxorna ska se
              ut?
            </seg>
            <seg>
              Det här är en sorts livlina för Gotland. Det är rimligt att man
              har konsekvensutredningar innan man fattar ett beslut och att
              alla kan få ta del av vilka överväganden som regeringen gjorde
              innan det här beslutet fattades. Jag finner inte detta i interpellationssvaret.
              Jag skulle vilja att ministern utvecklade detta. Vad tog ni reda
              på innan ni fattade beslut om marknadsöppning?
            </seg>
          </u>
          <note type="speaker">
            Anf. 97 Statsrådet ÅSA TORSTENSSON (c):
          </note>
          <u xml:id="i-ebc6496f3093edf6" who="unknown">
            <seg>
              Fru talman! Om Karin Svensson Smith hade lyssnat på mitt svar
              hade hon hört svaret där. Jag är oerhört noga med att betona vikten
              av att vi har bra trafik och bra färjetrafik till och från Gotland.
            </seg>
            <seg>
              Det är naturligtvis oerhört intressant när det tas initiativ
              från framåtsyftande och engagerade företrädare för länsstyrelsen
              på Gotland. De har naturligtvis företrädare för näringslivet och
              för den politiska nivån med sig i ambitionen att utveckla Gotland
              ytterligare och få ännu fler intressenter att sätta sig på en
              färja för att bevista denna härliga ö.
            </seg>
            <seg>
              Det är i det här sammanhanget nödvändigt att kontinuerligt ställa
              sig frågan om regelverket fyller sitt syfte och svarar mot de
              uppsatta målen. Möter det också den efterfrågan som nu uppkom
              i och med skrivelsen från Gotlands länsstyrelse? Eller begränsar
              nuvarande regler till en del initiativ till att få fram ett komplement
              till den upphandlade färjetrafiken, som finns i dag?
            </seg>
            <seg>
              Naturligtvis var Rikstrafiken en viktig del i det yttrandet och
              i den hanteringen.
            </seg>
            <seg>
              Det är också intressant att ha med sig en liten historia. Det
              uppstår inte en konkurrens med den upphandlade trafiken på Gotland
              på en gång. Upphandlingstillfällena har snarare visat på en oerhörd
              brist på konkurrens. Och Rikstrafiken har gjort den bedömningen
              att en slopad begränsning inte kommer att innebära att den upphandlade
              trafiken kommer att förlora intäkter. Men den här öppningen kan
              vara en del av att skapa bättre förutsättningar för ökad konkurrens
              framgent, även om det kan ta lite tid att just skapa en bra konkurrensförutsättning
              för till exempel nästa upphandlingstillfälle.
            </seg>
          </u>
          <note type="speaker">
            Anf. 98 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-2a3b43a4ed353b23">
            <seg>
              Fru talman! Jag vill anknyta till den förra diskussionen. De
              utvärderingar som jag har sett av avregleringen av taximarknaden
              har visat att man har en överetablering i de tättbefolkade delarna,
              medan utbudet där man kanske är allra mest beroende av taxi har
              minskat.
            </seg>
            <seg>
              Det är bra med konkurrens, men det är också väldigt bra med samhällsansvar.
              Medborgarna förväntar sig nog av oss politiker att vi ser till
              att det inte bara är driftiga entreprenörer som tar hand om verksamheten
              när den är som roligast och mest lönsam utan att verksamheten
              fungerar året runt.
            </seg>
            <seg>
              Det finns nog ingen som kan tänka sig att ta det fulla ansvaret
              och bedriva trafik i enlighet med det som i dag finns i avtalet
              mellan staten och rederiet för trafiken året runt. Det är inte
              det som de käcka entreprenörerna erbjudit sig att göra, utan det
              är att köra när det är som mest folk och störst chans att få fulla
              båtar.
            </seg>
            <seg>
              Det här får konsekvenser avseende kostnaderna för avtalet. Jag
              är medveten om att ministern måste ha gått tillbaka och tittat
              på Rikstrafikens anslag. Det har ju varit en ständig konkurrens
              mellan underskottstäckning av kollektivtrafik på landbacken, olönsamma
              flygavtal och Gotlandstrafiken. Då borde det vara intressant att
              försöka slå vakt om det som långsiktigt är en kostnadseffektiv
              lösning.
            </seg>
            <seg>
              Det är klart att det inte är så att trafiken bara för att den
              fungerar hyggligt i dag alltid ska bedrivas på samma sätt. Om
              det finns ett kontrakt med ett företag vore det då inte en poäng
              i att resonera med det företaget om det finns möjligheter att
              inom ramen för dess verksamhet täcka in nya initiativ och ta nya
              grepp och att kanske se till att minska klimatpåverkan? Det är
              ju något som vid det här laget är i allas intresse. Kan man inte
              göra detta i stället för att öppna för någon som liksom bara vill
              ta det som passar, alltså ett enda koncept?
            </seg>
            <seg>
              För dem som bor på Gotland tror jag att det är helheten som är
              det intressanta. Ska ett företag etablera sig och stanna på Gotland
              vill man inte ha butiken öppen under tre månader, utan förmodligen
              vill man ha öppet året runt. För att kunna rekrytera kvalificerad
              personal måste man veta att förbindelserna fungerar inte bara
              när det är som varmast och soligast utan även när vädret inte
              är lika gynnsamt. Och ska man rekrytera studenter till Gotland
              måste dessa kunna ta sig till och från högskolan och då inte bara
              när det är uppehåll i studierna utan även under terminerna.
            </seg>
            <seg>
              Det jag särskilt skulle vilja att ministern lite närmare utvecklade
              är detta med vem som ska ta ansvar för att se till att det kommande
              tonnaget utvecklas. Vi kan jämföra med tågtrafiken. Det tog SJ
              tio år att utveckla X 2000. Ingen av oss skulle väl i dag önska
              att X 2000 inte fanns.
            </seg>
            <seg>
              Vem tar i dag ansvar och utvecklar de nya koncept som uppfyller
              IMO:s nya krav när det gäller emissioner i Östersjön och som uppfyller
              de nya krav som klimatförändringarna ställer på vilken sorts drift
              det ska vara? Kanske kan man göra det bara om man vet att man
              kommer att få ansvar för framtiden. Jag antar att det inte är
              Näringsdepartementet som ska utveckla det tonnage som ska gå mellan
              Gotland och fastlandet och som ska uppfylla IMO:s kriterier och
              kriterierna för det klimatåtagande som Köpenhamnskonferensen för
              Sveriges vidkommande slutar i.
            </seg>
          </u>
          <note type="speaker">
            Anf. 99 Statsrådet ÅSA TORSTENSSON (c):
          </note>
          <u xml:id="i-8a15f1d7aa7708ab" who="unknown">
            <seg>
              Fru talman! Det är just detta med helheten, Karin Svensson Smith,
              som är det avgörande och som är poängen när det gäller varför
              länsstyrelsen tog initiativ till att möta önskemålen och öppna
              färjetrafiken till Gotland. Man har mycket starka företrädare
              och det finns höga ambitioner på den politiska nivån på Gotland.
              Naturligtvis blickar man framåt för att ytterligare utveckla Gotland
              och dess näringsliv. Man ser då till vilka möjligheter som kan
              skapas i form av en ännu större efterfrågan, ännu fler resenärer.
              Naturligtvis har jag en stark tilltro till detta.
            </seg>
            <seg>
              Precis som man efterfrågat på Gotland handlar det om att utveckla,
              om att åstadkomma att fler resenärer och fler intressenter åker
              till och från Gotland och då givetvis starkt påverkar näringslivet
              på Gotland. Det är det som är helheten. Därför är transportpolitiken
              en så avgörande och viktig del i näringspolitiken. Det är också
              därför som länsstyrelsen har tagit initiativ här.
            </seg>
            <seg>
              Just nu finns det från Rikstrafikens sida ett arbete där man
              blickar framåt mot nästa upphandling och nästa avtalsperiod. Man
              försöker se på handlingsalternativ, på vad som kan hämma konkurrensen
              och på vad som krävs för att bättre kunna möta kommande krav på
              överfartstider, kapacitet, turtäthet, priser och hamnalternativ.
              Kring allt detta finns det ett pågående arbete från Rikstrafikens
              sida. Detta gör man tillsammans med Gotlands kommun.
            </seg>
            <seg>
              Gotlands kommun har precis det som är en styrka när den lokala
              och den regionala nivån involveras. Man har naturligtvis med sig
              näringslivet i det här arbetet som en referensgrupp. Det är så
              man arbetar och det är så man skapar utveckling. Det är också
              så man knyter ihop med tanken på tillväxt jag har en stark tilltro
              till detta med tillväxt och till Gotlands möjligheter i sammanhanget.
              Färjetransporterna är naturligtvis en viktig del just för att
              skapa rätt ramverk för hur bra förutsättningar och en bra service
              skapas för både person- och godstransporterna. Det arbetet följer
              jag givetvis oerhört tydligt.
            </seg>
          </u>
          <note type="speaker">
            Anf. 100 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-54ebf96e5c214ba2">
            <seg>
              Fru talman! Ja, helheten är det intressanta i sammanhanget. Men
              jag skulle vilja göra en liknelse med ett annat transportslag.
              När vi i trafikutskottet gjorde ett besök och studerade höghastighetstågens
              etablering i Frankrike och Spanien fick vi presenterat för oss
              hur staten hade ställt krav. Man hade planerat i god tid innan,
              så när spåren började byggas sattes också en utveckling i gång
              med de speciella höghastighetståg som behövs för att kunna utnyttja
              kapaciteten på höghastighetsbanorna. Det kunde man göra därför
              att SNCF i Frankrike och dess motsvarighet i Spanien visste att
              de skulle köra trafiken; det var alltså lönt för dem att investera
              och ta fram det nya.
            </seg>
            <seg>
              Jag säger inte att det nödvändigtvis ska vara den modell man
              har i dag. Det skulle kunna vara Vägverket eller någon annan.
              Poängen i det jag vill ha sagt är att det krävs en långsiktighet.
              Det är inte så att nya fartyg tas fram över en natt. Dessutom
              handlar det inte bara om nya fartyg. Man måste också bygga upp
              en infrastruktur, en produktion av biogas, en uppgradering beträffande
              drivmedel samt en distribution.
            </seg>
            <seg>
              Gotlands kommun i all ära och Näringsdepartementet i all ära,
              men det krävs en helhetslösning med långsiktiga förbindelser och
              åtaganden mellan antingen staten och det rederi man har ett avtal
              med eller också mellan staten och, i det här sammanhanget, Vägverket
              för att utveckla det som behövs för framtiden. Det är en stor
              förändring vi står inför. Därför måste alla delarna finnas med.
            </seg>
            <seg>
              Det jag antar att de som bor på Gotland också frågar om är vad
              det framöver kommer att kosta att åka med färjan. Om vinster tillåts
              plockas ut i flera led, hur mycket kommer staten då att bidra
              med? Jag tror att det finns en mycket stark misstanke om att man
              förväntar sig att de som åker med trafiken och som transporterar
              godset ska betala mer. Jag tror inte att det är den bästa signalen
              om man vill gynna tillväxt och utveckling på Gotland.
            </seg>
            <seg>
              Nej, vi i Miljöpartiet vill slå vakt om en långsiktigt hållbar
              utveckling för Gotland. Det kräver långsiktiga relationer även
              med den som ska driva trafiken mellan Gotland och fastlandet.
            </seg>
          </u>
          <note type="speaker">
            Anf. 101 Statsrådet ÅSA TORSTENSSON (c):
          </note>
          <u xml:id="i-bc4bd2146b22f348" who="unknown">
            <seg>
              Fru talman! Det finns två mycket tydliga skiljelinjer här. Karin
              Svensson Smith vill att allt ska vara som i nuläget och tittar
              helst bakåt, men glömmer då den prisutveckling som det har varit
              för staten och för Gotlandstrafiken. Naturligtvis är det ett resultat
              av att vi här inte har en fungerande konkurrens. Det som är helheten
              och som är att skapa långsiktighet är just att förutsättningar
              och en tydlighet skapas så att fler intressenter kan se att Gotland
              kanske kan vara intressant för ett anbud. Så här långt har det
              inte funnits något intresse i det avseendet.
            </seg>
            <seg>
              Rikstrafiken svarar att det inledningsvis inte kommer att vara
              fråga om något annat än ett komplement. Men kanske är det en tydlig
              signal om att det här kan vara en intressant marknad att ge sig
              in på allt med syfte på det arbete som jag mycket tydligt svarar
              om och det arbete som pågår avseende upphandlingen efter år 2015.
              Det inrymmer pris, miljö och hamnalternativ det som är mycket
              långsiktigt. Karin Svensson Smith, det är nu år 2009!
            </seg>
            <seg>
              Den andra del som jag vill betona oerhört tydligt är den regionala
              och lokala nivåns delaktighet. Det skapar de bästa förutsättningarna
              att just möta det som gotlänningarna i det här sammanhanget vill
              utveckla.
            </seg>
            <seg>
              Regeringen kommer i slutet av januari att ha en mycket tydlig
              och framåtsyftande diskussion med företrädare för Gotlands kommun,
              allt i syfte att möta det engagemang som Gotland framgent kommer
              att ha i transportfrågor eftersom man också kommer att bli ett
              självstyrelseorgan.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Svar på interpellationerna 2009/10:138 och 140 om arbetet
            med trafikplan 20102021
          </note>
          <note type="speaker">
            Anf. 102 Statsrådet ÅSA TORSTENSSON (c):
          </note>
          <u xml:id="i-b6c56b3e7f24c34b" who="unknown">
            <seg>
              Fru talman! Karin Svensson Smith har i två interpellationer ställt
              sju frågor till mig som huvudsakligen handlar om den pågående
              långsiktiga infrastrukturplaneringen.
            </seg>
            <seg>
              Sammanfattningsvis gäller frågorna tillämpningen av fyrstegsprincipen
              och bedömningen av samhällsekonomisk lönsamhet samt cykelåtgärder
              vid utbyggnad till två-plus-ett-vägar, anslag till cykling och
              uppföljning av anslag till cykling. Jag har valt att besvara båda
              interpellationerna i ett sammanhang.
            </seg>
            <seg>
              Trafikverken har på regeringens uppdrag tagit fram ett planförslag
              med tillhörande miljökonsekvensbeskrivning. Förslaget redovisades
              i september i år och sändes samtidigt ut på remiss till flera
              hundra instanser. Näringsdepartementet som ansvarar för processen
              inom Regeringskansliet gör för närvarande en sammanställning av
              remissvaren över planförslaget. Trafikverken har ansvar för remisshanteringen
              av miljökonsekvensbeskrivningen. Båda remissammanställningarna
              beräknas vara klara omkring årsskiftet.
            </seg>
            <seg>
              Först därefter vidtar den fortsatta beredningen inom Regeringskansliet,
              och då blir det aktuellt för mig och mina kollegor i regeringen
              att bedöma förslaget. Under första kvartalet 2010 avser regeringen
              att fatta beslut om den nationella planen samt om ramar till länsplanerna.
            </seg>
            <seg>
              Karin Svensson Smiths frågor gäller således en pågående planeringsprocess.
              Utan att föregripa beredningen och bedömningarna som ska göras
              eller beslutet som ska fattas vill jag ändå då det gäller cykling
              framhålla att regeringen i infrastrukturpropositionen lyfte fram
              cykelns betydelse på ett väsentligt tydligare sätt än på många
              år, kanske sedan bilens genombrott på 60-talet. Betydande ökningar
              av insatser av cykelåtgärder har föreslagits i planförslagen,
              vilket bekräftar att regeringens ambitioner som kom till uttryck
              i infrastrukturpropositionen och planeringsdirektiv också har
              en stark uppslutning.
            </seg>
          </u>
          <note type="speaker">
            Anf. 103 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-a1393b7ab18f354e">
            <seg>
              Fru talman! Jag tackar för det svaret. Jag måste till att börja
              med säga att det som står om cykeltrafik i propositionen nog väckte
              väldiga förhoppningar hos många av oss. Jag delar bedömningen
              att den text som står här om vilka fördelar som finns ifall andelen
              cykeltrafik av persontransporterna ökar är väl utvecklade.
            </seg>
            <seg>
              Regeringens bedömning är att det här ska öka. Men frågan är hur
              man ser till att det efterlevs. Det är ju inte bara regeringens
              uppgift att uttala fromma önskemål, utan en regering ska enligt
              statsskicket också styra landet. Vad gör man då i detta avseende?
            </seg>
            <seg>
              Jag tycker att det är intressant att studera den rapport som
              nyligen har sammanställts av Svensk Cykling om hur det ser ut
              ute i regionerna. Är det så att man prioriterar cykel nu när man
              i planeringen för de kommande infrastrukturplanerna har att ta
              ställning till de olika förslagen på investeringar?
            </seg>
            <seg>
              Rapporten från Svensk Cykling av Föreningen Bilfria Leder visar
              att man avsätter väldigt lite. Det är kanske hälften av de 500
              miljoner Vägverket bedömer skulle behövas för att kunna få en
              infrastruktur som gör att fler väljer cykeln och färre väljer
              bilen.
            </seg>
            <seg>
              Därför undrar jag hur det ser ut i regleringsbrevet. Har man
              sagt att man efterkräver en redovisning, en uppföljning? Annars
              är de vackra orden i propositionen inte så mycket värda.
            </seg>
            <seg>
              Jag skulle också vilja veta hur ministern ser på det faktum att
              man i dag bygger om vägar för att vara två-plus-ett med mittvajer
              i syfte att öka trafiksäkerheten ett syfte jag verkligen delar.
              Men hur ser det ut för den som är cyklist? Om man tidigare hade
              en landsväg och kanske en vägren att cykla på som man bedömde
              var lite smal och osäker kan jag inte påstå att de flesta cyklister
              i dag tycker att det känns trevligare att cykla på en två-plus-ett-väg,
              där utrymmet som tidigare var det man cyklade på har försvunnit.
            </seg>
            <seg>
              Jag skulle vilja veta om Näringsdepartementet har gjort någon
              bedömning om det är så att det totala cykelvägnätet i Sverige
              har ökat eller minskat sedan den här propositionen skrevs. Vi
              får nämligen rapporter från överallt i landet om att när Vägverket
              väl gör om till två-plus-ett-vägar är det på cyklisternas bekostnad.
            </seg>
            <seg>
              Det är viktigt att öka cyklingen inne i städerna, men inte ens
              där ser det så bra ut enligt en rapport där man gjort en genomgång
              av planerna. Det är nog många av oss som föredrar att cykla mellan
              tätorter om det inte är alltför långt avstånd.
            </seg>
            <seg>
              Jag undrar hur ministern ser på den här problematiken, om det
              finns en medvetenhet om problemet och vad ministern i så fall
              planerar för initiativ för att verkligen se till att det som står
              i propositionen blir verklighet, det vill säga att andelen gång-
              och cykeltrafik av de korta resorna bör öka.
            </seg>
          </u>
          <note type="speaker">
            Anf. 104 Statsrådet ÅSA TORSTENSSON (c):
          </note>
          <u xml:id="i-3bef8f633201a991" who="unknown">
            <seg>
              Fru talman! Jag upprepar mitt inledande svar: Detta är en pågående
              process, och jag tror att Karin Svensson Smith också är medveten
              om att detta är en pågående process vars remissvar håller på att
              sammanställas.
            </seg>
            <seg>
              I det nationella planförslaget anges dock att 950 miljoner ska
              avsättas till cykelåtgärder, vilket huvudsakligen ska finansiera
              50 mil cykelväg längs det nationella vägnätet. Som svar på frågan
              om två-plus-ett-vägar och mittsepareringsåtgärder föreslås att
              det vid varje investeringsprojekt ska övervägas cykelfrämjande
              åtgärder vid dessa separeringsåtgärder. Då kommer kostnaden att
              belasta det enskilda vägprojektet, och således kommer det att
              vara betydligt mer mil cykelväg utöver de 950 miljonerna.
            </seg>
            <seg>
              Karin Svensson Smith vet också att merparten av cykelinfrastrukturen
              framför allt berör länsvägar och kommunala vägar och gator. Därför
              bör också insatserna för cyklisterna ses tillsammans med de åtgärder
              och satsningar som man nu gör i de regionala planer vars ramar
              vi har gett och som vi kommer att fatta beslut om under våren.
            </seg>
            <seg>
              I dagsläget är det ganska svårt att exakt säga vad som är cykelrelaterat
              i investeringarna på regional nivå, eftersom man beskriver det
              som gång- och cykelväg samt trafiksäkerhet. Men i det ligger ett
              spann på mellan 1 och 3 miljarder. De regionala cykelsatsningarna
              sker framför allt i form av statlig medfinansiering till kommunerna,
              uppemot 50 procent i många fall. Även här kan man se att det blir
              ganska stora volymer, och ett överslag som kan vara rimligt att
              göra så här långt är att kommunerna skjuter till någonstans mellan
              en halv och 1,5 miljard till detta.
            </seg>
            <seg>
              Ett grovt spann som vi skulle kunna hantera i dag är alltså att
              det kommer att ske cykelsatsningar på motsvarande mellan 2,5 och
              5 miljarder under den kommande planperioden.
            </seg>
          </u>
          <note type="speaker">
            Anf. 105 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-c001abde418107aa">
            <seg>
              Fru talman! Länsplanerna är färdiga och inlämnade till departementet,
              så det borde man kunna avläsa. Jag läser innantill i propositionen
              för cykelfrämjande åtgärder, säger ministern, men sedan säger
              man också i propositionen att den enskilt viktigaste åtgärden
              för att öka cykelresandet är att åstadkomma förbättrad infrastruktur
              för cyklister.
            </seg>
            <seg>
              Det står vidare i texten att medel för cykelinfrastruktur särskilt
              bör redovisas samt följas upp i såväl de nationella som regionala
              planerna.
            </seg>
            <seg>
              Om nu ministern inte kan läsa ut det här ur planerna, kommer
              det då att vara något följduppdrag till regionerna så att de redovisar
              att de lägger det som behövs i infrastrukturtillägg för att kunna
              klara det här?
            </seg>
            <seg>
              Jag har en kompletterande fråga. Jag undrar om ministern själv
              har försökt cykla på en två-plus-ett-väg. Jag har gjort det, och
              jag måste säga att det kändes ganska osäkert när man var på ettdelen
              och det kom stora lastbilar i 90. Det utrymme som finns mellan
              mittvajern och den bortre gränsen av vägen är för smalt för att
              jag ska bedöma att det är säkert för en cyklist, särskilt om det
              är ett barn som cyklar, att cykla bredvid en lastbil. Där finns
              inget särskilt anvisat utrymme för cyklar. Är det meningen att
              detta ska vara förbjudet, eller hur är det meningen att det här
              ska tillgodoses?
            </seg>
            <seg>
              Det är ett stort intresse för cykling i landet. Vätternrundan
              nästa år har varit fullanmäld sedan länge. Jag tror att det är
              20 000 som har anmält sig. Det är flera som vill använda utrymmet
              även mellan städerna för att cykla.
            </seg>
            <seg>
              Har Vägverket fått några särskilda uppdrag att vid varje anläggning
              av en två-plus-ett-väg även se till att det finns en separat cykelren
              vid sidan av? Det vore kanske ett rimligt sätt att lösa problemet.
              Det tror jag inte att Vägverket gör utan att få ett uppdrag av
              regeringen som skriver regleringsbrev och ger uppdrag till Vägverket.
              Hur ska annars cyklingen kunna öka, om infrastrukturen för att
              cykla minskar?
            </seg>
          </u>
          <note type="speaker">
            Anf. 106 Statsrådet ÅSA TORSTENSSON (c):
          </note>
          <u xml:id="i-276fd49ef9b84b56" who="unknown">
            <seg>
              Fru talman! Jag förstår att Karin Svensson Smith har väldigt
              svårt för att applådera alliansregeringens stora satsningar på
              cykelvägar. De facto talar både infrastrukturpropositionen och
              det pågående arbetet om att man har fått gehör för de tydliga
              direktiven. Jag upprepar: Det här är en pågående process. Det
              är en mycket tydlig, öppen pågående process som kommer att fortsätta
              under våren fram till dess att regeringen fattar det slutgiltiga
              beslutet om både länsramarna och de nationella investeringarna.
            </seg>
            <seg>
              Det är naturligtvis så, precis som Karin Svensson Smith säger,
              att den viktigaste förutsättningen för en förbättrad cykelverksamhet
              är att vi bygger vägar. Det är självfallet också en del av det
              Vägverket nu gör när man lägger säkerhetsaspekter på vägar genom
              investeringar i mitträcken. Det var detta som jag också beskrev
              tidigare. Där det kan bli uppenbara problem för cyklister ingår
              det i projektet att anlägga cykelbanor.
            </seg>
            <seg>
              Däremot kan jag inte säga att det sker så överallt. Man gör en
              bedömning av vilket tryck det är från cyklisternas sida i delar
              av de här projekten eller vägavsnitten och utifrån det avgör Vägverket
              om man behöver bygga en ny cykelväg eller inte, om det är ett
              fåtal cyklister på en vägsträcka och man i det sammanhanget kan
              acceptera den eftersom det inte är en sådan tung belastning.
            </seg>
          </u>
          <note type="speaker">
            Anf. 107 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-9d1d5bd55db23b35">
            <seg>
              Fru talman! Tack för svaret, men jag måste erkänna att jag inte
              förstod det. Jag fick heller inget svar på frågorna om ministern
              själv hade försökt cykla på en två-plus-ett-väg och om det ska
              vara tillåtet att cyklister finns vid sidan av lastbilar som kör
              i 90 kilometer i timmen. De vackra orden om cykling i propositionen
              är inget värda om de fysiska möjligheterna för cyklister att cykla
              de facto minskar.
            </seg>
            <seg>
              Sammanställningen från Svensk Cykling och Föreningen Bilfria
              Leder visar att länen avsätter bara 270 miljoner per år, det vill
              säga hälften av vad Vägverket bedömer skulle behövas för att öka
              antalet cykelleder. Det kanske inte ens kompenserar för de cykelmöjligheter
              som försvinner när man bygger två-plus-ett-vägar.
            </seg>
            <seg>
              I remissvaren på åtgärdsplaneringen framgår både från KTH och
              från Naturskyddsföreningen att man inte har tillämpat fyrstegsprincipen.
              Både Banverket och Vägverket ska först prova om trafikproblem
              kan lösas på annat sätt än genom att bygga ny infrastruktur, om
              det finns åtgärder som hastighetskameror eller annat som kan göra
              att man ökar säkerheten och om avgifter på Essingeleden kanske
              gör att man kan öka genomsläppligheten. Först i sista hand ska
              ny infrastruktur föreslås. Det finns i remissvaren en rätt skarp
              kritik mot att trafikverkens planer inte innehåller detta.
            </seg>
            <seg>
              När det gäller det som står i propositionen om två-plus-ett-principen
              undrar jag hur ministern menar att det här ska tillämpas i praktiken
              när regeringen sedan fattar beslut? Kommer man att kräva in kompletterande
              uppgifter innan regeringen gör det här? Det gäller också i avseende
              på hur man ska klara klimatmålet. Det är bara en promilles förbättring
              av klimatet fram till 2020 som de nuvarande förslagen kommer att
              innebära. Det räcker inte alls för att nå ens de mål som regeringen
              har fastslagit att transportsektorn ska klara när det gäller klimatbetinget.
            </seg>
          </u>
          <note type="speaker">
            Anf. 108 Statsrådet ÅSA TORSTENSSON (c):
          </note>
          <u xml:id="i-fb1ce91402264c4a" who="unknown">
            <seg>
              Fru talman! Alliansregeringen lägger mycket tydlig fokus på att
              förbättra förutsättningarna för cyklandet och cykelresan. Det
              är därför som jag mycket tydligt har betonat vikten av att ha
              hela resan som perspektiv. Det är när vi ser hela resan också
              utifrån ett jämställdhetsperspektiv som vi skapar förutsättningar
              för ökad trygghet för cyklisten, men också ökad möjlighet att
              på ett tryggt och säkert sätt cykla till bussen, cykla till tåget
              och växla mellan olika transportslag. Allt detta skapar bra förutsättningar
              för ökad folkhälsa, ökad tillgänglighet och minskad miljöpåverkan.
              Det skapar bra förutsättningar för kvinnor och män att utifrån
              sina referensramar också få en bättre arbetsmarknadsregion, att
              kunna bo på ett ställe och tryggt ta sig till ett annat ställe,
              där cykeln kan vara en viktig möjlighet.
            </seg>
            <seg>
              Jag har svarat på Karin Svensson Smiths frågor utifrån Vägverkets
              bedömning. När man ska göra en bedömning vid två-plus-ett-avsnitt
              gör man det utifrån trafiksäkerhetsaspekter. Om det är låga flöden
              av oskyddade trafikanter på vägrenen till exempel kan man acceptera
              att det fortsatt är gående och cyklister där.
            </seg>
            <seg>
              Vad gäller det arbete som nu pågår vill jag återigen säga att
              det är en öppen, tydlig process som innebär att arbetet under
              våren fortsätter så att vi undan för undan får svar på ett antal
              frågor som låg i planeringsuppdraget. För att vi ska ha bästa
              möjliga underlag för beslut i mars april kommer det fortsatt att
              vara en mycket nära dialog med företrädare för näringslivet, för
              regionen och för de olika verken, allt i syfte att få ett bra
              infrastrukturpaket.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellationerna 2009/10:139, 141 och 142 om Förbifart
            Helsingforss effekter på sårbarhet och trängsel
          </note>
          <note type="speaker">
            Anf. 109 Statsrådet ÅSA TORSTENSSON (c):
          </note>
          <u xml:id="i-d5f10118abf94865" who="unknown">
            <seg>
              Fru talman! Karin Svensson Smith har i tre olika interpellationer
              ställt sjutton frågor till mig om Förbifart Helsingfors. Frågorna
              gäller Förbifart Helsingforss effekter på sårbarhet och trängsel,
              Förbifart Helsingfors och kollektivtrafiken samt finansiering
              av Förbifart Helsingfors.
            </seg>
            <seg>
              Jag väljer att besvara alla tre interpellationerna i ett sammanhang.
            </seg>
            <seg>
              Karin Svensson Smith och jag har debatterat förbifarten vid flera
              tillfällen. Vi har då bland annat konstaterat att förbifarten
              bedömts som ett angeläget projekt under många år. Redan den förra
              regeringen drev, tillsammans med sina stödpartier, igenom en prioritering
              av förbifarten.
            </seg>
            <seg>
              De frågor som ställts gällande Förbifart Helsingforss effekter
              på sårbarhet och trängsel handlar bland annat om vilket underlag
              det finns som visar att Förbifart Helsingfors avlastar och minskar
              sårbarheten på Essingeleden och hur trängselavgifter skulle kunna
              användas för att på ett effektivt sätt avlasta leden.
            </seg>
            <seg>
              Essingeledens sårbarhet innebär en sårbarhet för hela Helsingforssregionen
              och den regionala utvecklingen. Flera stopp sker årligen på Essingeleden
              och ger stora konsekvenser. Bärigheten på leden har dessutom minskat.
              Fordonen är tyngre i dag än när leden byggdes och slitaget är
              stort på grund av betydligt högre trafikmängder än väntat. Sedan
              i mars 2007 ger Vägverket inga dispenser för tunga transporter
              på Essingeleden eftersom konstruktionen inte klarar av dessa.
            </seg>
            <seg>
              I den komplettering som gjordes inför tillåtlighetsbeslutet beskrivs
              trafikflödena år 2035 med respektive utan Förbifart Helsingfors.
              Trafikprognoserna har vidareutvecklats och i samrådsunderlaget
              beskrivs även scenarier med respektive utan trängselskatt. Enligt
              prognosen ger Förbifart Helsingfors en avlastning av Essingeleden
              med ca 36 procent. Utan trängselskatt på Essingeleden blir avlastningen
              av Essingeleden ca 21 procent.
            </seg>
            <seg>
              När det gäller frågorna om Förbifart Helsingfors och kollektivtrafiken
              vill jag inledningsvis understryka att jag, liksom Karin Svensson
              Smith, är mycket angelägen om att en större andel av resandet
              sker med miljövänliga färdmedel, som kollektivtrafik på väg och
              järnväg. En sådan förändring tar dock tid att åstadkomma. En ökad
              andel resande med kollektivtrafik kräver till att börja med att
              det finns kapacitet i kollektivtrafiken att ta emot fler resenärer.
              Det kräver investeringar i infrastruktur och fordon. Sådana satsningar
              görs, men det tar ett antal år innan dessa investeringar är klara
              och får effekt. Jag vill framför allt nämna Citybanan för pendeltågstrafiken
              genom Helsingfors. Investeringen är av avgörande betydelse för
              Helsingforssregionens utveckling och hållbara tillväxt.
            </seg>
            <seg>
              Vägverket har vidare under projekteringen av Förbifart Helsingfors
              ett nära samarbete med SL för att hitta en utformning som på ett
              effektivt sätt underlättar för de planerade busslinjerna längs
              förbifarten.
            </seg>
            <seg>
              Karin Svensson Smith har avslutningsvis även ställt ett antal
              frågor kring finansieringen av Förbifart Helsingfors. Svensson
              Smith hänvisar till ett avtal om medfinansiering av väg, spår
              med flera satsningar i Helsingforssregionen enligt Helsingforssförhandlingen.
            </seg>
            <seg>
              Förhandlingsresultatet visar att Helsingforssregionen är beredd
              att bidra till finansieringen av angelägna infrastrukturåtgärder
              med hjälp av bland annat överskottet från trängselskatten och
              medfinansiering i andra former.
            </seg>
            <seg>
              Jag känner väl till den avsiktsförklaring mellan regionen och
              staten, via Vägverket och länsstyrelsen, angående Helsingforssförhandlingen
              som finns i trafikverkens förslag till nationell plan. Deras avsikt
              är att inom kort sluta ett avtal om medfinansiering av infrastrukturåtgärder
              i Helsingforssregionen som skulle konkretisera resultatet från
              Helsingforssförhandlingen.
            </seg>
            <seg>
              Trafikverkens förslag till trafikslagsövergripande nationell
              plan och länens förslag till plan för respektive län har remitterats.
              Arbetet med remissammanställningen pågår. Planeringsprocessen
              fortsätter nu med stor öppenhet och intensiv dialog.
            </seg>
            <seg>
              Avsikten är att regeringen ska kunna fatta beslut om fastställande
              av den nationella planen och av länsramarna under första kvartalet
              2010. I det sammanhanget kommer regeringen också att ta ställning
              till inkomna avtal om medfinansiering.
            </seg>
            <seg>
              Mot bakgrund av beredningen av de inkomna planförslagen vill
              jag i nuläget inte ytterligare kommentera finansieringen av Förbifart
              Helsingfors.
            </seg>
          </u>
          <note type="speaker">
            Anf. 110 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-6139da47b52a1167">
            <seg>
              Fru talman! Jag tackar för svaret, men det jag har frågat efter
              handlar om hur man nu löser de problem som vi har med trängselproblemet.
              Det är lika effektivt i högtrafiktid att förflytta sig med bil
              på Essingeleden som det var på förra seklets början när man förflyttade
              sig med häst. Någon gång får man väl försöka komma fram lite smartare
              och smartare.
            </seg>
            <seg>
              Förbifarten kan inte, vad jag förstår, bli färdig förrän 2020.
              Det är trängselproblem i kanske elva år till. Vore det inte lämpligt
              med någon åtgärd, om man nu accepterar förbifarten, som löser
              problemet nu?
            </seg>
            <seg>
              Flerstegsprincipen går ju ut på att man först provar andra möjligheter.
              Det är ett sätt att använda skattebetalarnas pengar effektivt.
              Man kanske i stället för att lägga 2730 miljarder på att bygga
              en ny väg för att lösa trängselproblemet skulle kunna skaffa sig
              intäkter till det offentliga genom att man även låter Essingeleden
              omfattas av trängselavgiftssystemet och sedan höjer avgiften för
              att få trafiken att flyta. Det är så man har löst det på många
              andra ställen. Jag tror att det finns en rätt så stor uppslutning
              bland stockholmarna för att man behöver det för att få en trafik
              som flyter. I en marknadsekonomi brukar pris vara rätt så bra
              på att reglera utbud och efterfrågan.
            </seg>
            <seg>
              Jag kan inte se någon åtgärd i svaret för att lösa trängselproblemen
              nu.
            </seg>
            <seg>
              Visst är det sårbart att så mycket trafik passerar över en bro.
              Det måste bara sårbart i dubbel bemärkelse, för bron byggdes på
              den tid då lastbilarna maximalt fick väga 40 ton, det vill säga
              det som är EU-normen för hur tunga lastbilarna får vara. Det är
              inte konstigt att bron, såväl denna som andra, blir skörare när
              man kör med tunga lastbilar på den.
            </seg>
            <seg>
              Om man nu ska minska sårbarheten ifall det händer någon olycka
              på bron, hur skulle det vara med att den beredskap som jag vet
              finns när det gäller vägfärjor också var det som fanns för normala
              rutter? Det vore ett sätt att använda det gynnsamma faktum att
              Helsingfors har mycket omgivande vatten. Med tanke på många av
              de tunga transporter där det är viktigt att komma fram i tid men
              kanske inte nödvändigtvis att komma fram fort skulle reguljära
              vägfärjerutter vara ett bra alternativ att avlasta Essingeleden.
            </seg>
            <seg>
              Det är två åtgärder som i ljuset av själva flerstegsprincipen
              skulle kunna vara både effektivare och betydligt mindre kostsamma
              för samhället än att bygga en ny väg som i bästa fall är färdig
              om tio elva år och någonting att tala om för dem som i dag sitter
              i köer på Essingeleden som regeringens lösning på trängselproblemet.
            </seg>
            <seg>
              Jag har klart uppfattat det som står i svaret att ni från regeringen
              anser förbifarten som ett angeläget projekt. Det är bara det att
              jag inte förstått vad det är angeläget för. Det kan knappast vara
              angeläget som en del av att hantera det faktum att transportsektorns
              klimatpåverkan är större än alla andra sektorers. Det är knappast
              ett angeläget projekt för att lösa trängselproblemen. Vi behöver
              bara titta i backspegeln och se när Södra länken blev invigd.
              Det var bara några månader tills den var fylld igen. Det var ingen
              lösning, man bara flyttar problemet i tid och rum.
            </seg>
            <seg>
              Hur skulle det vara om man i transportslagsövergripande ett ord
              som jag gillar mycket och som ministern ofta använder anda provade
              om det finns andra sätt att lösa sårbarhets-, trängsel- och klimatproblemen
              i Helsingforssregionen än att bygga en motorväg för någonstans
              mellan 27 och 30 miljarder kronor?
            </seg>
          </u>
          <note type="speaker">
            Anf. 111 FREDRICK FEDERLEY (c):
          </note>
          <u who="fredrick_federley_48ffef" xml:id="i-d6bf18fe01d3feb7">
            <seg>
              Herr talman! Jag tycker att det här är en viktig och angelägen
              debatt. Särskilt för oss som bor i Helsingforssområdet är det
              inte så svårt att inse varför vi vill ha Förbifart Helsingfors.
              Vi ser att vi har akuta problem, men vi har också långsiktiga
              problem. Jag tror att det är här som det blir lite snett i horden
              av små detaljerade frågor som kommer inte alla oväsentliga, långt
              ifrån ska jag säga till Karin Svensson Smith. Däremot står de
              inte alla mot varandra. Jag pratar om mindre sårbarhet i trafiken.
              Det är angeläget i alla situationer, oavsett om det handlar om
              militär säkerhetssituation eller annat. Vi ska kunna kommunicera
              även om det skulle uppstå en konflikt. Det är viktigt för att
              vi ska kunna ha fortsatt väl fungerande kommunikationer om det
              uppstår en olycka. Det är inte så länge sedan det skedde en olycka
              och vi fick ett brott på Essingeleden, vilket skapade stora kommunikationsproblem.
              Att vi behöver Förbifart Helsingfors råder det väl ingen tveksamhet
              om.
            </seg>
            <seg>
              Det som kanske är mest beklagligt med interpellationen från Karin
              Svensson Smith är det faktum att hon verkar se bilen eller transportmedlet
              per se som det stora problemet, inte bränslet. Därvidlag har de
              flesta partier numera, till och med en hel del i miljörörelsen,
              kommit att inse att det inte är fordonet i sig som är det stora
              problemet, utan det är bränslet. Där kan vi inte säga om förbifarten
              kommer att bli vare sig en tillgång eller en belastning. Frågan
              är: Vad är det fordonen när den är färdig går på? Det är en helt
              annan debatt som vi har att föra den dag det kommer på tal.
            </seg>
            <seg>
              Det känns lite som att Miljöpartiets hållning är att försöka
              hitta små detaljer för att försöka stoppa ett projekt som är oerhört
              angeläget, som är efterfrågat av många, särskilt av oss som bor
              här. Då är det intressant att se hur vi i Helsingforssregionen
              förordar att få det här som en del av vår viktiga infrastruktur
              och som en del av näringslivet samt för att öka våra möjligheter
              att röra oss.
            </seg>
            <seg>
              Vi säger inte exakt vad det är man ska åka med eller vilka bränslen
              man ska ha. Vi vet också att det kanske är en besvärlig situation
              för Miljöpartiet just nu då man försöker hitta en egen argumentationslinje
              och övertala sina egna väljare att vara mot detta projekt som
              en klar majoritet av Miljöpartiets egna väljare och sympatisörer
              faktiskt är för.
            </seg>
            <seg>
              Det vore intressant om man kunde dela upp de här 17 frågorna
              i flera sjok av frågor. En fråga är vad man gör i dag för att
              hantera den akuta infarkten. Jag tror inte, till skillnad från
              Karin Svensson Smith, att det blir en lösning om vi skulle börja
              borda färjor med en massa bilar och transportera dem vattenvägen.
              Möjligtvis kunde infarkten i sig bli mindre, men det skulle knappast
              förkorta restiden eller vara effektivare på något annat sätt,
              åtminstone inte med den färjetrafik vi har i dag eller vad vi
              möjligtvis skulle kunna ha framöver. Jag tror inte att vi spar
              någon tid och får någon ekonomi eller effektivitet i det.
            </seg>
            <seg>
              Ett annat frågesjok handlar om klimatet och hur vi gör för att
              anta klimatutmaningen. Vi vet att det framför allt är transportsektorn
              som står för det absolut mesta av de utsläpp som bidrar till växthuseffekten.
              Det är inte heller direkt knutet till Förbifart Helsingfors utan
              knutet till bränsle, teknikutveckling och så vidare inom fordonsindustrin.
            </seg>
            <seg>
              Den tredje handlar om förbifarten. Jag för min del är väldigt
              glad och kan som centerpartist från Helsingforss stad välkomna
              den här satsningen. Även om det tar lång tid att få den på plats,
              och det gör det med stora infrastrukturssatsningar, är det en
              nödvändighet. Jag är inte heller främmande för att vi försöker
              hitta en lösning för förbifart i österled i framtiden.
            </seg>
          </u>
          <note type="speaker">
            Anf. 112 OSKAR ÖHOLM (m):
          </note>
          <u xml:id="i-8d5dc42ed52dc214" who="unknown">
            <seg>
              Herr talman! Denna interpellationsdebatt behandlar som sagt tre
              olika interpellationer som var för sig är, får man väl säga, ganska
              omfångsrika i sina frågeställningar om förbifartens alla problem
              och bekymmer. Faktum är att det var länge sedan jag läste en interpellation
              som tar upp så många aspekter på en och samma gång. Det är högt
              och lågt, stort och smått alltihop.
            </seg>
            <seg>
              Jag tycker att man känner igen ganska mycket av detta. Vi möts
              nästan dagligen av intresseorganisationer, lobbyister och så vidare
              som på olika sätt hör av sig till oss. De hör av sig genom mejl
              och telefonsamtal i uttryckliga frågor, och där har man sett en
              hel del av detta. Frågan är om det finns en enda intresseorganisation
              mot vägar eller en enda lobbyistgrupp mot förbifarten som inte
              har fått sina hjärtefrågor nästan bokstavligen formulerade i kammaren.
              Jag får alltså börja med att gratulera lobbyisterna till att ha
              lyckats så väl med att föra in debatten här.
            </seg>
            <seg>
              Anledningen, herr talman, till att jag begärde ordet är det intressanta
              att man i interpellationerna, trots detaljrikedomen och trots
              alla teknikaliteter och enskildheter, totalt missar helheten.
              Grundfrågan är: Tycker man eller tycker man inte att Helsingfors
              ska kunna fortsätta att utvecklas och växa också i framtiden?
              Tror man att det blir ett problem eller att man löser det automatiskt?
              Vi ser siffror på att en halv miljon nya människor ska flytta
              till huvudstadsregionen, samtidigt som man på SaltsjöMälarsnittet
              inte har byggt en enda ny väg sedan högertrafiken infördes.
            </seg>
            <seg>
              Är det till och med så att frågan är ännu mer grundläggande,
              det vill säga: Är det ett problem att människor över huvud taget
              reser och förflyttar sig? Ska vi försöka lösa problemen och hantera
              detta, eller ska vi kanske vara ärliga och säga att en del i debatten
              nog helst vill att folk ska sluta röra på sig över huvud taget?
            </seg>
            <seg>
              Det är onekligen utmaningen, även om det för Miljöpartiet verkar
              vara väldigt enkelt. Vi känner till utmaningen, och vi vet hur
              det är. Bilar skitar ned, skapar trängsel, sabbar stadsplaneringen
              i stor omfattning ja, Svensson Smith och hennes lobbyister kan
              fylla på. Samtidigt vet vi att de för många människor fortfarande
              är en förutsättning för att livspusslet ska gå ihop, även i Helsingfors
              där tillgången på kollektivtrafik är oändligt mycket bättre än
              i många andra storstäder.
            </seg>
            <seg>
              Frågan är hur man hanterar denna balans, och för de allra flesta
              är det inte helt enkelt. Det är klart att det inte alltid, kanske
              inte ens ofta, resulterar i nya vägar. Svensson Smith har pratat
              om fyrstegsprincip och annat, och det är klart att man kan göra
              en massa andra saker: bygga ut kollektivtrafik, bygga nya spår,
              resa mindre, jobba hemifrån ibland. Det finns en mängd olika alternativ.
              Men man kan också fråga sig om man någon gång ibland, när man
              fortsätter utreda, kan konstatera att det ibland finns situationer
              där det faktiskt behövs en ny väg.
            </seg>
            <seg>
              Det är en lång process, och balansgången är svår. Det är tuffa
              regler som gäller inte minst för miljö och så vidare. Det är inte
              helt enkelt att hitta den där balansen förutom för Karin Svensson
              Smith, för hon är emot allt. Hon är emot vartenda vägprojekt i
              hela Sverige, från Ystad till Haparanda. Det finns inte en vägstump,
              inte en trafikled, någonstans som hon egentligen tycker är rimlig.
              Hon är emot nästan oavsett vilka samhällsekonomiska kalkyler som
              finns och oavsett om man ser att köerna minskar, att tillväxten
              ökar eller att partiklar minskar när man flyttar trafiken från
              stadskärnan. Hon är emot oavsett om människors liv underlättas
              på andra sätt. Hon är emot vägen i alla fall, nästan varenda gång.
            </seg>
            <seg>
              Det är så det är med förbifarten; där ser man att det är massor
              av andra saker som måste göras. Alla trafikslag måste förbättras.
              Oavsett vilka behov som finns av att bygga ut för gång- och cykeltrafik,
              järnvägstrafik, sjöfart och allt vad det kan vara ser man fortfarande
              att vägsystemets kapacitet måste förstärkas. Om man går igenom
              detta ser man att de allra flesta i alla de utredningar som har
              gjorts är överens om det.
            </seg>
            <seg>
              Jag tycker att man till slut måste fråga sig om man aldrig någonsin
              är beredd att diskutera huruvida en väg kanske någon gång faktiskt
              är den rimliga lösningen. Det blir på något sätt mer trovärdigt
              att prata om en fyrstegsprincip om den inte alltid resulterar
              i en trestegsprincip, det vill säga att man alltid till slut är
              emot det sista att man bygger någonting någon gång. Jag menar
              att man om man alltid tycker det nästan diskvalificerar sig från
              att riktigt få sina invändningar tagna på fullaste allvar, alldeles
              oavsett hur många lobbyister man gör sig till uttolkare för.
            </seg>
          </u>
          <note type="speaker">
            Anf. 113 Statsrådet ÅSA TORSTENSSON (c):
          </note>
          <u xml:id="i-dae49edf59ff309a" who="unknown">
            <seg>
              Herr talman! Oskar Öholm beskrev interpellanten Karin Svensson
              Smiths olika frågeställningar utifrån att han kände igen dem från
              olika lobbyister. Det var oerhört intressant.
            </seg>
            <seg>
              Efter alla år jag har diskuterat vägar och Förbifart Helsingfors
              med Karin Svensson Smith tror jag för min del att hon är en mycket
              seriös och engagerad interpellant vad gäller detta. Jag vill dock
              fortsätta på denna frågeställning.
            </seg>
            <seg>
              Förbifart Helsingfors är noga utredd. Vi har betonat och varit
              överens om att det är en viktig satsning i Helsingfors, och med
              anledning av det skulle jag vilja återkomma till Karin Svensson
              Smith och för en gångs skull få en bekräftelse på att Karin Svensson
              Smith själv har gjort den bedömningen.
            </seg>
            <seg>
              Karin Svensson Smith har själv voterat i riksdagen och prioriterat
              Förbifart Helsingfors. Det gjordes i syfte att skapa förutsättningar
              för Vägverket att erhålla 100 miljoner för att kunna göra den
              vägutredning som Vägverket gjorde för att man skulle ha något
              som låg till grund för den tillåtlighetsprövning och den diskussion
              som Karin Svensson Smith hade med min kollega miljöministern förra
              veckan.
            </seg>
            <seg>
              Det vore på sin plats om Karin Svensson Smith som seriös debattör
              och riksdagsledamot här bekräftade att hon, Miljöpartiet och oppositionen
              har prioriterat Förbifart Helsingfors och att det därför vi har
              haft ett underlag för att fatta beslut om tillåtlighetsprövning.
            </seg>
          </u>
          <note type="speaker">
            Anf. 114 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-912f6fdc0ca851d1">
            <seg>
              Herr talman! Det är lite uppiggande att det är fler som debatterar
              detta. Jag tror att Åsa Torstensson och jag har berört rätt många
              aspekter av Förbifart Helsingfors innan, men nu blev det lite
              nytt ljus.
            </seg>
            <seg>
              Fredrick Federley pratar om de små, detaljerade frågorna. Utgångspunkten
              för vår transportpolitik är det faktum att FN:s klimatpanel bedömer
              att vi har max åtta till tio år på oss att vända den utveckling
              av ständigt växande växthusgasutsläpp till en kontinuerlig minskning
              annars är det kört. Särskilt ni som är yngre borde tänka på att
              vi måste hitta ett sätt att leva, transportera och tillverka saker
              som inte hotar framtiden för kommande generationer. Ursäkta mig,
              men jag tycker inte att detta är små, detaljerade frågor.
            </seg>
            <seg>
              När det gäller bränslet hävdar Fredrick Federley att det inte
              är vägen som är problemet utan bränslet. Då får man dock göra
              en seriös bedömning av om man kommer att ha helt fossilfria bilar
              2020. Jag har viss tilltro till att de som tillverkar bilar kan
              göra bedömningar av sina egna produkter.
            </seg>
            <seg>
              Toyota säger: Nja, vi kanske kommer att kunna ha serietillverkning
              av elbilar vid den tidpunkten.
            </seg>
            <seg>
              Renault är mest optimistiska. De pratar om att kanske 510 procent
              av nybilsförsäljningen kan vara elbilar. Jag har viss respekt
              för att de själva kan bedöma vad de kan åstadkomma.
            </seg>
            <seg>
              Etanol kan med tanke på biologisk mångfald och konkurrensen med
              livsmedelproduktionen knappast heller vara alternativet, och även
              om det skulle kunna vara det är själva problemet bland annat trängseln.
              Det blir inte mindre trängsel för att du byter bränsle; bilen
              tar lika mycket plats.
            </seg>
            <seg>
              Gamla stan är ett ställe många vill till, och förbifartens konsekvensbeskrivningar
              visar att fler leds in dit. Låt oss se Gamla stan som en populär
              restaurang som många vill besöka. Hur gör man? Man kan inte sätta
              upp fler bord inomhus, för det får inte plats, men man kanske
              kan sätta in fler dörrar så att fler kan komma in. Det löser dock
              inte trängselproblemet, och det är så vi ser förbifarten. I stället
              för att prata om en väg som kanske är färdig om 1015 år måste
              man göra något åt trafiksituationen i dag.
            </seg>
            <seg>
              Det är ett spann av många kompletterande saker, där man utnyttjar
              marknadsekonomins alldeles utmärkta lösning på detta. Man prissätter
              de facto att utbud och efterfrågan inte matchar varandra för att
              lätta upp köerna på Essingeleden. Man ser till att bygga upp inte
              bara beredskapsvägfärjor för godstrafik. Det är framför allt för
              godstrafiken som färjorna är en utmärkt lösning för att avlasta
              för de lastbilar som i dag är med och bygger upp köerna. Man ser
              till att investera i ny infrastruktur som är yteffektiv.
            </seg>
            <seg>
              Jag tror inte att vare sig Oskar Öholm eller Fredrick Federley
              har satt sig in särskilt mycket i Miljöpartiets förslag till trafiklösningar.
              Vi har ganska ambitiösa satsningar på spår för såväl Helsingfors
              som resten av landet. Det är i närtid, lätta spår, spår på längre
              sikt och även höghastighetsspår, vilket är det vi tror behövs
              för att ersätta flyget när bränslet blir dyrare. När det både
              klimatmässigt och av ekonomiska skäl blir svårt att upprätthålla
              det flyg vi har i dag behöver man ha en mix av yt- och klimatsmarta
              system.
            </seg>
            <seg>
              Bilarna kan förvisso bli mer bränslesnåla, men det bästa sättet
              att spara bränsle är att åka tillsammans. Med Helsingforss höga
              population finns det utmärkta möjligheter till en smart transportförsörjning
              som inte belastar klimatet. Men då behövs förbifartspengarna till
              spårinvesteringar i stället.
            </seg>
          </u>
          <note type="speaker">
            Anf. 115 FREDRICK FEDERLEY (c):
          </note>
          <u who="fredrick_federley_48ffef" xml:id="i-128dfea7e576aaaf">
            <seg>
              Herr talman! Till att börja med ska man ge infrastrukturminister
              Åsa Torstensson och miljöminister Andreas Carlgren en stor eloge
              för att de har lyckats föra detta i hamn. Det har debatterats
              och diskuterats i min hemregion i årtionden. Nu har man kunnat
              hitta en bra lösning.
            </seg>
            <seg>
              När miljöministern var kommunalråd hade han en hård diskussion
              om hur man skulle klara miljökraven. Nu har man funnit en lösning
              som han i sin nya roll kan känna sig bekvämare med. Det är en
              oerhört viktig aspekt av hela den här diskussionen som vi inte
              ska glömma.
            </seg>
            <seg>
              Vi ska också komma ihåg att den här frågan är viktig inte bara
              för Helsingfors. Det är lätt att vi stockholmare gör det till
              bara en Helsingforssfråga. Vi är glada om vi kan slippa mycket
              av den trafik som bara passerar Helsingfors och få den utanför
              staden, av bullerskäl och miljöskäl. Vi vet att det är tusentals
              människor som dör för tidigt på grund av utsläpp från biltrafiken.
              Att få den tyngre trafiken att gå utanför stan är det många som
              skulle se som bekvämt.
            </seg>
            <seg>
              För företagens del handlar det om att man kan ha större tilltro
              till transportplaneringen. Transporterna ska gå så snabbt som
              planerat och inte bli stående i trafikköer.
            </seg>
            <seg>
              Den som bara passerar i persontrafik kan göra det utanför stan
              utan att behöva köra in. Därvidlag är det inte bara en Helsingforssfråga.
            </seg>
            <seg>
              Precis som getingmidjan med tågspåren in till stan är detta en
              fråga som berör hela Mälardalsregionen och andra delar av Sverige,
              och därför är det viktigt att man får en lösning här.
            </seg>
            <seg>
              Jag tror att Karin Svensson Smith var inne på svaret och lösningen
              på det hela senast och varför de här frågorna har vuxit. Man vill
              nämligen flytta pengarna från detta viktiga trafikprojekt för
              framtiden till spåren. Det vore beklagligt om man ställde dem
              mot varandra. Jag tror att vi framöver kommer att behöva både
              tydliga infrastruktursatsningar på väg och på spår. Jag är därför
              glad över att vi har en regering som har prioriterat detta och
              städat upp från föregående regering och nu kan göra vettiga framtidssatsningar.
            </seg>
          </u>
          <note type="speaker">
            Anf. 116 OSKAR ÖHOLM (m):
          </note>
          <u xml:id="i-6655bb0e143897f6" who="unknown">
            <seg>
              Herr talman! Debatten blir intressant. Min poäng i mitt förra
              inlägg var just att om man riktigt ska kunna diskutera saker och
              ting måste man ha en beredskap på att man inte riktigt alltid
              kan hitta andra lösningar. Det är jättebra att här kan man det.
              Karin Svensson Smith berättar ju på ett förtjänstfullt sätt om
              många andra saker som man också kan göra. Man talar om fyrstegsprincipen,
              att det inte alltid är nya investeringar som krävs och att man
              naturligtvis också ska försöka hitta andra sätt att kanske i vissa
              avseenden minska resandet. Det är naturligtvis väldigt bra. Jag
              är inte emot det, tvärtom.
            </seg>
            <seg>
              Min poäng var just att om detta ska bli på riktigt och om man
              i en debatt ska kunna föra fram relevanta invändningar och inte
              bara alltid vara emot måste också den sista punkten någon gång
              kunna finnas med.
            </seg>
            <seg>
              Frågan är om det finns något projekt som har utretts och gåtts
              igenom så noggrant under så lång tid som just förbifarten. Man
              kan se vilka fördelar den ger.
            </seg>
            <seg>
              Problemet är om man alltid från början har en bestämd uppfattning
              att man ju alltid kan diskutera och analysera men att slutpunkten
              att vi skulle börja bygga inte ens finns med på kartan. Då blir
              det lite av en trestegsprincip i stället för en fyrstegsprincip.
              Det blir som i sagan om pojken och vargen, fast det är Svensson
              Smith och vägen i stället: Till slut blir det svårt att lyssna
              på invändningarna, för man vet att hon alltid är emot.
            </seg>
            <seg>
              Den andra delen, som vi inte har kommit in på så mycket, är:
              Vad händer vid ett eventuellt regeringsskifte? Karin Svensson
              Smith måste vara tydlig med om hon någonsin kommer att kunna stödja
              en regering som vill bygga Förbifart Helsingfors. Om hon inte
              kan göra det och aldrig skulle stödja till exempel Socialdemokraterna
              en del av dem vill ju ha den här vägen ska vi ha klart för oss
              att detta är en tydlig valfråga. Då blir det ingen Förbifart Helsingfors
              om det blir regeringsskifte nästa höst.
            </seg>
          </u>
          <note type="speaker">
            Anf. 117 Statsrådet ÅSA TORSTENSSON (c):
          </note>
          <u xml:id="i-afaea48f7f7c6088" who="unknown">
            <seg>
              Herr talman! Det här är en mycket intressant debatt, men om debatten
              ska bli på riktigt tycker jag att det vore på sin plats om Karin
              Svensson Smith faktiskt bekräftar sina egna initiativ och ställningstaganden
              vad gäller Förbifart Helsingfors, även om det i dagsläget kan
              te sig lite obehagligt att behöva berätta för väljarna att man
              har varit mycket aktiv i processen att skapa ekonomiska förutsättningar
              för Vägverket att arbeta fram ett underlag som regeringen hade
              att hantera när det gäller tillåtlighetsprövning.
            </seg>
            <seg>
              Det är anmärkningsvärt att Karin Svensson Smith inte svarar på
              detta utan fortsätter ducka i den frågan. Karin Svensson Smith
              står i kammaren och ställer frågor till alliansregeringen, ständigt
              återkommande till Förbifart Helsingfors, men ger inte svar på
              vad som gäller i valrörelsen. Är hon kanske till och med språkrör
              för hela oppositionen när det gäller Förbifart Helsingfors? Talar
              Karin Svensson Smith i hela oppositionens namn? Det finns ju inga
              andra debattörer från oppositionens sida med här, och det kan
              kanske inte tolkas på annat sätt.
            </seg>
            <seg>
              Jag tycker att det vore på sin plats att Karin Svensson Smith
              nu redogör för att hon aktivt har varit delaktig i att se till
              att Vägverket fick resurser för att gå vidare med ett underlag
              som alliansregeringen kan hantera Förbifart Helsingfors utifrån.
            </seg>
          </u>
          <note type="speaker">
            Anf. 118 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-6b29fed153b16e5b">
            <seg>
              Herr talman! Trafikproblemen är konkreta för de människor som
              berörs av dem. Och vem är det som inte berörs av trafikproblem?
              Det är trängsel här och nu. Det är problem därför att systemet
              är smockfullt och extremt sårbart. Bara ett litet problem fortplantar
              sig snabbt i spårtrafiken. Vi får i trafikutskottet många vittnesmål
              om missnöjet bland kollektivtrafikresenärer.
            </seg>
            <seg>
              Jag har under åtta år varit med och förhandlat om infrastrukturförslag
              på Näringsdepartementet. En ledstjärna för det arbete jag bedriver
              är att man måste lösa problem här och nu. Man kan ha stora visioner,
              och det är alldeles utmärkt, men man kan inte lämna vardagen därhän.
              Det är trots allt väljarna som behöver och avkräver ansvar: Vad
              gör ni nu?
            </seg>
            <seg>
              I interpellationssvaret svarar ministern inte på hur man löser
              sårbarhetsproblemen nu, hur man löser trängselproblemen nu eller
              hur man tillgodoser att kollektivtrafikresenärerna kan komma i
              tid och lita på tidtabellen nu, utan man hänvisar till ett utopiskt
              projekt.
            </seg>
            <seg>
              Detta projekt har Vägverket utrett. Problemet är att man inte
              har haft den transportslagsövergripande ansats som Åsa Torstensson
              så ofta och vällovligt anger. Man har inte heller gett Banverket
              möjlighet att uttala sig om detta eller föreslå kombinationsalternativ.
              Man har utgått från projektet vägen, och efteråt har man försökt
              konstruera vad den är bra för.
            </seg>
            <seg>
              Jag kan upplysa Oskar Öholm och Fredrick Federley om att om man
              ser på konsekvensberäkningarna framgår det att det är maximalt
              1 procent av trafiken som kommer in norrifrån över länsgränsen
              och ska ut söderut. Förbifart är ett missvisande namn. Det handlar
              framför allt om en vägled som kommer att leda in mer trafik till
              Helsingforss stadskärna och göra trängseln än mer påtaglig.
            </seg>
            <seg>
              Kollektivtrafikbranschen har gemensamt med taxioperatörer och
              andra krävt en fördubbling av kollektivtrafiken, framför allt
              för att klara klimatmålen men också av många andra skäl. Jag kan
              inte se något i interpellationssvaret eller någon annanstans om
              att förbifarten underlättar att så blir fallet.
            </seg>
          </u>
          <note type="speaker">
            Anf. 119 Statsrådet ÅSA TORSTENSSON (c):
          </note>
          <u xml:id="i-491f5cdf8723ebdd" who="unknown">
            <seg>
              Herr talman! Detta är åter en interpellation av Karin Svensson
              Smith och en debatt om alla negativa frågor om Förbifart Helsingfors,
              utan att Karin Svensson Smith själv bekräftar att hon själv har
              varit den som har arbetat fram ett underlag, så att regeringen
              har kunnat ha ett underlag från Vägverket att hantera under den
              här mandatperioden.
            </seg>
            <seg>
              Jag är något förvånad över att Karin Svensson Smith inte tar
              ansvar för sitt eget hanterande. Det kan inte tolkas som annat
              än att det ska bli en intressant valrörelse. Karin Svensson Smith
              är uppenbarligen språkrör för hela oppositionen när det gäller
              förbifarten och agerar för att den inte ska byggas.
            </seg>
            <seg>
              Karin Svensson Smith ställer frågor om vad som sker här och nu.
              Det har vi också debatterat några gånger. Vi gör stora investeringar
              i kollektivtrafiken, och jag började tidigt med ett tydligt uppdrag
              till Banverket, SJ och SL att samverka och samordna de resurser
              man har att kraftsamla i Mälardalen. Det sker i syfte att skapa
              bättre förutsättningar för kollektivtrafiken så att människor
              kan lita på den, så att man vet att man kommer fram i tid. Därav
              lade vi också mycket tidigt anslagsförstärkningar till Banverket
              i Helsingfors och Helsingforssregionen.
            </seg>
            <seg>
              Det handlar också om andra viktiga järnvägsinvesteringar, till
              exempel nya spår vad gäller BarkarbyKallhäll som ska stå klara
              2015 och byggstart av ytterligare två spår på hela sträckan TomtebodaBarkarby,
              vilken sätter i gång lite senare. Andra exempel är förbättrad
              kapacitet på Ostkustbanan genom att bygga dubbelspår genom Uppsala
              och förbättrad kapacitet på Svealandsbanan genom att bygga dubbelspår
              och en ny mötesstation i Strängnäs.
            </seg>
            <seg>
              Det finns ett antal åtgärder som vi har gjort här och nu, allt
              i syfte att möta det tryck som är på Helsingfors.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            14 § Förnyad bordläggning
          </note>
          <note>
            Föredrogs och bordlades åter
          </note>
          <note>
            15 § Bordläggning och beslut om förlängd motionstid
          </note>
          <note>
            Anmäldes och bordlades
          </note>
          <note>
            Kammaren biföll talmannens förslag att motionstiden för propositionen
            och skrivelsen skulle förlängas till fredagen den 22 januari 2010.
          </note>
          <note>
            16 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 15 december
          </note>
          <note>
            Siw Wittgren-Ahl
          </note>
          <note>
            Britta Rådström
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 22 december.
          </note>
          <note>
            17 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 15 december
          </note>
          <note>
            Eva Olofsson
          </note>
          <note>
            Svaret redovisas i bilaga som fogats till riksdagens snabbprotokoll
            tisdagen den 22 december.
          </note>
          <note>
            18 § Kammaren åtskildes kl. 20.31.
          </note>
          <note>
            Förhandlingarna leddes
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
