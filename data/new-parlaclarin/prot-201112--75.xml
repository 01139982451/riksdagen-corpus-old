<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--75</head>
          <docDate when="2011-02-23">2011-02-23</docDate>
        </div>
      </front>
      <body>
        <div>
          <note xml:id="i-c6ecd0746f258780-0">
            ﻿
          </note>
          <note xml:id="i-5933dfbf81b93b52-0">
            Riksdagens protokoll
          </note>
          <note xml:id="i-551c6cc01d3505ef-0">
            2011/12:75
          </note>
          <note xml:id="i-276ab0559a101a89-0" type="date">
            Torsdagen den 23 februari
          </note>
          <note xml:id="i-7c93b5810d714105-0">
            Kl. 12:00 - 15:02
          </note>
          <note xml:id="i-e37233ad2d936c7c-0">
            1 § Justering av protokoll
          </note>
          <note xml:id="i-54ffcacd67dcb9d0-0">
            Justerades protokollet för den 17 februari.
          </note>
          <note xml:id="i-27630016a8c40358-0">
            2 § Anmälan om särskild företrädare för partigrupp
          </note>
          <note xml:id="i-8f438ee6393c23ae-0">
            Andre vice talmannen meddelade att Kristdemokraternas riksdagsgrupp
            anmält Emma Henriksson som särskild företrädare för partigruppen.
          </note>
          <note xml:id="i-c51d33e2173303f1-0">
            3 § Anmälan om personliga ersättare för särskilda företrädare
            för partigrupper
          </note>
          <note xml:id="i-5e7f8071a5bb68d8-0">
            Andre vice talmannen meddelade
          </note>
          <note xml:id="i-4888807d6a5076ce-0">
            att Vänsterpartiets riksdagsgrupp anmält Mia Sydow Mölleby som
            personlig ersättare för särskild företrädare för partigruppen
            och
          </note>
          <note xml:id="i-66aa58203b2e8dff-0">
            att Kristdemokraternas riksdagsgrupp anmält Anders Andersson
            som personlig ersättare för särskild företrädare för partigruppen.
          </note>
          <note xml:id="i-e69bb4f13be3d95e-0">
            4 § Anmälan om fördröjda svar på interpellationer
          </note>
          <note xml:id="i-00f80e3ec8f8dd14-0">
            Till riksdagen hade inkommit följande skrivelser:
          </note>
          <note xml:id="i-417991cca4fa1d93-0">
            Interpellation 2011/12:237
          </note>
          <note xml:id="i-703c29b56f26c4ee-0">
            Interpellation 2011/12:237 Svenska miljömålen
          </note>
          <note xml:id="i-89194b5622b325c3-0">
            Interpellationen kommer att besvaras fredagen den 23 mars 2012.
          </note>
          <note xml:id="i-109b2e653b39d501-0">
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-d9dff5714d7f0003-0">
            Lena Ingvarsson
          </note>
          <note xml:id="i-7148f10c5e8aa120-0">
            Interpellation 2011/12:243
          </note>
          <note xml:id="i-c4867dc04b8fb642-0">
            Interpellation 2011/12:243 Hållbart arbetsliv
          </note>
          <note xml:id="i-0b4ef7b5a01b0592-0">
            Interpellationen kommer att besvaras den 13 mars 2012.
          </note>
          <note xml:id="i-989ae998f0f96e80-0">
            Skälet till dröjsmålet är inbokade engagemang som inte kan ändras.
          </note>
          <note xml:id="i-7a0e4a4245f864f1-0">
            Monica Rodrigo
          </note>
          <note xml:id="i-72b1a977b834bb44-0">
            5 § Hänvisning av ärenden till utskott
          </note>
          <note xml:id="i-1e6a51d742fb8b1f-0">
            Föredrogs och hänvisades
          </note>
          <note xml:id="i-787faf72ece00476-0">
            6 § Svar på interpellation 2011/12:217 om en ny bibliotekslag
          </note>
          <note type="speaker" xml:id="i-4c8a389e088a011d-0">
            Anf. 1 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-f5112d170463196b-0">
            <seg xml:id="i-811ede1f9e57bb62-0">
              Herr talman! Tina Ehn har frågat mig om jag avser att ta några
              initiativ för en förändrad bibliotekslag samt vilka övriga initiativ
              jag tänker ta för att främja bibliotekens utveckling i Sverige.
            </seg>
            <seg xml:id="i-3af96a91b3184cb8-0">
              Jag instämmer med Tina Ehn om att det finns behov av att se över
              bibliotekslagens utformning, särskilt mot bakgrund av de omvärldsförändringar
              som skett sedan lagens tillkomst. Som jag tidigare i år har framfört
              till riksdagen pågår ett sådant arbete i Regeringskansliet. I
              arbetet ingår att hantera förslaget till en reviderad bibliotekslag
              som en extern utredare redovisade till regeringen våren 2010.
              Översynen kommer att resultera i en departementspromemoria som
              remitteras. Regeringen avser att därefter återkomma till riksdagen
              med förslag om en ny bibliotekslag.
            </seg>
            <seg xml:id="i-ffa06d3e8cc49f41-0">
              Kulturutredningen konstaterade i sitt betänkande (SOU 2009:16)
              att folkbiblioteket har en stark ställning som den mest besökta
              offentliga institutionen men framhöll samtidigt att en bättre
              samordning mellan olika delar av biblioteksväsendet skulle främja
              tillgängligheten och kvaliteten i verksamheten.
            </seg>
            <seg xml:id="i-26f2e626adabebb5-0">
              Kungliga biblioteket har därför fått regeringens uppdrag att
              från och med den 1 augusti 2011 svara för en nationell överblick
              över biblioteksområdet och ska bland annat tillsammans med länsbiblioteken
              följa upp hur de planer för biblioteksverksamheterna som kommuner
              och landsting antar har utformats och hur de används.
            </seg>
            <seg xml:id="i-78058edb14c66bc1-0">
              Kulturrådets undersökning om skolbibliotek ( Kulturen i siffror
              2009:1 ) visade att endast två tredjedelar av skolenheterna hade
              någon form av skolbibliotek. Kraven på tillgång till skolbibliotek
              för alla elever har därefter skärpts i den nya skollagen, som
              började tillämpas den 1 juli 2011. En bestämmelse har införts
              som innebär att eleverna i grundskolan, grundsärskolan, specialskolan,
              sameskolan, gymnasieskolan och gymnasiesärskolan ska ha tillgång
              till skolbibliotek. Bestämmelsen gäller oavsett om skolan har
              offentlig eller enskild huvudman.
            </seg>
            <seg xml:id="i-597f7f47b5855e25-0">
              Slutligen vill jag särskilt lyfta fram den litteraturutredning
              som regeringen tillsatte våren 2011. Utredningen har i uppdrag
              att analysera litteraturens ställning i dag och att identifiera
              utvecklingstendenser som förväntas kunna påverka litteraturområdet
              framöver. Bland annat ska den analysera det allmänna biblioteksväsendets
              roll för att främja läsning och spridning av kvalitetslitteratur
              och pröva om utvecklingen motiverar förändringar i statens stöd
              till bibliotekssektorn, till exempel vad gäller medieförsörjning.
              Litteraturutredningen ska redovisa sitt uppdrag senast den 1 september
              2012.
            </seg>
          </u>
          <note type="speaker" xml:id="i-06029c1190725d87-0">
            Anf. 2 TINA EHN (MP):
          </note>
          <u who="tina_ehn_94fa72" xml:id="i-0e064a127d1347fd-0">
            <seg xml:id="i-8b5c5b3115eaf63c-0">
              Herr talman! Jag får tacka så mycket för svaret från kulturministern.
            </seg>
            <seg xml:id="i-51116caa3f96389a-0">
              Det har gått 16 år sedan nu rådande lag trädde i kraft. Som jag
              skriver i min interpellation till ministern har mycket i omvärlden
              förändrats sedan lagen trädde i kraft. Detta skapar förändringar
              för medborgarnas förväntningar, och detta skapar nya förväntningar
              beträffande bibliotekens verksamheter.
            </seg>
            <seg xml:id="i-7bdf2694e9208e5e-0">
              Bibliotek i Sverige ger fri tillgång till information och kunskap.
              Landets bibliotek tar varje år emot 100 miljoner besök, och 70
              miljoner utlån sker enligt den statistik jag hittat.
            </seg>
            <seg xml:id="i-319de1aa9b6fb541-0">
              Bibliotek är någonting som människor hyser ett stort förtroende
              för. Det finns något för alla. Man lyckas mycket med att möta
              individens behov och nyfikenhet.
            </seg>
            <seg xml:id="i-501d636fb65b076b-0">
              Bibliotek är någonting som är mycket bra, någonting som vi gärna
              tar för givet och någonting som fyller flera behov för individen
              och för samhället. Det är ändå så att det från många håll finns
              en önskan om en ny bibliotekslag som kan möta de nya utmaningar
              vi står inför. Flera behov utpekas inom bibliotekssektorn. Det
              gäller då digitalisering, e-böcker, kvalitetskriterier, tillsyn
              och visioner.
            </seg>
            <seg xml:id="i-fd13bf9fb2b3770f-0">
              Bibliotek förknippas mestadels med böcker och hyllor. Men i dagens
              samhälle kan man nog se att bibliotek är så mycket mer, är så
              mycket annat än böcker. Självklart är böcker och boklån en stor
              del av bibliotekens verksamhet. Men efter det är det vanligaste
              skälet till ett biblioteksbesök att man vill ha sakkunnig hjälp.
              I den här diskussionen skulle därför jag gärna vilja uppmärksamma
              att det finns en tyngd på bibliotekariens viktiga roll i framtiden
              en kanske ännu viktigare roll än vi tror.
            </seg>
            <seg xml:id="i-afee83e6503f5366-0">
              Vi kommer att behöva välutbildade och duktiga bibliotekarier
              som kan lotsa människor i flödet av information och mellan kunskapens
              alla väggar och hyllor.
            </seg>
            <seg xml:id="i-b2f791cf694d99ab-0">
              Ser man vidare på varför människor besöker ett bibliotek finner
              man att en mycket stor grupp besöker biblioteket för att använda
              internet och för att möta andra människor eller söka arbete. Dessutom
              är biblioteket arbetsplatsen för en del människor.
            </seg>
            <seg xml:id="i-49a9906dc47ec5f5-0">
              När jag besökt bibliotek på olika platser runt om i landet har
              det slagit mig att biblioteket verkligen är ett samhällsnav, ger
              viktig folkbildning och är viktigt för möten i och med läsecirklar
              och språkkaféer samt kultur, utställningar, studiecirklar och
              tidningsrum för alla åldrar och för alla människor. Fantastiska
              eldsjälar arbetar inom biblioteksverksamheten.
            </seg>
            <seg xml:id="i-872c3e06f0d0ec63-0">
              Det rullar på, kan man tycka. Men som nämnts och som den här
              debatten handlar om finns det flera frågeställningar som sätter
              käppar i hjulen och som oroar dem som arbetar och planerar inom
              bibliotekens områden.
            </seg>
            <seg xml:id="i-44eb3a3e4c2d2306-0">
              En ny bibliotekslag efterfrågas. Det är helt enkelt dags för
              en ny bibliotekslag som kan omfamna de nya behoven och de förändringar
              som utmanar.
            </seg>
            <seg xml:id="i-7b224f512ae6a07c-0">
              I svaret från ministern sägs det att det pågår ett arbete med
              en reviderad bibliotekslag. I höstbudgeten 2008 kom en avisering
              om att det skulle ske en revidering. I mars 2010, två år senare,
              lämnades ett utredningsförslag. Det finns mycket i det förslaget
              som är spännande. Men den långa väntan gör att tiden börjar bli
              knapp; tiden börjar hinna i kapp förslaget.
            </seg>
            <seg xml:id="i-ca6c609c6e51753f-0">
              I svaret får jag beskedet att en översyn av lagen pågår och att
              i det arbetet hanteras det förslag som lades fram 2010. Översynen
              ska resultera i en promemoria som ska ut på remiss och i förslag.
              Men vi ser inget tidsperspektiv.
            </seg>
            <seg xml:id="i-c82a174e6b5d8b13-0">
              Det hela låter bra, men många med mig känner viss otillfredsställelse
              med att så mycket mer inte verkar hända. Många har förväntningar
              på ett redan nu längre framskridet arbete.
            </seg>
            <seg xml:id="i-639f11a51a4b0d83-0">
              Vad är det som tar sådan tid? Vad händer egentligen? Finns det
              någon tidsplan?
            </seg>
          </u>
          <note type="speaker" xml:id="i-e265e54af92a705f-0">
            Anf. 3 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-f5112d170463196b-1">
            <seg xml:id="i-edcd65fe37a41e26-0">
              Herr talman! Ja, det finns en tidsplan. Jag kommer in på den
              om en liten stund.
            </seg>
            <seg xml:id="i-f23e8fbbc0c73fcb-0">
              Jag kan helt och hållet instämma med Tina Ehn om bibliotekens
              starka ställning. Det visar sig i Kulturrådets statistik, och
              det visade sig när Kulturutredningen reste landet runt. Det visar
              sig också nu när man runt om i Sverige tar fram regionala kulturplaner
              att biblioteken har en väldigt stark ställning. Det finns förväntningar
              på längre öppettider på biblioteken och på att man arbetar med
              att nå nya grupper.
            </seg>
            <seg xml:id="i-b183e3d132ef7f6b-0">
              Jag kan också till min glädje se att barns och ungas läsning
              är en prioriterad fråga för i stort sett samtliga bibliotek. Man
              har bra pedagoger och inbjudande miljö, och det är otroligt viktigt.
              Det är nämligen här läsningen börjar.
            </seg>
            <seg xml:id="i-6fb93b4178946218-0">
              Vi såg i regeringen tidigt ett behov av att se över bibliotekslagen.
              Precis som Tina Ehn sade har den funnits ungefär sedan mitten
              av 90-talet, och det sker en stark teknisk förändring. Det var
              också därför vi i budgetpropositionen 2008 aviserade att vi skulle
              se över bibliotekslagen. Det har nu skett.
            </seg>
            <seg xml:id="i-824b2af99cce3738-0">
              När vi kommer in på tidsplanen är det på det viset att vi på
              Kulturdepartementet har tagit fram en departementsskrivelse som
              har sin utgångspunkt i denna utvärdering. Nu kommer vi att ta
              fram en helt ny lag som ska vara modernare och mer användarvänlig.
              För närvarande är det en gemensam beredning, men tanken är att
              departementsskrivelsen ska remitteras i slutet av våren, behandlas
              i Lagrådet under hösten och kunna bli en proposition som antas
              av riksdagen i slutet av detta år.
            </seg>
            <seg xml:id="i-7387183d91572628-0">
              Sedan kan jag också säga att det Tina Ehn säger om välutbildade,
              duktiga bibliotekarier naturligtvis är självklart. Även jag har
              rest runt och besökt många bibliotek, och jag gläder mig åt att
              man utöver de välutbildade, traditionella bibliotekarierna, som
              jag tror får sin utbildning i bland annat Borås, har tagit in
              annan kompetens. Det kan handla om dataspel eller serier, som
              också är ett sätt att nå nya läsargrupper inte minst pojkar.
            </seg>
            <seg xml:id="i-5d8f394b1380cafd-0">
              Vi kan till vår glädje se att läsningen har en fortsatt stark
              ställning, särskilt bland kvinnor. Pojkar läser dock mindre. Det
              finns utredningar, som vi också tar upp i Litteraturutredningen,
              som visar att varannan pojke i femtonårsåldern aldrig har läst
              en bok från pärm till pärm. Det ger naturligtvis avtryck i själva
              skolarbetet det blir svårt att följa annan litteratur men ger
              också en brist på ord, kan jag tänka mig. Det kan i sin tur få
              allvarliga konsekvenser. Jag föreställer mig att om man inte har
              ett språk, inte har ord, kan nävarna få tala.
            </seg>
            <seg xml:id="i-aa419cdfd88e12fe-0">
              Det finns alltså många skäl att få upp läsningen. Det är också
              därför jag med stor förväntan ser fram emot den litteraturutredning
              som ska komma i början av hösten, den 1 september. När det gäller
              tidsplanen är den dock klar, och jag har i dag inga skäl att tro
              att vi inte skulle klara den och därmed lägga fram en proposition
              om en förändrad, modernare bibliotekslag i slutet av detta år.
            </seg>
          </u>
          <note type="speaker" xml:id="i-8ea3ef211a9aec99-0">
            Anf. 4 TINA EHN (MP):
          </note>
          <u who="tina_ehn_94fa72" xml:id="i-0e064a127d1347fd-1">
            <seg xml:id="i-b075eaf0247eace6-0">
              Herr talman! Det var väldigt positiva svar. Jag tror att många
              med mig verkligen gläds åt att höra detta.
            </seg>
            <seg xml:id="i-a893e9e9a39c7fe6-0">
              Det ska bli väldigt intressant att läsa vad som står i departementsskrivelsen
              och se om det omfattar många av de frågor som säkert både kulturministern
              och jag stöter på, om digitalisering och e-böckernas kostnader.
              Det borde egentligen vara en möjlighet, men det blir ett problem
              för biblioteken i dag. Man efterfrågar kvalitetskriterier, och
              man efterfrågar vilka krav som kommer att ställas på verksamheten
              i framtiden. Det finns en önskan om en viss tillsyn och inte minst
              kompetensutvecklingsmöjligheter för bibliotekspersonal. Det har
              jag också stött på.
            </seg>
            <seg xml:id="i-2fc949116349e1c0-0">
              Därför är det viktigt att se detta med bibliotekens roll i framtiden,
              och bibliotekariernas roll i framtiden. Hur det än är tror jag
              nämligen att det är där det ligger en viss styrka, att vi precis
              som kulturministern sade kan se att det förs in väldigt mycket
              annat i biblioteksvärlden, såsom spel. Man bör kunna lotsa människor
              i den världen. Det handlar kanske inte bara om att hitta böcker
              i hyllan utan om att hitta information i det digitala samhället
              och möjliggöra detta för allt fler människor oavsett vad de har
              för förutsättningar i livet.
            </seg>
            <seg xml:id="i-d7549c177b5f0eb5-0">
              Det demokratiska uppdraget har också nämnts i olika sammanhang,
              och det är något man har pratat om. Man skulle vilja att det stärks,
              att det finns en målsättning om främjande av läsning och litteratur.
              Precis som kulturministern nämner läser vi ofta rapporterna om
              att flickor läser mer än pojkar. Jag läste dock en annan rapport
              som var väldigt intressant, där jag kunde fördjupa mig i vad pojkar
              läser när de läser. De läser kanske helt andra saker, såsom instruktioner
              och så vidare. Det är klart att det skapar något annat när de
              läser det än om de kanske läser fantasyböcker.
            </seg>
            <seg xml:id="i-addaa664de0f8a74-0">
              Det är alltså väldigt intressant hur vi når människor, inte minst
              unga människor. Det kanske är någonting Litteraturutredningen
              kommer att plocka fram. Det ser jag också fram emot. Jag är därför
              väldigt glad för svaren. Jag tänkte i mitt nästa inlägg fokusera
              lite på skolbiblioteken, som också nämns i svaret.
            </seg>
          </u>
          <note type="speaker" xml:id="i-bc89aa9ad1cf28fd-0">
            Anf. 5 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-f5112d170463196b-2">
            <seg xml:id="i-975b1dac44546e53-0">
              Herr talman! Vi talar mycket om kunskapssamhället. Det är ett
              så pass använt ord att det nästan börjar bli utslitet, men inte
              desto mindre har biblioteken, precis som Tina Ehn påpekar, en
              viktig roll i ett kunskapssamhälle. Det gäller självfallet bibliotekens
              roll i skolan, inte minst. Jag förstod att Tina Ehn tänkte återkomma
              till detta. Jag är mycket glad över att regeringen har kunnat
              skärpa kraven på skolan att de ska ha skolbibliotek.
            </seg>
            <seg xml:id="i-5e0ada7f04d50053-0">
              Sedan vet vi alla att det sker en stor förändring i hur man tar
              till sig ordet, berättelserna och språket. Fortfarande är den
              tryckta boken dominerande, och e-böckerna står för en relativt
              liten del av läsandet. Det kommer dock naturligtvis att växa,
              men det är inte säkert att det kommer att tränga ut den tryckta
              boken. Jag tror inte det; de kan säkert leva parallellt.
            </seg>
            <seg xml:id="i-01847ed765d66a20-0">
              Det har också funnits mycket diskussioner kring ersättning när
              det gäller e-böcker, och därför är jag glad att nu veta att Förläggareföreningen
              och Biblioteksföreningen har bildat en arbetsgrupp för att se
              hur man ska kunna hitta en balans mellan författarnas förväntningar,
              förlagens förväntningar och bibliotekens förväntningar. Det är
              väldigt gott så.
            </seg>
            <seg xml:id="i-cda3c75df48a925e-0">
              Man kan naturligtvis stimulera läsning. Det gör vi från regeringens
              sida. Vi har fördubblat anslaget som går från Kulturrådet till
              läsfrämjande, för att man ska hitta nya modeller. Det finns mycket
              intressant som pågår på bibliotek även skolbibliotek runt om i
              Sverige.
            </seg>
            <seg xml:id="i-b20d49019ebe7061-0">
              Sedan finns det också andra, mer privata initiativ. Det finns
              en stor bokhandel, med filialer över hela Sverige, som har infört
              någonting som kallas läsborgarmärket. Det har blivit väldigt efterfrågat
              trots att det bara har funnits ett antal månader. Barn sporras
              att läsa, och ett tävlingsmoment kan kanske hjälpa till. Huvudsaken
              är att de läser. När mina barn var små gav vi dem 20 kronor för
              varje läst bok. Till slut hade de fått upp lusten att läsa, trots
              att det fanns ett litet motstånd i början.
            </seg>
            <seg xml:id="i-87fae16efc4196e5-0">
              Ett läsborgarmärke med stämplar och något fint att sätta på tröjan
              kan alltså säkert också hjälpa till.
            </seg>
          </u>
          <note type="speaker" xml:id="i-5586197b421e90cc-0">
            Anf. 6 TINA EHN (MP):
          </note>
          <u who="tina_ehn_94fa72" xml:id="i-0e064a127d1347fd-2">
            <seg xml:id="i-9bf95a9ac6ebbbd8-0">
              Herr talman! Ja, det är intressant. Jag tror att vi delar engagemanget
              för boken och läsandet.
            </seg>
            <seg xml:id="i-61db64a31415e92f-0">
              Jag kan också berätta en liten anekdot. Jag har flyttat några
              gånger i mitt liv och bott utanför storstad större delen. För
              mig har det varit viktigt att orientera mig i terrängen, och då
              har jag alltid skaffat mig en topografisk karta över den plats
              där jag bor samt tagit reda på var biblioteket ligger. Det har
              varit mitt sätt att etablera mig och leva på en ny ort. Jag tycker
              att det är ganska intressant så här i efterhand, att se hur man
              gör.
            </seg>
            <seg xml:id="i-94e43c1b106ad042-0">
              Denna debatt handlar mycket om folkbiblioteken, men vi har också
              många andra bibliotek som länsbibliotek, bibliotek på skolor och
              högskolor, forskningsbibliotek, talboks- och punktskriftsbibliotek,
              Kungliga biblioteket, bibliotek på sjukhus och fängelser jag tror
              faktiskt inte ens att jag känner till alla bibliotek. Det är ganska
              spännande att resa runt och besöka dem.
            </seg>
            <seg xml:id="i-7fc60ef201db9d49-0">
              Om folkbiblioteket är ett nav i samhället kanske skolbiblioteken
              kommer att vara ett nav inom skolan, eller ska vara det. I svaret
              nämns frågan om skolbibliotek och skärpningarna som skett i skollagen.
              Det uppfattar jag som att bibliotekens roll är att vara ett viktigt
              folkbildningsrum, och i detta också att skolbiblioteken är det.
              Det är inte bara böckerna som kanske är det allra viktigaste,
              och det är inte boksamlingen i sig. Det kan låta som att jag är
              bokfientlig, men det är jag inte. Jag tycker dock att man behöver
              se det så.
            </seg>
            <seg xml:id="i-2fb25915e96cc0bd-0">
              Det borde vara ett fokus på bemanningen av skolbiblioteken, för
              även här torde det vara viktigt att lotsa elever och möjliggöra
              för dem att hitta rätt. Det handlar alltså om att kritiskt granska,
              lotsa och vägleda. Den frågan har jag alltså också: Hur ser det
              ut med framtida möjligheter att trycka på när det gäller bemanningen
              av skolbiblioteken? Jag tror nämligen att det är ganska avgörande.
            </seg>
          </u>
          <note type="speaker" xml:id="i-d57ca290d9cf2cfe-0">
            Anf. 7 Kultur- och idrottsminister LENA ADELSOHN LILJEROTH (M):
          </note>
          <u who="unknown" next="cont" xml:id="i-bba0db28a5661f85-0">
            <seg xml:id="i-5fa2da9bd01875c4-0">
              Herr talman! Jag har för mig att Kulturrådet just nu genomför
              en stor enkät, dels hos folkbiblioteken, dels hos skolbiblioteken.
              Det kommer att bli intressant att ta del av den när den så småningom
              sammanställs, för där kan vi säkert lära oss mycket av goda exempel
              men också vad vi kan förbättra. Men det är naturligtvis en fråga
              för kommunerna och för Utbildningsdepartementet. Sedan är det
              ju inte så märkligt att vi från Kulturdepartementet också följer
              det här med stort intresse.
            </seg>
            <seg xml:id="i-5666ee72e3e23c29-0">
              Regeringen har gjort väldigt mycket, tycker jag. Jag vill också
              lyfta fram Skapande skola och samarbetet som många skolor har
              med författare för att kunna stimulera elever som inte är så vana
              vid litteratur eller kanske har svårt att komma i gång med läsandet.
            </seg>
            <seg xml:id="i-e7029cb39f8908de-0">
              Jag har besökt skolor där man har utgått från elevernas egna
              intressen det kan vara vampyrer, spöken, bilar eller vad det vara
              må och fått i gång ett skrivande, ett diskuterande och en lust
              till orden och en lust till läsningen. Det är otroligt positivt.
            </seg>
            <seg xml:id="i-84b53e22e77e1114-0">
              Skolbiblioteksreformen ser vi båda fram emot. Det är en viktig
              reform som regeringen har stärkt.
            </seg>
            <seg xml:id="i-791e8d0c5acaca7a-0">
              Att vi ser över bibliotekslagen är bra, och som Tina Ehn vet
              kommer det ett förslag inom kort som ska ut på remiss.
            </seg>
            <seg xml:id="i-d1793fa3ead35f0d-0">
              Fristadsförfattare är också intressant. Där har vi från regeringen
              stärkt och samarbetar med Kulturrådet och Sida och uppmuntrar
              också kommuner att ta emot fristadsförfattare. Även de kan spela
              en stor roll på biblioteken genom de olika språken och genom att
              diskutera bokens och ordens betydelse för demokratin.
            </seg>
            <seg xml:id="i-b568ab8e22d469e3-0">
              Slutligen har regeringen fördubblat anslagen till läsfrämjande.
            </seg>
            <seg xml:id="i-d9d8be3b092ab513-0">
              Jag ser framtiden an med stor tillförsikt. Inte minst väntar
              jag med spänning på den litteraturutredning, som ska handla om
              kvalitet och bibliotekens roll i samhället, som kommer den 1 september.
            </seg>
          </u>
          <note xml:id="i-77ac7d71a11296ec-0">
            Överläggningen var härmed avslutad.
          </note>
          <note xml:id="i-8f3792ee4586e536-0">
            Ajournering
          </note>
          <note xml:id="i-ff35b90d1cc08095-0">
            Kammaren beslutade kl. 12.21 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="unknown" prev="cont" xml:id="i-0adee33f77fa8adf-0">
            <seg xml:id="i-1d7ccbeda235f828-0">
              Återupptagna förhandlingar
            </seg>
            <seg xml:id="i-396dd7518213c74f-0">
              Utbildningsminister Jan Björklund besvarar såväl allmänpolitiska
              frågor som frågor inom sitt ansvarsområde.
            </seg>
            <seg xml:id="i-55240a8062246da6-0">
              Antalet utbildningsplatser
            </seg>
          </u>
          <note xml:id="i-c515cbaa0adf06ec-0">
            Förhandlingarna återupptogs kl. 14.00.
          </note>
          <note xml:id="i-63e370fb55f4b318-0">
            7 § Frågestund
          </note>
          <note xml:id="i-6e17a8e5355fdff1-0">
            Anf. 8 TALMANNEN:
          </note>
          <note xml:id="i-29ec19bbe5727355-0">
            Jag vill hälsa statsråden välkomna. Frågor besvaras av utbildningsminister
            Jan Björklund, statsrådet Nyamko Sabuni, försvarsminister Sten
            Tolgfors, statsrådet Peter Norman och statsrådet Catharina Elmsäter-Svärd.
          </note>
          <note type="speaker" xml:id="i-06f84c89d5550b38-0">
            Anf. 9 THOMAS STRAND (S):
          </note>
          <u who="thomas_strand_7e1b27" xml:id="i-9fe90a17885661e3-0">
            <seg xml:id="i-89cf730eba593d92-0">
              Herr talman! Jag vill ställa en fråga till utbildningsminister
              Jan Björklund.
            </seg>
            <seg xml:id="i-6f4b8a69f5305bf3-0">
              I onsdags var jag tillsammans med några ledamotskolleger från
              riksdagen i Gnosjö och träffade näringslivschefer i Gnosjö, Gislaved,
              Värnamo och Vaggeryd, det vi kallar GGVV-regionen.
            </seg>
            <seg xml:id="i-3ea30a58d406bf07-0">
              Vi pratade mycket om den höga arbetslöshet som finns i regionen,
              särskilt bland ungdomar, och behov av utbildningsplatser. Många
              ungdomar har bristfällig kompetens eller utbildning i regionen.
              Det behövs platser. Man berättade att man har sökt YH-platser
              men inte fått några till regionen.
            </seg>
            <seg xml:id="i-9d305e470319ee13-0">
              Utbildningsministern kan se den höga arbetslösheten i landet,
              speciellt i den här regionen. Varför ska antalet högskoleplatser
              minska i Sverige? Varför är det få yrkeshögskoleplatser i Sverige?
              Varför har ni dragit ned på det totala antalet platser för arbetsmarknadsutbildning?
              Vilken forskning stöder sig ministern på som säger att det här
              leder till fler jobb och att ungdomar får en chans att få jobb?
            </seg>
          </u>
          <note type="speaker" xml:id="i-4957ee6928fc8f8b-0">
            Anf. 10 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-3">
            <seg xml:id="i-352c1b08f88de37f-0">
              Herr talman! Ungdomsarbetslösheten är ett stort problem för oss
              i Sverige. Vi har högre ungdomsarbetslöshet än flera jämförbara
              länder. Det har vi haft under lång tid. Oavsett regering och oavsett
              konjunktur har vi haft högre ungdomsarbetslöshet än andra länder.
            </seg>
            <seg xml:id="i-d62a2842b0aafc68-0">
              En av orsakerna är utbildningsväsendets organisation. Det är
              inte fråga om volym, som Thomas Strand tar upp. Vi har byggt ut
              vuxenutbildning och yrkeshögskola kraftigt under den tid vi har
              suttit i regeringen, i synnerhet under finanskrisens år 20082011.
            </seg>
            <seg xml:id="i-3b673e045198c5d3-0">
              Antalet platser inom utbildningsformerna måste alltid vägas av
              mot konjunkturen. De är utbyggda under denna period. Vi införde
              yrkeshögskolan. Den fanns inte tidigare.
            </seg>
            <seg xml:id="i-f79aef451b141a72-0">
              Däremot finns många avhoppare från gymnasieskolan. De går ofta
              ut i arbetslöshet. Det är inte ytterligare tre år på yrkeshögskolan
              de efterfrågar utan det är korta yrkeskurser. Där har vi ytterligare
              en läxa att göra i gymnasiepolitiken i Sverige.
            </seg>
          </u>
          <note type="speaker" xml:id="i-a0bf56003168f00d-0">
            Anf. 11 THOMAS STRAND (S):
          </note>
          <u who="thomas_strand_7e1b27" xml:id="i-9fe90a17885661e3-1">
            <seg xml:id="i-3a5c298e9944f732-0">
              Herr talman! Utbildningsministern svarade inte på min fråga.
            </seg>
            <seg xml:id="i-f2af045bbee939c6-0">
              Det är hög arbetslöshet. Många ungdomar går utan arbete. Då minskas
              antalet högskoleplatser. Det är för få yrkeshögskoleplatser i
              landet, och arbetsmarknadsutbildningen har dragits ned totalt
              i Sverige. Det är ett problem att ni för en bakåtvänd politik.
            </seg>
            <seg xml:id="i-cf5ea8a2636d47ec-0">
              Utbildningsministern har fått ett brev från fyra regioner i Sverige:
              Dalarna, Jönköpings län, Gävleborg och Blekinge. De tar upp samma
              frågor. Personer av olika politisk kulör står bakom brevet. Platser
              tas bort från högskolor, vilket drabbar regioner. Det behövs fler
              människor med kompetens och kunskap.
            </seg>
            <seg xml:id="i-7362be1527db7c19-0">
              Varför bedriver ni en bakåtvänd politik, minskar antalet platser
              i högskolan, minskar antalet yrkeshögskoleplatser och har för
              få platser för arbetsmarknadsutbildning när arbetslösheten är
              så hög i Sverige?
            </seg>
          </u>
          <note type="speaker" xml:id="i-f7ee017e58980e55-0">
            Anf. 12 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-4">
            <seg xml:id="i-1863bd56411a9cf4-0">
              Herr talman! Jag svarade på frågan i första inlägget, och jag
              gör det gärna en gång till. Vi har byggt ut antalet platser. Det
              är fler studenter som studerar i svensk högskola än vad det någonsin
              har varit förut. Det här anpassas efter konjunkturerna och efter
              ungdomsgruppernas storlek.
            </seg>
            <seg xml:id="i-cf6f5c37b43c8c28-0">
              Nu är ungdomsgrupperna kraftigt på väg nedåt i volym under kommande
              år. Då är det möjligt att dra ned något på volymen och i stället
              satsa på kvalitet.
            </seg>
            <seg xml:id="i-7de032097baa073c-0">
              Vi följer naturligtvis konjunkturen. Om det blir en markant ökning
              av arbetslösheten kommer vi naturligtvis att dra slutsatser av
              det för volymen. Volymen och antalet platser i vuxenutbildning
              har alltid ett samband med konjunkturen och hur många ungdomar
              som finns och hur stor arbetslösheten är. Så har det alltid varit,
              under tidigare regeringar och under den här regeringen.
            </seg>
            <seg xml:id="i-b63ca9524c5159bb-0">
              Vi har byggt ut under krisen. Om det skulle vara så att arbetslösheten
              nu går kraftigt uppåt måste vi naturligtvis vara beredda att dra
              slutsatser av det också och återkomma till riksdagen med förslag.
            </seg>
            <seg xml:id="i-8a9ca7d084aa7b3a-0">
              Antalet platser är avpassat efter den konjunktur vi nu befinner
              oss i.
            </seg>
            <seg xml:id="i-4e6671e3f8627924-0">
              Längre fordon i Sverige
            </seg>
          </u>
          <note type="speaker" xml:id="i-69e7616c69a03591-0">
            Anf. 13 STEN BERGHEDEN (M):
          </note>
          <u who="sten_bergheden_646b66" xml:id="i-cad4106eee9c044f-0">
            <seg xml:id="i-f38dbc227c823006-0">
              Herr talman! Alliansregeringen har infört flera åtgärder för
              att minska utsläppen från trafiken, bland annat ökat anslaget
              till fordons- och bränsleforskningen, miljöbilspremier med mera.
              Vi är också övertygade om att vi behöver alla fyra transportslagen.
              Det finns behov av dem, och de kompletterar varandra.
            </seg>
            <seg xml:id="i-9b1c78a17861577b-0">
              ETT-projektet, En Trave Till, är ett försök som har pågått mellan
              2009 och 2011, där man inom skogsindustrin har använt längre och
              tyngre lastbilar. Detta har gett ett positivt resultat. Med dessa
              lastbilar har utsläppen minskat genom att dieselförbrukningen
              har sänkts med 20 procent. Längre och tyngre fordon minskar också
              antalet fordon, vilket ökar trafiksäkerheten, förbättrar miljön
              och framför allt sänker företagens transportkostnader. Det är
              viktigt för ett land som Sverige, som har behov av många och långa
              transporter.
            </seg>
            <seg xml:id="i-ef4011f4667af7f0-0">
              Min fråga blir då till infrastrukturministern: Hur ställer sig
              statsrådet till en fortsatt utveckling av längre fordon i Sverige?
            </seg>
          </u>
          <note type="speaker" xml:id="i-b2391135b6a49567-0">
            Anf. 14 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-5">
            <seg xml:id="i-fdfd78bf88c2177e-0">
              Herr talman! Tack för frågan, Sten Bergheden!
            </seg>
            <seg xml:id="i-c75f190bc406b387-0">
              Det är alldeles riktigt som Sten Bergheden säger, nämligen att
              alla fyra trafikslag måste fungera så bra som möjligt. De ska
              vara så smarta, så effektiva och så miljömässigt bra som möjligt.
              Jag tror att när vi använder alla fyra trafikslagen kommer vi
              att nå ännu större framgångar.
            </seg>
            <seg xml:id="i-0948e6eef8b658bc-0">
              Jag tror att vi kommer att behöva lastbilar även i framtiden.
              Därför behövs just försöken på lastbilssidan för att se hur de
              kan göras mer smarta och effektiva. I stället för tre lastbilar
              kan man köra två lastbilar.
            </seg>
            <seg xml:id="i-5c344765385cf1d1-0">
              Vi driver vidare projektet En Trave Till för längre lastbilar.
              Både Scania och Volvo har kommit oerhört långt med tekniken. Det
              finns också ett stort internationellt intresse för att se hur
              det går att vara mer logistiskt smart, köra mer effektivt med
              de fordon som måste användas för transporter och där det inte
              finns ett alternativ.
            </seg>
          </u>
          <note type="speaker" xml:id="i-3e2530d6e2d784d6-0">
            Anf. 15 STEN BERGHEDEN (M):
          </note>
          <u who="sten_bergheden_646b66" xml:id="i-cad4106eee9c044f-1">
            <seg xml:id="i-bf50965587ae7138-0">
              Herr talman! Framtidens välstånd kommer att bygga på en utveckling
              av utsläppssnåla transportlösningar. Sverige har två av de främsta
              lastbilstillverkarna i världen. Det ger nya utvecklingsmöjligheter
              och nya jobb i Sverige. Dessutom är lastbilarna både miljövänliga
              och trafiksäkra.
            </seg>
            <seg xml:id="i-caa82e8fb55b380e-0">
              Tror infrastrukturministern som jag, nämligen att detta kommer
              att skapa nya jobb i Sverige? Har vi ett ökat samarbete om EU
              i frågan?
            </seg>
          </u>
          <note type="speaker" xml:id="i-1f374f128865d4df-0">
            Anf. 16 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-6">
            <seg xml:id="i-849e4cd32d4baf08-0">
              Herr talman! Jag tror säkert att det här kan skapa nya jobb,
              inte minst med tanke på ny intelligent teknik.
            </seg>
            <seg xml:id="i-4b43d31b11680fd8-0">
              Det finns naturligtvis en oro, och det ska vi beakta, i synnerhet
              i de länder som känner oro över att lastbilstrafiken hotar att
              man inte använder tåget i stället, eftersom man pratar om många
              och långa lastbilar. Men det är inte vad alternativet med den
              längre lastbilen är till för. I dag finns egentligen ett förbud
              att åka över en landgräns. När lastbilen åker mellan Sverige och
              Finland får lastbilen monteras isär för att kunna fortsätta. Vi
              driver på tillsammans med Finland och Danmark att de länder som
              godkänner bland annat långa lastbilar ska få köra även över landgränsen.
              Det är bra. Detta ska ske med god framkomlighet och säkerhet på
              våra vägar för övriga trafikanter. Där har vi studier som pekar
              på att det går att kombinera miljö och trafik.
            </seg>
            <seg xml:id="i-e3f697e1409a26e8-0">
              Ostlänken
            </seg>
          </u>
          <note type="speaker" xml:id="i-3ff1b447d688acb7-0">
            Anf. 17 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-9e530acc4d3badd3-0">
            <seg xml:id="i-747fc948f3813c2a-0">
              Herr talman! Även min fråga riktar sig till infrastrukturministern.
            </seg>
            <seg xml:id="i-8bc1bd5ebff8084e-0">
              I fredags presenterade Trafikverket sin så kallade kapacitetsutredning.
              När det gäller järnvägen visar utredningen att det är viktigt
              att ta hand om de spår som finns och bygga nya. Ett bra och nödvändigt
              förslag är att börja bygga nya spår för snabbare tåg där det i
              dag är stor kapacitetsbrist och ständiga förseningar.
            </seg>
            <seg xml:id="i-53e0ccedfeeca27f-0">
              På sträckan mellan Malmö och Helsingfors är vartannat tåg försenat.
              Många väljer nu att flyga eller ta bilen i stället. Tågresandet
              minskade med 11 procent förra året.
            </seg>
            <seg xml:id="i-e20f46ee7514f6aa-0">
              Trafikverket föreslår att de två första etapperna av Ostlänken
              mellan Linköping och Helsingfors byggs för att få mer plats på
              spåren på den här sträckan. Miljöpartiet vill sätta spaden i jorden
              så fort som möjligt, det vill säga redan under nästa mandatperiod.
            </seg>
            <seg xml:id="i-193118b0a01d07c4-0">
              Min fråga till ministern är: När vill ministern börja bygga?
            </seg>
          </u>
          <note type="speaker" xml:id="i-0c48037bcf0fc3ba-0">
            Anf. 18 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-7">
            <seg xml:id="i-da7303d2755396d8-0">
              Herr talman! Tack för frågan, Stina Bergström! Det här är verkligen
              angeläget, inte minst att vårda den järnväg som vi har och framför
              allt se till att den återfår den kapacitet som den en gång i tiden
              var byggd för. Det klarar vi inte alla tider och på alla sträckor
              på en del håll i landet. Särskilt på den del som nämns, Ostlänken,
              är det redan i dag på sina håll till exempel från Järna ned till
              Norrköping och Linköping riktigt tufft att kombinera den regionala
              trafiken med den långväga trafiken.
            </seg>
            <seg xml:id="i-e4f4ed8c4bdf68b3-0">
              Just därför gav jag uppdraget till Trafikverket att se vad som
              behöver göras på kort tid men även peka ut vad som behöver göras
              på lång tid utifrån flaskhalsar och kapacitetsbrist. Utredningen
              har precis lämnats och kommer att vara ute på remiss, och jag
              får den i slutet av april. Men det är klart att jag har en tanke
              med en kapacitetsutredning den ska ju också användas.
            </seg>
          </u>
          <note type="speaker" xml:id="i-d99853fd09892bbc-0">
            Anf. 19 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-9e530acc4d3badd3-1">
            <seg xml:id="i-dd80c9872ecd246f-0">
              Herr talman! Jag vill tacka för svaret.
            </seg>
            <seg xml:id="i-421e544250dcb2b2-0">
              En annan viktig del i utredningen slår fast att även med de förslag
              som läggs fram i utredningen kommer vi inte att uppnå klimatmålen.
              Det krävs en kombination av tekniska åtgärder och ett transportsnålt
              samhälle. Trafikverket skriver: För att nå de svenska klimatmålen
              till år 2030 måste personbilstrafiken minska med 20 procent.
            </seg>
            <seg xml:id="i-69894e417dd71262-0">
              Vi i Miljöpartiet vill ha en snar och bred uppgörelse utifrån
              Kapacitetsutredningens förslag men med en mer offensiv tidsplan
              och en trovärdig klimatambition.
            </seg>
            <seg xml:id="i-1e268833134046d5-0">
              Ministern har tidigare sagt att hon tänker bjuda in Miljöpartiet
              till samtal om framtidens infrastruktur. Min följdfråga blir då:
              När kommer inbjudan?
            </seg>
          </u>
          <note type="speaker" xml:id="i-8b40b87499a8c153-0">
            Anf. 20 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-8">
            <seg xml:id="i-b2439b568e32e182-0">
              Herr talman! Jag kommer nog inte att glädja Stina Bergström i
              dag med att tala om exakt datum och tid.
            </seg>
            <seg xml:id="i-b9d72e239757c8b1-0">
              Det finns däremot en viktig poäng med infrastruktursatsningar
              som ska räcka över lång tid, och det är att vi kan ha en bred
              överenskommelse både om värderingen av vad som behöver göras på
              samtliga fyra trafikslag och när det gäller miljö och klimat,
              där vi också behöver hitta en långsiktig lösning.
            </seg>
            <seg xml:id="i-bb93cb38bbb97db2-0">
              Jag tror att Kapacitetsutredningen kommer att vara en beståndsdel,
              eftersom den kommer att vara med som en del när regeringen framåt
              hösten har för avsikt att komplettera det nuvarande infrastrukturbeslutet.
              Sedan kan vi säkert också göra mycket tillsammans för att påverka
              människors attityder till när man behöver använda bilen och när
              man vill använda bilen. Inte minst jobbar vi nu i våra större
              städer för att få mer och bättre kollektivtrafik, som dessutom
              kan vara tillräckligt attraktiv för att man ska byta bil mot någonting
              annat.
            </seg>
            <seg xml:id="i-9dafc2af11c220e0-0">
              Stimulansåtgärder för sparande
            </seg>
          </u>
          <note type="speaker" xml:id="i-c2f5877a3244f834-0">
            Anf. 21 JAN ERTSBORN (FP):
          </note>
          <u who="jan_ertsborn_2e66ba" xml:id="i-37c9486ec95e4f5c-0">
            <seg xml:id="i-b141370256514729-0">
              Herr talman! Jag önskar ställa en fråga till statsrådet Peter
              Norman om sparande.
            </seg>
            <seg xml:id="i-55faf6ce246bfd9e-0">
              Över 2 miljoner svenskar har i dag inget sparande, och var femte
              vuxen svensk har inga pengar kvar på lönekontot när det är dags
              för nästa löneutbetalning. Det är siffror som gör mig lite orolig
              beträffande just sparande.
            </seg>
            <seg xml:id="i-e1ba3eb324f8bd63-0">
              Vi hade på 70- och 80-talet skattesparande och allemanssparande,
              som enligt min uppfattning var stora succéer och som också var
              inkörsportar för många människor att börja spara.
            </seg>
            <seg xml:id="i-0e6d72d1af99b190-0">
              Jag är övertygad om att regeringen tycker att vi inte bara ska
              spara på samhällets utgifter utan också ska spara i det privata.
              Då är min fråga till statsrådet: Har regeringen några planer på
              att vidta några stimulansåtgärder för att enskilda medborgare
              ska spara mer än vad man gör i dag?
            </seg>
          </u>
          <note type="speaker" xml:id="i-76b8cc43b50d46e8-0">
            Anf. 22 Statsrådet PETER NORMAN (M):
          </note>
          <u who="unknown" xml:id="i-f5112d170463196b-9">
            <seg xml:id="i-32935ce8a3b60cc5-0">
              Herr talman! De siffror som frågeställaren beskriver är förstås
              besvärande. Däremot är det så att det totala sparandet i Sverige
              är tämligen högt. Skulle man göra breda stimulanser för ett totalt
              ökat sparande skulle det gå ut över konsumtionen och därmed tillväxten.
              Vi har ett högt sparande i ett europeiskt perspektiv. Däremot
              visar detta exempel på att stora grupper behöver en egen buffert,
              och här är förstås arbetsmarknadspolitik och annat viktigt.
            </seg>
            <seg xml:id="i-ab66b94b7bd5a132-0">
              Vad regeringen har gjort för att göra sparandet enklare och i
              någon mening stimulera sparandet är att införa investeringssparkontot
              från och med den 1 januari. Det är ett mycket enkelt sparande
              för breda grupper som inte är experter på finansiella instrument,
              och det gör det mycket enklare att deklarera än vad det var tidigare
              när man var tvungen att ha ett stort antal K-blanketter till sin
              deklaration.
            </seg>
          </u>
          <note type="speaker" xml:id="i-846ef222b364a9c4-0">
            Anf. 23 JAN ERTSBORN (FP):
          </note>
          <u who="jan_ertsborn_2e66ba" xml:id="i-37c9486ec95e4f5c-1">
            <seg xml:id="i-9e0e058349ce356f-0">
              Herr talman! Jag delar statsrådets uppfattning att investeringssparkontot
              är en framgång. Det kan vi se redan efter en och en halv månad,
              och det gynnar säkert stora grupper. Men det finns alltså andra
              grupper i samhället som jag tror också behöver stimulanser.
            </seg>
            <seg xml:id="i-47200c1370352c09-0">
              Det som gör mig orolig är den andra sidan av det bristande sparandet,
              nämligen den skuldsättning som sker för konsumtionskrediter. Jag
              tänker på inköp av elektronik, semesterresor och så vidare. Det
              här är ganska stora och mycket dyra krediter för medborgarna som
              i regel löper på räntor mellan 2025 procent.
            </seg>
            <seg xml:id="i-0369bac3b42e958a-0">
              Min följdfråga till statsrådet blir då: Är regeringen orolig
              för den ökade konsumtionskreditstocken, och avser man i så fall
              att göra någonting för att begränsa den?
            </seg>
          </u>
          <note type="speaker" xml:id="i-9f9a1c1ad8c3e05a-0">
            Anf. 24 Statsrådet PETER NORMAN (M):
          </note>
          <u who="unknown" xml:id="i-f5112d170463196b-10">
            <seg xml:id="i-51a50728d27ccca1-0">
              Herr talman! Jag ska säga två saker. Det finns skäl att i viss
              mån vara orolig för konsumtionskrediter, framför allt sms-lånen
              och snabblåneföretag som ibland redovisar räntor på flera tusen
              procent, vilket förstås är helt stötande.
            </seg>
            <seg xml:id="i-36243c94f35cbea6-0">
              Vad regeringen har gjort är att införa en större ångerrätt på
              sms-lån vilket har lett till att anmälningarna till Kronofogdemyndigheten
              har gått ned ganska ordentligt om just sms-lån. Vad vi också vill
              är att sms-låneföretagen ska stå under tillsyn. Bland annat har
              vi nu tillsatt en utredning om detta som ska syfta till att de
              kommer under Finansinspektionens tillsyn och därmed kan bli föremål
              för sanktioner från Finansinspektionen.
            </seg>
            <seg xml:id="i-6b2d195c0cdab6f1-0">
              Detta tror vi är det rätta sättet att komma till rätta med snabblåneföretagen
              och sms-lånen.
            </seg>
            <seg xml:id="i-4da48af2abdc3852-0">
              Bidrag till glasögon till barn
            </seg>
          </u>
          <note type="speaker" xml:id="i-57e08865cf43e123-0">
            Anf. 25 PER RAMHORN (SD):
          </note>
          <u who="per_ramhorn_d92e42" xml:id="i-83efc801f5f698a5-0">
            <seg xml:id="i-cb0ae98dd67fa01d-0">
              Herr talman! Jag vill ställa min fråga till statsrådet Jan Björklund,
              som svarar på allmänpolitiska frågor.
            </seg>
            <seg xml:id="i-3944913a1c768af9-0">
              Återigen kan man ta del av uppgifter i medier om att allt fler
              föräldrar vänder sig till hjälporganisationer för att ha råd med
              glasögon till sina barn. Trots att glasögon kostar flera tusen
              kronor bidrar landstingen bara med några få hundralappar. Ögonläkare
              klassar synfel som medicinska problem så länge synen utvecklas.
              I dag anser samhället att det är självklart att barn med hörselnedsättning
              ska få tillgång till hörapparat. Detta gäller inte barn med synfel
              trots att glasögon är nödvändigt för att barn ska kunna utvecklas
              och hänga med i skolan.
            </seg>
            <seg xml:id="i-cc64f57dad1fd8ae-0">
              Min fråga är följande: Kommer regeringen att verka för att glasögon
              ska likställas med exempelvis hörapparat och ges till alla barn
              med synfel?
            </seg>
          </u>
          <note type="speaker" xml:id="i-013020ff7a825bd7-0">
            Anf. 26 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-11">
            <seg xml:id="i-e9f96c497849e7ed-0">
              Herr talman! Det handlar ytterst om reglerna för försörjningsstöd
              och reglerna i socialtjänstlagen. Den typ av diskussioner som
              frågeställaren pekar på förs hela tiden när man ska se över socialtjänstlagen,
              och den frågan är väl inte slutligt avdömd.
            </seg>
            <seg xml:id="i-ea766b7016a2964e-0">
              Det finns inga förslag i dag på att ytterligare utvidga rätten
              till socialbidrag eller försörjningsstöd för att finansiera den
              typ av kostnader som föreslås. De allra flesta föräldrar har råd
              att köpa detta för egna medel, och för den grupp som har väldigt
              ont om pengar har vi försörjningsstöd som är till för att täcka
              kostnader av den typen.
            </seg>
            <seg xml:id="i-008a53b195f60b6d-0">
              De exakta reglerna för vad som ingår och inte ingår i försörjningsstöd
              är sådant som ständigt är föremål för översyn, och det går att
              föra sådana diskussioner i framtiden. Men tanken att vi mer generellt
              skulle gå in och subventionera också alla välbärgade föräldrars
              glasögon tror jag inte föresvävar regeringen. Det här handlar
              om kostnader för föräldrar som är mindre bemedlade, och där har
              vi olika typer av ersättningar och försörjningsstöd som ska fungera
              i den typen av situationer.
            </seg>
          </u>
          <note type="speaker" xml:id="i-160be368e089b24f-0">
            Anf. 27 PER RAMHORN (SD):
          </note>
          <u who="per_ramhorn_d92e42" xml:id="i-83efc801f5f698a5-1">
            <seg xml:id="i-10f75c8d1bf6f5a7-0">
              Herr talman! Tack för svaret! Jag känner mig kanske inte riktigt
              lugn eller nöjd med det svaret. Vi sverigedemokrater anser ändå
              att alla barn som har behov av glasögon ska garanteras det oberoende
              av var i landet man bor och oberoende av vilken ekonomisk situation
              föräldrarna har.
            </seg>
            <seg xml:id="i-c8a53655e27619ba-0">
              Vi kommer att verka här i riksdagen för att alla barn med synfel
              i grundskolan ska ha fria glasögon, precis som när det gäller
              hörapparater. Vi har också väckt en motion i frågan som kommer
              att hanteras här i vår, och jag hoppas och tror att vi får oppositionen
              med oss i denna viktiga fråga.
            </seg>
          </u>
          <note type="speaker" xml:id="i-acf67a35c42913f8-0">
            Anf. 28 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-12">
            <seg xml:id="i-078504f19b8fd034-0">
              Herr talman! Jag tror att hela riksdagen är enig om att alla
              barn som har behov av glasögon ska ha glasögon. Vad frågan nu
              handlar om, om jag förstår frågeställaren rätt, är om skattebetalarna
              ska betala alla glasögon för alla barn, oavsett om föräldrarna
              har råd eller inte. Där kanske det råder olika uppfattningar.
            </seg>
            <seg xml:id="i-4610339d9c6bc605-0">
              Vår uppfattning i varje fall hittills har varit att om man har
              råd betalar man själv som förälder glasögon för sina barn. För
              den grupp som har ont om resurser, är resurssvag och behöver hjälp
              på olika sätt finns det däremot hjälpsystem från samhället som
              är avsedda att täcka den typen av kostnader i den typen av situationer.
            </seg>
            <seg xml:id="i-18327578ed08de93-0">
              Medfinansiering av infrastruktur
            </seg>
          </u>
          <note type="speaker" xml:id="i-3cf43b1258f5c8ee-0">
            Anf. 29 GÖRAN LINDELL (C):
          </note>
          <u who="hans_linde_857e1f" xml:id="i-91468301946995a9-0">
            <seg xml:id="i-77c6fb3f936a1449-0">
              Herr talman! Min fråga går till infrastrukturminister Catharina
              Elmsäter-Svärd och rör Kapacitetsutredningens slutsatser och hur
              de föreslagna satsningarna ska finansieras.
            </seg>
            <seg xml:id="i-93e2a5ced5e06133-0">
              Som har nämnts tidigare pekar utredningen än en gång på den grad
              av eftersatt underhåll och uppgradering av kapacitet i vår infrastruktur
              som finns. Det är en process som har pågått under årtionden och
              som först den förra regeringen, med Åsa Torstensson som infrastrukturminister,
              började angripa.
            </seg>
            <seg xml:id="i-4e7f21f94e067407-0">
              Om jag har förstått saken rätt kan vi förvänta oss förslag från
              ministern om kompletteringar i budgetpropositionen för 2013 med
              Kapacitetsutredningen som grund och dessutom en ny infrastrukturproposition
              till hösten.
            </seg>
            <seg xml:id="i-8be9d9a9e47c5e2c-0">
              En enkel slutsats av detta är att det kräver mer pengar in i
              systemet. Min fråga är då: Vilken syn har ministern på hur olika
              slags medfinansieringslösningar skulle kunna medverka i det kommande
              infrastrukturbeslutet?
            </seg>
          </u>
          <note type="speaker" xml:id="i-319cedd866811bee-0">
            Anf. 30 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-13">
            <seg xml:id="i-45f0c694fbf540c9-0">
              Herr talman! Jag tror att det är oerhört viktigt att vi har en
              bred samsyn i vad som behöver göras, när det kan göras, vad det
              kostar och hur det ska finansieras. Det är en grundläggande frågeställning,
              även om staten har ett stort och viktigt ansvar när det gäller
              infrastruktur.
            </seg>
            <seg xml:id="i-4ddfad52ca3f0384-0">
              Den proposition som aviseras inför hösten är en komplettering
              till det nuvarande beslutet, som regeringen fattade när vi under
              2010 tillförde nästan 500 miljarder, som under förra året och
              under två år framåt har kompletterats ytterligare just utifrån
              robusthet, effektivitet samt bättre och mer kapacitet.
            </seg>
            <seg xml:id="i-041bad198bc73a99-0">
              Frågan om medfinansiering dyker upp hela tiden. Det är en fråga
              som vi lär få återkomma till, eftersom frågan om hur finansieringen
              ska ske kommer som det sista steget.
            </seg>
          </u>
          <note type="speaker" xml:id="i-30e9fd006e9cce9f-0">
            Anf. 31 GÖRAN LINDELL (C):
          </note>
          <u who="hans_linde_857e1f" xml:id="i-91468301946995a9-1">
            <seg xml:id="i-6256834e259589fa-0">
              Herr talman! Jag är väl medveten om att mer detaljerade diskussioner
              i frågan måste anstå.
            </seg>
            <seg xml:id="i-6f0848bffb008df4-0">
              Under förra mandatperioden, när Centerpartiet hade ansvar för
              dessa frågor i regeringen, gjordes ett tydligt försök att bredda
              processen för planering av infrastruktur och aktivera den regionala
              nivån i resonemanget och inflytandet och när det gäller ekonomi.
            </seg>
            <seg xml:id="i-7d5b0f37c5792370-0">
              Resultatet blev ett betydande antal extra miljarder i investeringar
              i 2010 års infrastrukturproposition, och det blev också en större
              känsla av medansvar och delaktighet i processen på regional nivå
              än tidigare.
            </seg>
            <seg xml:id="i-fa313aaeb25162b3-0">
              Jag kan i och för sig se att allt inte blev perfekt i detta första
              försök att få med den regionala politiken. Men jag hoppas att
              det ses som en utmaning för att denna gång göra processen än effektivare
              i detta avseende och inte ta ett steg tillbaka till en mer central
              process, där reell delaktighet från landets regionala nivå i stort
              sett har saknats, som det har varit tidigare.
            </seg>
          </u>
          <note type="speaker" xml:id="i-1f434e3167c8221f-0">
            Anf. 32 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-14">
            <seg xml:id="i-7ec00088af4eb5c3-0">
              Herr talman! Jag tror att det kanske är angeläget att veta för
              dem som följer debatten att den regering som finns består av samma
              partier som lade fram de 500 miljarderna och att grunden och värderingarna
              kvarstår.
            </seg>
            <seg xml:id="i-eac98d1e6e42f214-0">
              Man ska vara medveten om att av de 500 miljarderna var vilket
              Göran Lindell är inne på nästan 65 miljarder medfinansiering.
              En stor del är trängselskatterna i Helsingfors och de som kommer
              att bli i Göteborg från och med 2013 men också sådant som kommuner
              och regioner lägger in, förutom i Motala och Sundsvall, där vi
              har rena vägavgifter, som vi har möjlighet att ta ut på just broar
              och tunnlar.
            </seg>
            <seg xml:id="i-ed3eed913396567a-0">
              Därvidlag kommer det nog inte att bli något steg tillbaka. Däremot
              har Riksrevisionen haft lite funderingar över medfinansieringen,
              hur just makt och befogenhet fördelas. Jag tror att det finns
              en styrka, när flera är med, att man också har ett gemensamt ansvar
              för att verkligen vilja komma fram.
            </seg>
            <seg xml:id="i-e7c806e08d4883e5-0">
              Jag har ingen annan uppfattning om det än att det i grunden är
              gott.
            </seg>
            <seg xml:id="i-e29539d3c7699633-0">
              Öppethållandet på Kiruna flygplats
            </seg>
          </u>
          <note type="speaker" xml:id="i-6c52cf86a4886c94-0">
            Anf. 33 SIV HOLMA (V):
          </note>
          <u who="siv_holma_218997" xml:id="i-0e6fa1a635628526-0">
            <seg xml:id="i-b0655de9f41cf72e-0">
              Herr talman! Jag ställer min fråga till infrastrukturministern.
            </seg>
            <seg xml:id="i-e74852835f4d24b6-0">
              Enligt uppgift ska ministern besöka Kiruna inom en snar framtid.
              Jag vill skicka med en fråga som det skulle vara av stort värde
              att statsrådet kom med ett positivt besked om. Det är att flygplatsen
              i Kiruna ska hållas öppen dygnet runt.
            </seg>
            <seg xml:id="i-f2fb995223cb90d6-0">
              Flygplatsen är en av tio flygplatser i landet som har klassats
              som ett riksintresse. Den 8 januari i år stängde Swedavia Kiruna
              flygplats nattetid. Det innebar att flygplatsen inte var tillgänglig
              för ambulansflyg nattetid.
            </seg>
            <seg xml:id="i-d0a7d860e45aa89c-0">
              Kort därefter tvingades man ändå öppna den vid två tillfällen,
              ena gången till och med med polishjälp. Det var för personer med
              akut hjärtinfarkt, som måste flygas med flygambulans till Sunderbyn
              alternativt Umeå.
            </seg>
            <seg xml:id="i-08b167cf48c7ea87-0">
              Landstinget i Norrbotten bestämde sig då för att finansiera öppethållandet
              nattetid fram till i första hand sommaren. Situationen är unik,
              då inget annat landsting behöver betala för att en statlig flygplats
              med riksintresse har jouröppet nattetid.
            </seg>
            <seg xml:id="i-8076a8f7fa61e417-0">
              Kommer infrastrukturministern att agera för att Kiruna flygplats
              ska hållas öppen även nattetid för ambulansflyg på samma sätt
              som tidigare i år?
            </seg>
          </u>
          <note type="speaker" xml:id="i-f875833dce401ca5-0">
            Anf. 34 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-15">
            <seg xml:id="i-f4197a8d614e4d5e-0">
              Herr talman! Den fråga som Siv Holma tar upp är angelägen av
              flera skäl. Vi har haft ett antal flygplatser, inte minst norrut
              i landet, som under ett antal år har haft beredskap nattetid på
              frivillig väg. Vi har alltså inte haft något åtagande om att hålla
              öppet, utan det har skett på frivillig väg.
            </seg>
            <seg xml:id="i-60ba812ffdc52acc-0">
              Problematiken inträffar när olyckan är framme och SOS Alarm egentligen
              har en timme på sig för att bestämma till vilken flygplats man
              ska gå ned, så att ambulansen kan gå åt rätt håll och så att ingen
              som det lilla barn som vi hade problem med för något år sedan
              ska komma i en felaktig situation.
            </seg>
            <seg xml:id="i-643275b1acec7b12-0">
              Nu har vi faktiskt möjliggjort öppethållande på tio flygplatser.
              Där ingår dock inte Kiruna, utan det är Gällivare som Trafikverket
              har pekat ut. Där har vi ekonomi och möjlighet att hålla öppet
              som beredskap även nattetid.
            </seg>
            <seg xml:id="i-db7f1816dd7ce116-0">
              Nu har vi helt plötsligt tio flygplatser som inte alls hade den
              möjligheten förut, så vi har kommit mycket längre.
            </seg>
          </u>
          <note type="speaker" xml:id="i-cf4ff53613b75f0c-0">
            Anf. 35 SIV HOLMA (V):
          </note>
          <u who="siv_holma_218997" xml:id="i-0e6fa1a635628526-1">
            <seg xml:id="i-99b8e4a83997a619-0">
              Herr talman! Det olyckliga är att Kiruna förut har haft öppet
              även nattetid men att det försvann. Det har funnits ett ägardirektiv
              där man har beskrivit att Kiruna flygplats har det riksintresset.
              Tidigare, när Luftfartsverket hade hand om detta, fungerade det.
              Men när det gick över till Swedavia har det inte fungerat.
            </seg>
            <seg xml:id="i-bbdf4018fde272a4-0">
              Jag vill i alla fall avsluta med att säga att jag är mycket glad
              över att det finns många ministrar som besöker Kiruna. Här händer
              det ju väldigt mycket positivt.
            </seg>
            <seg xml:id="i-92bff9ed6c884c0f-0">
              Den här lilla fadäsen borde man kunna klara av. Jag hälsar statsrådet
              Elmsäter-Svärd välkommen, och jag hör också att Tobias Billström
              är på väg till oss. Alla andra ministrar som har vägarna dit,
              till exempel Peter Norman, är varmt välkomna. Och så hoppas jag
              att ni gör något positivt för oss, för det behöver vi.
            </seg>
          </u>
          <note type="speaker" xml:id="i-fad0945d31bbd7ab-0">
            Anf. 36 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-16">
            <seg xml:id="i-e7230a0c098b5293-0">
              Herr talman! Egentligen kanske jag inte behöver förlänga mitt
              svar.
            </seg>
            <seg xml:id="i-67dec321f52a1462-0">
              I grunden är det riktigt, i fråga om flygplatser som har sådan
              belägenhet att det är ett avstånd till att exempelvis komma till
              sjukvården, att det är viktigt att veta var man kan gå ned och
              landa när olyckan är framme, även om det är nattetid.
            </seg>
            <seg xml:id="i-40529c44491fb805-0">
              Från regeringens sida har vi nu gjort det möjligt och från och
              med i år sett till att Trafikverket har fått extra pengar för
              att ta fram de flygplatserna, så att man ska få en bredare täckning.
              I det här fallet handlar det om Gällivare. Vi har inte Kiruna
              med i den delen.
            </seg>
            <seg xml:id="i-979e3291ab30adb1-0">
              Sedan finns det möjligheter utifrån de pengar som finns, beroende
              på hur Trafikverket vill förhandla med flygplatserna. Annars är
              det frivilligdelen som kvarstår, där sjukresorna ändå betalas
              via landstingen oavsett.
            </seg>
            <seg xml:id="i-08552646a9214e3c-0">
              Kooperativa förskolor
            </seg>
          </u>
          <note type="speaker" xml:id="i-c15087df250ebc09-0">
            Anf. 37 PENILLA GUNTHER (KD):
          </note>
          <u who="penilla_gunther_2423bb" xml:id="i-32e89abb6adc75fd-0">
            <seg xml:id="i-5ebed756be01f456-0">
              Herr talman! Jag har en fråga till utbildningsministern.
            </seg>
            <seg xml:id="i-3f89b8dcbd5fc476-0">
              Det handlar om ett bekymmersamt fall när det gäller tolkning
              av den nya skollagen, som trädde i kraft förra året. Det handlar
              om en kooperativ förskola i en uppländsk kommun. Kommunen har
              dragit förskolan inför rätta med anledning av att de har kooperativ
              verksamhet det är ett föräldrakooperativ. Man säger att det strider
              mot skollagen.
            </seg>
            <seg xml:id="i-f11a1737b0010a38-0">
              Efter att själv tidigare ha varit företagsrådgivare åt kooperativa
              företag tycker jag att det är oerhört bekymmersamt, inte minst
              för de förskolebarn som det gäller. Det är ungefär 22 000 barn
              som går i kooperativa förskolor i dag.
            </seg>
            <seg xml:id="i-5ae9c4c7c0640910-0">
              Om det här fallet skulle gå igenom och kommunen skulle vinna
              processen skulle det vara ett prejudicerande beslut som skulle
              slå undan fötterna för samtliga kooperativa förskolor i Sverige.
              Det har jag svårt att tro att lagstiftaren hade i åtanke när man
              gjorde skollagen.
            </seg>
            <seg xml:id="i-05e0b56897f56e11-0">
              Från kommunens sida hänvisar man till att det inte är förenligt
              med föräldrarnas förvärvsarbete och studier och maxtaxan att ha
              en kooperativ förskola.
            </seg>
          </u>
          <note type="speaker" xml:id="i-2661350329ac9985-0">
            Anf. 38 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-17">
            <seg xml:id="i-aa620bab028c485d-0">
              Herr talman! Jag får erkänna att jag inte förstod det fall som
              frågan handlade om. Det finns mängder av föräldrakooperativa förskolor
              i Sverige, och det är min absoluta uppfattning att det ska vara
              tillåtet och att vi till och med ska uppmuntra det.
            </seg>
            <seg xml:id="i-8e5e5f5fa6647f6c-0">
              Det måste finnas några ytterligare detaljer som jag inte förstår
              här som gör att de här besluten har fattats.
            </seg>
            <seg xml:id="i-5df7a1c33b1979c6-0">
              Jag lovar att om vi får frågan till Utbildningsdepartementet
              ska vi reda ut detta. Skollagen lägger inga hinder i vägen för
              kooperativ. Tvärtom är olika alternativa driftsformer vid sidan
              av de kommunala förskolorna något vi vill uppmuntra så långt det
              går.
            </seg>
            <seg xml:id="i-eab1fcbb0cd54fc7-0">
              Frågeställaren får gärna komplettera frågan antingen nu direkt
              eller efteråt, så ska vi försöka reda ut det här.
            </seg>
          </u>
          <note type="speaker" xml:id="i-448531e77b75f8a2-0">
            Anf. 39 PENILLA GUNTHER (KD):
          </note>
          <u who="penilla_gunther_2423bb" xml:id="i-32e89abb6adc75fd-1">
            <seg xml:id="i-7381ab59debae4d0-0">
              Herr talman! Det handlar om att man i ett föräldrakooperativ
              har ett joursystem. Föräldrarna går in i förskolan och hjälper
              till med enklare sysslor när personalen är sjukskriven, är på
              fortbildning eller något annat. Från kommunens sida hänvisar man
              till skollagen och säger att detta inte är förenligt med maxtaxans
              regler. Om en förälder förlorar arbetsinkomst på grund av jouren
              får familjen en ytterligare avgift.
            </seg>
            <seg xml:id="i-e3b0f1aa272823f2-0">
              Nu är man i arbetsgivarorganisationen som hjälper förskolan oerhört
              bekymrad för detta, liksom jag själv och säkerligen ministern.
              Detta skulle kunna dra undan mattan för så många barn och föräldrar
              som har ett gemensamt behov av en bra barnomsorg.
            </seg>
          </u>
          <note type="speaker" xml:id="i-dcbe0189095f4592-0">
            Anf. 40 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-18">
            <seg xml:id="i-890eea39064d8842-0">
              Herr talman! Jag beklagar verkligen, men jag är inte riktigt
              kapabel att besvara frågan därför att jag inte fullt ut förstår
              omständigheterna.
            </seg>
            <seg xml:id="i-f3c0bdb8cde167a4-0">
              Jag lovar att vi redan i eftermiddag tillsammans med frågeställaren
              ska försöka reda ut vad det handlar om och ge ett svar. Vår avsikt
              är verkligen inte att försvåra för några föräldrakooperativ, tvärtom.
            </seg>
            <seg xml:id="i-003af6e6a0a00a32-0">
              Försvarets övningsverksamhet över Vättern
            </seg>
          </u>
          <note type="speaker" xml:id="i-1fa7b128bc9ced5f-0">
            Anf. 41 ANNA-LENA SÖRENSON (S):
          </note>
          <u who="anna-lena_sorenson_0eff8d" xml:id="i-29f068f91d0120ee-0">
            <seg xml:id="i-8dca1b9cf122d49a-0">
              Herr talman! Jag vill ställa en fråga till försvarsminister Tolgfors.
              Det handlar om Försvarsmaktens planer på att utöka skjutövningsverksamheten
              över Vättern. Det är en kraftig ökning från 20 till 80 dagar per
              år med flygverksamhet, plus bombfällning under tio nätter.
            </seg>
            <seg xml:id="i-ca1d2b1d909c0b4b-0">
              Många människor oroar sig för detta, framför allt de boende runt
              sjön. Man oroar sig för påverkan på dricksvattentäkten, för påverkan
              på djur- och naturliv och naturligtvis för det buller som detta
              kommer att åstadkomma. Min fråga till statsrådet är om denna kraftiga
              ökning av övningsverksamheten överensstämmer med hans åsikter
              om vad som är nödvändigt för att Försvarsmakten ska kunna vidmakthålla
              tillräcklig operativ förmåga.
            </seg>
          </u>
          <note type="speaker" xml:id="i-7d1f1a3801c0b560-0">
            Anf. 42 Försvarsminister STEN TOLGFORS (M):
          </note>
          <u who="unknown" xml:id="i-f5112d170463196b-19">
            <seg xml:id="i-26a50309e94f250c-0">
              Herr talman! Det stämmer att Försvarsmakten har en sådan avsikt.
              Man gör då en ansökan som prövas på vederbörligt sätt, det vill
              säga att man gör en miljöprövning av saken. Det är inte politiken
              som gör den i första hand, utan det finns en instansordning för
              detta. Det görs för att väga av samhällets olika och ibland motstående
              intressen. Det ena är ett riksintresse av att ha ett försvar som
              kan öva och fungera väl. Det andra är miljöaspekter och andra
              saker.
            </seg>
            <seg xml:id="i-e1c83020baa929df-0">
              Det finns ett par skjutmål kvar i Sverige ett i söder och ett
              i norr. Det i söder, som är det som frågeställaren refererar till,
              behövs om man ska kunna starta och landa från befintliga baser
              och utföra sina övningar. Transportsträckan blir annars för lång,
              enligt Försvarsmakten.
            </seg>
            <seg xml:id="i-dac91ae516200e4a-0">
              Jag noterar att vi nu är i en situation där Försvarsmakten utökar
              sin förmåga och vill öva mer. Det är en annan situation än vi
              har haft under de gångna 15 åren i Sverige. Det möter ibland lokala
              opinioner. Man måste väga av olika intressen.
            </seg>
          </u>
          <note type="speaker" xml:id="i-3cd2c015ad8aa85a-0">
            Anf. 43 ANNA-LENA SÖRENSON (S):
          </note>
          <u who="anna-lena_sorenson_0eff8d" xml:id="i-29f068f91d0120ee-1">
            <seg xml:id="i-acf66268206d4390-0">
              Herr talman! Som befolkningens företrädare möter vi dessa oroliga
              människor. Det går inte an att då bara komma med lagboken och
              säga att detta är juridik och inte politik.
            </seg>
            <seg xml:id="i-dcecbc3482b8dd20-0">
              Om man tycker att detta handlar om rikets säkerhet måste landets
              försvarsminister kunna förklara varför detta höga pris måste betalas
              av dem som bor här. Min fråga till försvarsministern blir då om
              han delar min mening att det är viktigt att vi förankrar Försvarsmaktens
              behov hos befolkningen och att vi får en förståelse.
            </seg>
          </u>
          <note type="speaker" xml:id="i-caa559ec52b2b322-0">
            Anf. 44 Försvarsminister STEN TOLGFORS (M):
          </note>
          <u who="unknown" xml:id="i-f5112d170463196b-20">
            <seg xml:id="i-4069707f44b983ec-0">
              Herr talman! Det här är inte en politisk fråga där departementet
              dömer av var Försvarsmakten ska öva. Försvarsmakten avgör själv
              var man behöver öva. Sedan gör man en ansökan för att få besked
              om det är okej. Det görs en miljöprövning, och där vägs olika
              intressen av.
            </seg>
            <seg xml:id="i-461f88e6e21fefc2-0">
              Jag avvisar frågeställarens ståndpunkt att det inte bara går
              att komma med lagboken. Riksdagen är faktiskt Sveriges lagstiftare,
              och där styrs förutsättningarna för detta. I miljöbalken finns
              också Försvarsmakten med som ett av de riksintressen som ska värnas
              i en tillståndsprocess.
            </seg>
            <seg xml:id="i-a42be206566c684f-0">
              De flesta svenskar vill ha ett starkt försvar. Det får vi bara
              genom övning. Det är dock inte många som vill ha övningen just
              vid sig. Därför ser vi nu över landet när vi nu ökar ambitionerna
              för försvarspolitiken kraftigt och vill ha en ökad försvarsförmåga
              att det uppstår lokala frågeställningar av den här typen. Jag
              förstår dem, men de olika uppfattningarna kan bara vägas av i
              en miljöprövningsprocess. Det är fastlagt av riksdagen hur en
              sådan ska gå till.
            </seg>
            <seg xml:id="i-c1d1f716808eff3a-0">
              Bankernas vinster på bolånen
            </seg>
          </u>
          <note type="speaker" xml:id="i-601385727621ecfc-0">
            Anf. 45 HILLEVI LARSSON (S):
          </note>
          <u who="hillevi_larsson_81d8b4" xml:id="i-0bf57f821e2af269-0">
            <seg xml:id="i-152b0804a9389c6c-0">
              Herr talman! Jag vill ställa min fråga till Peter Norman. Svenska
              folket är väldigt belånat, inte minst när det gäller bolån. Samtidigt
              kan vi se att bankernas vinster på just bolån har ökat väldigt
              mycket. Det är det som är den stora förklaringen.
            </seg>
            <seg xml:id="i-211bea97ff73e580-0">
              När Riksbanken höjer sin ränta höjer bankerna bolåneräntan mycket
              mer. Gapet växer alltså. När sedan Riksbanken sänker reporäntan
              sänker bankerna bolåneräntan betydligt mindre. Då kan man se att
              gapet växer. Det är alltså mycket billigare för bankerna att låna
              upp pengar, och sedan kan de tjäna mycket på att låna ut. Vad
              tänker regeringen göra åt det här?
            </seg>
          </u>
          <note type="speaker" xml:id="i-b7d0ea9dedae126f-0">
            Anf. 46 Statsrådet PETER NORMAN (M):
          </note>
          <u who="unknown" xml:id="i-f5112d170463196b-21">
            <seg xml:id="i-7c55e2112eb5a7c7-0">
              Herr talman! Tack för frågan, Hillevi Larsson!
            </seg>
            <seg xml:id="i-97eb344143951ab7-0">
              Till för ungefär tio år sedan var det väldigt raka rör mellan
              bankernas upplåningskostnad, i form av reporäntan, och deras utlåning
              i form av korta bolån. Då finansierade man sig på reporäntan och
              sålde sedan bolån till konsumenterna. Då var det väldigt lätt
              att läsa av räntemarginalen.
            </seg>
            <seg xml:id="i-c5653a8ccd7433be-0">
              Sedan ett antal år tillbaka tvingas bankerna ut på den internationella
              kapitalmarknaden för att finansiera sig även när det gäller de
              kortfristiga lånen. Det innebär att kopplingen till reporäntan
              är mycket svagare än förut. Den finns fortfarande, men den är
              mycket mindre än förut.
            </seg>
            <seg xml:id="i-71dc5ca1a1852015-0">
              Min bedömning är att bankerna inte gör några enorma vinster på
              bolånen. För ett antal år sedan var det lockvaran för att få in
              kunderna i banken. Den tiden är förbi, och det tycker jag är bra.
              Nu är det lite mer normala lägen, men det är inte så att bolånen
              är bankernas huvudsakliga kassako.
            </seg>
          </u>
          <note type="speaker" xml:id="i-5a235889bfd583fd-0">
            Anf. 47 HILLEVI LARSSON (S):
          </note>
          <u who="hillevi_larsson_81d8b4" xml:id="i-0bf57f821e2af269-1">
            <seg xml:id="i-fd84b99a0543e2a4-0">
              Herr talman! Förut fanns det särskilda direktiv från staten till
              SBAB som handlade om att hålla nere just bolåneräntorna. När man
              forskade på detta visade det sig att en vanlig familj hade sparat
              i genomsnitt 30 000 kronor per år på grund av att SBAB arbetade
              i allmänhetens tjänst i stället för att enbart se till vinstintresset.
            </seg>
            <seg xml:id="i-97470ffa86b47216-0">
              Den utveckling vi ser är väldigt oroande. SBAB har också av regeringen
              fått ändrade direktiv. Det är inte längre det allmänna intresset
              och att hålla nere bolåneräntan som är det viktiga. Jag kan se
              en stark koppling här. Jag är övertygad om att om man hade gett
              SBAB ett starkare direktiv om att upprätthålla allmänintresset
              hade också de andra följt efter. Då hade bankerna inte vågat hålla
              så mycket högre nivå, för då hade de tappat kunder.
            </seg>
            <seg xml:id="i-a7b8006173ec80f5-0">
              Min önskan är att regeringen åter ska ge ett direktiv till SBAB,
              så att vi får ned bolåneräntorna.
            </seg>
          </u>
          <note type="speaker" xml:id="i-b16c566e25f98b91-0">
            Anf. 48 Statsrådet PETER NORMAN (M):
          </note>
          <u who="unknown" xml:id="i-f5112d170463196b-22">
            <seg xml:id="i-8497bd68b34c4c9b-0">
              Herr talman! SBAB gör ett väldigt bra arbete i dag. De är ansvarsfulla.
            </seg>
            <seg xml:id="i-0586304484af94c1-0">
              Låt oss komma ihåg att det var SBAB som tog bort topplånen. Det
              var SBAB som för ett tiotal år sedan inledde den skuldspiral som
              har lett till att vi i dag har en väldigt skuldsatt privat sektor.
              Låt oss komma ihåg att det var Nordea, dåvarande Nordbanken, som
              var den stora syndaren i 90-talskrisen. Det är alltså de statliga
              bankerna som har gått i bräschen när vi har fått stora skulduppbyggnader
              och stora kreditförluster.
            </seg>
            <seg xml:id="i-cc6d82dd7c885e73-0">
              Vi ska värna skattebetalarnas pengar och inte låta SBAB bedriva
              äventyrlig verksamhet.
            </seg>
            <seg xml:id="i-28d43b6298ce7ecf-0">
              Man kan titta på SBAB i dag. De har ett avkastningskrav som är
              ungefär hälften så stort som bankernas. Trots detta gör SBAB med
              den, tycker jag, stabila verksamhet de har väldigt lite vinst.
              Skulle SBAB i dag sänka räntorna skulle de inte klara av det vinstmässigt.
              Det är ett indicium på att bankerna inte har övervinster på bolån,
              utan det är en hyfsat väl fungerande marknad.
            </seg>
          </u>
          <note xml:id="i-d9ec440567167dcd-0">
            Validering eller legitimation för fritidspedagoger
          </note>
          <note type="speaker" xml:id="i-aa17672b80fcdaa6-0">
            Anf. 49 AGNETA LUTTROPP (MP):
          </note>
          <u who="agneta_luttropp_d343aa" xml:id="i-74413bfddcb65b68-0">
            <seg xml:id="i-5886c493f9973466-0">
              Herr talman! Min fråga går till utbildningsminister Jan Björklund.
            </seg>
            <seg xml:id="i-a588e1c41766a35a-0">
              Beslutet i utbildningsutskottet i dag innebär att bland annat
              fritidspedagoger får möjlighet att arbeta kvar i gymnasiesärskolan.
              De ska kunna valideras till behörighet.
            </seg>
            <seg xml:id="i-336ca36ffc924899-0">
              Det är ett exempel, och vi är väldigt glada för det beslutet.
              Men hur går det för andra grupper fritidspedagoger som också är
              specialpedagoger? Jag tänker på fritidspedagoger med tjänst i
              grundskolan, fritidspedagoger och speciallärare som arbetar i
              den obligatoriska särskolan och musiklärare som är anställda av
              kulturskolan men som också arbetar i grundskolan.
            </seg>
            <seg xml:id="i-aca94f57729062ce-0">
              Har ministern ett svar till dem om lärarlegitimation eller validering?
            </seg>
          </u>
          <note type="speaker" xml:id="i-d133b07df8a8ec26-0">
            Anf. 50 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-23">
            <seg xml:id="i-60df123c4fdc704e-0">
              Herr talman! Svaret på frågan om vilka grupper som är berättigade
              till lärarlegitimation finns i den lagstiftning som riksdagen
              själv har fattat beslut om. Legitimationen avser lärare och förskollärare.
            </seg>
            <seg xml:id="i-724d8b2588fc16fc-0">
              Jag är medveten om att gruppen fritidspedagoger gärna vill bli
              legitimerade, men riksdagen har på goda grunder bestämt att lärarlegitimation
              är till för lärare. Fritidspedagoger är också en viktig grupp
              i skolan, men de är inte lärare. Därför omfattas de inte av lärarlegitimation.
            </seg>
          </u>
          <note type="speaker" xml:id="i-a415f47e0dbce868-0">
            Anf. 51 AGNETA LUTTROPP (MP):
          </note>
          <u who="agneta_luttropp_d343aa" xml:id="i-74413bfddcb65b68-1">
            <seg xml:id="i-cd17c8b3f8abed18-0">
              Herr talman! Tack för svaret! Nu frågade jag i och för sig om
              legitimation eller validering. Man ger den grupp som arbetar i
              gymnasiesärskolan möjlighet till validering, och jag undrar om
              det finns några fler grupper som man kan göra samma sak för.
            </seg>
            <seg xml:id="i-cb1740fafb645d3b-0">
              Under den närmaste tiden kommer det att utbildas ungefär 6 000
              lärare per år, som kommer att gå ut 2015 eller 2018, när det här
              med lärarlegitimation ska vara klart. Många av de här lärarna,
              eller de allra flesta, står inför en stor ovisshet. Kommer det
              fler förändringar? Vad kommer att gälla? Och när kommer det att
              gälla? Står kommuner utan beredskap för till exempel introduktionsåret
              kan det bli en stötesten för många studenter.
            </seg>
            <seg xml:id="i-9492f7b07bfbceb7-0">
              Det är också så att en hel del studenter börjar på en lärarutbildning
              i ett system och slutför den i ett annat system. Vad kommer att
              gälla för dem? Många vill ha svar. Kan ministern svara på det
              här?
            </seg>
          </u>
          <note type="speaker" xml:id="i-2bd0d65782e76cc2-0">
            Anf. 52 Utbildningsminister JAN BJÖRKLUND (FP):
          </note>
          <u who="unknown" xml:id="i-f5112d170463196b-24">
            <seg xml:id="i-e832a1ef088f91ea-0">
              Herr talman! Det var 20 frågor på en minut. Jag är inte säker
              på att jag kan svara på alla.
            </seg>
            <seg xml:id="i-81c7841a66f98a70-0">
              De regler och lagar som riksdagen har bestämt gäller. De är glasklara.
              Sedan kan det naturligtvis finnas sådant som vi efter hand får
              justera. Det kan vara en detalj som vi kanske vill ändra. Då bestämmer
              vi det. Vi lägger fram ett förslag till riksdagen, och riksdagen
              tar ställning till det, och då ändras det. Men svaret på frågorna
              finns i skollagen och de behörighets- och legitimationsförordningar
              som är antagna.
            </seg>
            <seg xml:id="i-8a933cb1a5eb8cfd-0">
              Då säger frågeställaren: Ja, men det är en massa problem.
            </seg>
            <seg xml:id="i-591ba385b42a5d89-0">
              Ja, det är det därför att det har varit så slappt förut. När
              man nu ska reda ut vad lärare som är utbildade på 70- och 80-talet
              har för behörighet visar det sig ofta vara jättesvårt.
            </seg>
            <seg xml:id="i-18a653c350b5f7e7-0">
              Det är helt absurt egentligen att Sverige inte har koll på vad
              lärarna har för behörighet, men så är det. Det är därför det är
              ett omfattande arbete just nu för Skolverket att reda ut detta.
              Massor av lärare har undervisat i ämnen som de inte har utbildning
              i och inte har behörighet i, och ingen har haft koll på det. Nu
              när vi ska styra upp systemet blir det naturligtvis en massa övergångsproblem.
              Så är det.
            </seg>
            <seg xml:id="i-0ce53c2081d47144-0">
              Men syftet med detta är ytterst att undervisningen ska förbättras.
              Den som undervisar i historia ska själv ha utbildning i historia.
              Vi ska inte tillåta i framtiden att lärare undervisar i massor
              av ämnen som de själva inte behärskar.
            </seg>
            <seg xml:id="i-9cbf7c96d17c01dc-0">
              Sysselsättningsgraden för utrikesfödda kvinnor
            </seg>
          </u>
          <note type="speaker" xml:id="i-7249b51238ad7912-0">
            Anf. 53 JENNY PETERSSON (M):
          </note>
          <u who="jenny_petersson_235eb5" xml:id="i-1494831e71b50d8f-0">
            <seg xml:id="i-cce4da9b3a96bce3-0">
              Herr talman! Jag skulle vilja ställa min fråga till jämställdhetsminister
              Nyamko Sabuni.
            </seg>
            <seg xml:id="i-aa0bfe366ffda42f-0">
              Fler jobb och minskat utanförskap har varit en av Alliansens
              kärnfrågor, och detta är särskilt viktigt ur en jämställdhetssynpunkt.
            </seg>
            <seg xml:id="i-6246cf6e695d02cb-0">
              Många utrikesfödda kvinnor som bor i Sverige vill inget annat
              än att arbeta och tjäna sin egen lön. Tyvärr får inte alla möjlighet
              till detta. Ett stort problem är just att sysselsättningsgraden
              för utrikesfödda kvinnor är alldeles för låg. Detta är ett problem
              ur försörjningssynpunkt, och det är ett problem med tanke på den
              livslånga lönen. Men det är även en jämställdhetsfråga.
            </seg>
            <seg xml:id="i-1d83b730f779666e-0">
              Min fråga till Nyamko Sabuni är: Vad gör regeringen för att påskynda
              etableringen på arbetsmarknaden för utrikesfödda kvinnor, så att
              fler kvinnor kan få ett jobb och egen försörjning?
            </seg>
          </u>
          <note type="speaker" xml:id="i-bb7c94c5e0452055-0">
            Anf. 54 Statsrådet NYAMKO SABUNI (FP):
          </note>
          <u who="unknown" xml:id="i-f5112d170463196b-25">
            <seg xml:id="i-d164497e100a97a4-0">
              Herr talman! Sysselsättningsgraden för invandrade kvinnor är
              låg, precis som Jenny Petersson är inne på. Det tycker jag är
              oroande. Det var bland annat det som låg till grund för den etableringsproposition
              som lades fram under förra mandatperioden.
            </seg>
            <seg xml:id="i-b49174b464ddb095-0">
              Vi menade att ersättningssystemet inte kunde ta hänsyn till hushållets
              gemensamma inkomster. Det ledde nämligen till att kvinnan, när
              mannen började jobba, inte hade tillgång till egna pengar. Försörjningsstödet
              drogs in eftersom mannen hade tillräckligt mycket pengar.
            </seg>
            <seg xml:id="i-02811f75ecdebe64-0">
              Nu har vi skilda ersättningar till män och kvinnor, vilket vill
              säga att kvinnan själv med hjälp av sina egna ansträngningar,
              genom att gå utbildning och vara aktiv på Arbetsförmedlingen,
              också får försörjningsersättning, etableringsersättning.
            </seg>
            <seg xml:id="i-73b4f8056ffcb172-0">
              Detta tror jag är ett bra sätt att se till att kvinnor också
              får ta del av den hjälp som samhället kan erbjuda dem som behöver
              komma in på arbetsmarknaden.
            </seg>
          </u>
          <note type="speaker" xml:id="i-d86715fdf688bd77-0">
            Anf. 55 JENNY PETERSSON (M):
          </note>
          <u who="jenny_petersson_235eb5" xml:id="i-1494831e71b50d8f-1">
            <seg xml:id="i-c9b08afcae0cf29a-0">
              Herr talman! Jag vill tacka för svaret. Det är betryggande att
              regeringen och Nyamko är medvetna om problematiken när det gäller
              utrikesfödda kvinnors situation på arbetsmarknaden. Inget är viktigare
              än att man kan leva på sin egen lön och tjäna sina egna pengar.
              Tack så jättemycket!
            </seg>
          </u>
          <note type="speaker" xml:id="i-8d13556dc212d29e-0">
            Anf. 56 Statsrådet NYAMKO SABUNI (FP):
          </note>
          <u who="unknown" xml:id="i-f5112d170463196b-26">
            <seg xml:id="i-0773ce44670a5d25-0">
              Herr talman! Andra åtgärder som vi vidtar för att sänka trösklar
              in till arbetsmarknaden är självklart också viktiga för denna
              grupp. Vi har generösa regler när det gäller nystartsjobb och
              instegsjobb. RUT-avdraget, inte minst, har skapat möjligheter
              för många andra. Momssänkning på restauranger kan underlätta för
              dem som aldrig har varit på arbetsmarknaden tidigare. Det tror
              jag är bra.
            </seg>
            <seg xml:id="i-732fdfdbc653a23d-0">
              Jag tror också att det är bra att välkomna den utredning som
              integrationsminister Erik Ullenhag har tillsatt för att se över
              föräldraförsäkringssystemet. Föräldrar som kommer till Sverige
              med barn som är tillräckligt gamla för att gå i förskola tvingas
              ändå vara hemma med sina barn med en retroaktiv föräldraförsäkring.
              Jag menar att det är en kvinnofälla för många av de här kvinnorna.
            </seg>
            <seg xml:id="i-3e0f4cc1ef459990-0">
              Vi vidtar så många åtgärder som möjligt, för det är viktigt att
              de här kvinnorna kommer ut på arbetsmarknaden och att de blir
              ekonomiskt självständiga, precis som många av oss andra.
            </seg>
            <seg xml:id="i-f6dd0a9a3a4f272c-0">
              Mobiltelefoni och bilkörning
            </seg>
          </u>
          <note type="speaker" xml:id="i-6a07a37e0605e177-0">
            Anf. 57 TONY WIKLANDER (SD):
          </note>
          <u who="tony_wiklander_23625a" xml:id="i-6978a7c4ead26570-0">
            <seg xml:id="i-ee4ffb6a237c9fb6-0">
              Herr talman! Jag skulle vilja ställa en fråga till infrastrukturministern
              och i det sammanhanget uppdatera ett ärende som hon kanske erinrar
              sig från kammarens debatt och beslut i april. Det handlar om förbud
              mot att sms:a och krav på handsfree-utrustning vid telefonering
              för bilförare.
            </seg>
            <seg xml:id="i-b98d3bb5eba5b37b-0">
              Det är ett unikt ärende på så sätt att det är ett av de få som
              har blivit justerat två gånger inom loppet av några dagar. Först
              var det en majoritet bestående av de rödgröna och Sverigedemokraterna
              som ville införa ett sådant förbud. Sedan justerade man om ärendet,
              och då blev det så att alla utom Sverigedemokraterna litade fullständigt
              på regeringen.
            </seg>
            <seg xml:id="i-ca4d7ab0fc1bd33a-0">
              Nu undrar jag vad som händer. I sammanhanget nås jag av information
              om att Europaparlamentet har godkänt ett sådant förbud och menar
              att det ska gälla i alla EU:s länder. Det får den som vill bekräfta.
              Jag ska sätta mig in i det så fort jag hinner. Men min fråga till
              statsrådet är om hon avser att ansluta sig till EU-parlamentets
              inställning och förorda ett förbud i det här avseendet.
            </seg>
          </u>
          <note type="speaker" xml:id="i-577cdbe30d68ca08-0">
            Anf. 58 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-27">
            <seg xml:id="i-2dd6e3e47a774200-0">
              Herr talman! Ja, riksdagen har gjort ett tillkännagivande till
              regeringen om att man ska se över forskningen och titta på den
              teknik som finns när det gäller alla former av kommunikationsteknik,
              alltså inte bara mobiltelefonen, och om man eventuellt skulle
              ha ett förbud mot användning av mobiltelefon vid bilkörning, oavsett
              om föraren skulle hålla i den eller använda handsfree-utrustning.
            </seg>
            <seg xml:id="i-fe12f5ddc262a2e0-0">
              Det här har vi också gjort med hjälp av VTI, Väg- och transportforskningsinstitutet,
              som har tittat på den här delen. De kom fram till att det är sämre
              att köra om man pratar i mobiltelefon, oavsett om man använder
              handsfree-utrustning eller inte. Men de länder som har infört
              förbud har ganska snart kommit tillbaka till samma situation ungefär
              ett år efter att förbudet infördes. Därför har vi gjort ett kompletterande
              uppdrag som vi ska återkomma till.
            </seg>
          </u>
          <note type="speaker" xml:id="i-71b11c139d6bbb9f-0">
            Anf. 59 TONY WIKLANDER (SD):
          </note>
          <u who="tony_wiklander_23625a" xml:id="i-6978a7c4ead26570-1">
            <seg xml:id="i-047c1287086a5499-0">
              Herr talman! Jag tackar statsrådet för det svaret. Det var väl
              ungefär vad jag hade förväntat mig.
            </seg>
            <seg xml:id="i-006c9e5b99790a59-0">
              Kan man, rått uttryckt, ana att statsrådet inte kommer att förorda
              ett förbud i det här avseendet?
            </seg>
          </u>
          <note type="speaker" xml:id="i-ef08ca5a809268e2-0">
            Anf. 60 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f5112d170463196b-28">
            <seg xml:id="i-ed0885b2a77b6720-0">
              Herr talman! Jag tror att det är viktigt att konstatera att när
              man kör bil är det absolut viktigast att vi följer den lag vi
              har, det vill säga att fokusera på att köra uppmärksamt och omdömesgillt
              och att föra fram bilen varsamt och försiktigt. Lagen är glasklar:
              När du sitter i bilen ska du köra och inte hålla på med någonting
              annat.
            </seg>
            <seg xml:id="i-32e7773117b8a08c-0">
              Däremot har vi ganska många typer av teknik som kan hjälpa föraren
              att bli en bättre förare. Den stora utmaningen är snarare vad
              vi kan göra för att inte ta bort uppmärksamheten från att vi kör
              de två sekunder det tar att till exempel stoppa in en napp till
              ett gråtande barn. Ibland är vi irriterade på vår medpassagerare,
              vi sitter i andra tankar, vi kanske är trötta eller onyktra vad
              det än må vara.
            </seg>
            <seg xml:id="i-0d1f2c6b80b5a23d-0">
              Här ser vi på hur vi mer aktivt kan se till att bilföraren blir
              en bättre bilförare och gör det han eller hon ska, det vill säga
              fokusera på att köra med hjälp av teknik.
            </seg>
            <seg xml:id="i-b55ff5fa9de56835-0">
              Försvarsmaktens ekonomi
            </seg>
          </u>
          <note type="speaker" xml:id="i-f511486ac346840e-0">
            Anf. 61 JOHAN FORSSELL (M):
          </note>
          <u who="johan_forssell_9e2e96" xml:id="i-8de706db06224550-0">
            <seg xml:id="i-f890ceb2b05a71c2-0">
              Herr talman! Jag har en fråga till försvarsministern med anledning
              av att Försvarsmaktens årsredovisning för 2011 kom i går. Det
              var väldigt intressant läsning, inte minst mot bakgrund av att
              Försvarsmakten nu befinner sig i en stor omställning bort från
              det gamla invasionsförsvaret till det nya insatsförsvaret.
            </seg>
            <seg xml:id="i-96701d7f38e78305-0">
              Ett modernt försvar ställer krav på ordning och reda, både i
              den dagliga verksamheten och i Försvarsmaktens ekonomi. Försvarsmakten
              och ekonomi har inte alltid gått jätteväl ihop, och det har skapat
              en hel del problem i form av brandkårsutryckningar men också i
              förlängningen med sänkt försvarsförmåga.
            </seg>
            <seg xml:id="i-a7a1c2900e7e8376-0">
              Nu har vi med årets årsredovisning fått svart på vitt att tiden
              med svarta hål verkar vara över. Försvarsmakten gjorde förra året
              ett överskott på 1 ½ miljard. Det är naturligtvis väldigt bra,
              samtidigt som det inte heller är bra om det skulle vara så att
              man har sparat för mycket och ställer in verksamheter och så vidare.
            </seg>
            <seg xml:id="i-d27821c411eea6ce-0">
              Vilka slutsatser drar försvarsministern av att överskottet blev
              så stort som det blev?
            </seg>
          </u>
          <note type="speaker" xml:id="i-359d5cffd46fed75-0">
            Anf. 62 Försvarsminister STEN TOLGFORS (M):
          </note>
          <u who="unknown" xml:id="i-f5112d170463196b-29">
            <seg xml:id="i-8c184be386cf125a-0">
              Herr talman! Den första slutsatsen är nog den som Johan Forssell
              själv nämnde, det vill säga att tiden med svarta hål i Försvarsmaktens
              ekonomi är förbi. Nu är det inte någon engångsföreteelse att man
              levererar överskott, utan så har varit fallet varje år under denna
              försvarsbeslutsperiod.
            </seg>
            <seg xml:id="i-874c560a3c6495be-0">
              Det tror jag beror på en blandning av en ökad ambition i Försvarsmakten
              och insikten om att om man får hastigt uppkomna underskott så
              måste man snabbt balansera ut dem med besparingar, vilket slår
              rakt in i kärnverksamheten med inställda övningar och flygplan
              som står på backen i stället för att flyga och göra övningar och
              utföra uppdrag.
            </seg>
            <seg xml:id="i-2f3284a28ea0804d-0">
              Det andra är att man också arbetar väldigt aktivt med att stärka
              ekonomistyrningen. Man måste ha koll på pengarna. Jag håller med
              Johan Forssell om att det är mycket bättre med ett överskott än
              med ett underskott, men ambitionen är att de ska nå balans. De
              ska använda sina resurser till att utföra sin verksamhet.
            </seg>
            <seg xml:id="i-05f8f3a7e11302b2-0">
              Nu får man dock ta med sig en hel del av dessa pengar in i detta
              år och kan därmed öka övningsverksamheten. Jag återkommer till
              det.
            </seg>
          </u>
          <note type="speaker" xml:id="i-60e8eee40707d9a6-0">
            Anf. 63 JOHAN FORSSELL (M):
          </note>
          <u who="johan_forssell_9e2e96" xml:id="i-8de706db06224550-1">
            <seg xml:id="i-3fbe899ac748dc53-0">
              Herr talman! Jag tackar försvarsministern så mycket för svaret.
            </seg>
            <seg xml:id="i-b8654230e30707e2-0">
              I årsredovisningen framgår också information om hur rekryteringen
              av soldater, sjömän och gruppbefäl går. Den verkar följa planen,
              vilket är positivt, samtidigt som den stora utmaningen är att
              lyckas behålla de här personerna över tid. Här har Försvarsmakten
              en väldigt viktig uppgift framför sig. Soldat är inte något man
              ska vara för att man inte kan få något annat, utan det ska vara
              något som är statusfyllt och utvecklande och som ger erfarenheter
              som man kan ta med sig in i andra anställningar senare. Ett sätt
              att göra karriär, helt enkelt.
            </seg>
            <seg xml:id="i-e181161616357ed7-0">
              Min andra fråga till försvarsministern gäller därför hur han
              utifrån denna årsredovisning ser på rekryteringsläget vad gäller
              soldater, sjömän och gruppbefäl just nu.
            </seg>
          </u>
          <note type="speaker" xml:id="i-2a133fa3d98b4170-0">
            Anf. 64 Försvarsminister STEN TOLGFORS (M):
          </note>
          <u who="unknown" xml:id="i-f5112d170463196b-30">
            <seg xml:id="i-fd3912dab9ae75d9-0">
              Herr talman! Det var väldigt trevlig läsning. Försvarsmakten
              berättar att de har haft 14 sökande per plats till den nya frivilliga
              militära grundutbildningen. Man säger också att kvaliteten hos
              dem som antogs till den frivilliga utbildningen var högre än för
              dem som mönstrade i värnpliktssystemet. Det beror både på att
              de som kommer verkligen vill till Försvarsmakten och att de vet
              att det är konkurrens.
            </seg>
            <seg xml:id="i-e6f5b3be7f8169e3-0">
              Jag tror också att de frivilligt rekryterade soldaterna kommer
              att ställa högre krav på Försvarsmakten, på mig som försvarsminister
              och på er i riksdagen, därför att man söker sig till kvalitet,
              och då är vi tillbaka på den första frågan som Johan Forssell
              ställde. Att vi nu kan utöka övningsverksamheten under 2012 är
              väldigt viktigt för att Försvarsmakten ska behålla soldaterna.
              De vill nämligen ha kvalitet i sin utbildning.
            </seg>
            <seg xml:id="i-d2b024fff8888ae2-0">
              Sedan tycker jag också att man bör notera att andelen kvinnor
              som nu söker sig till Försvaret är avsevärt högre än den varit
              tidigare, särskilt under värnpliktssystemet. Det finns fortfarande
              mer att göra där, men den svenska soldaten speglar i dag mycket
              bättre det svenska samhället än vad som var fallet under det tidigare
              värnpliktssystemet.
            </seg>
            <seg xml:id="i-7806567e4d97a64b-0">
              Skyddet av utsatta kvinnor
            </seg>
          </u>
          <note type="speaker" xml:id="i-8338aeee0fd5bb45-0">
            Anf. 65 SOLVEIG ZANDER (C):
          </note>
          <u who="solveig_zander_28a62c" xml:id="i-94cdb849623b11eb-0">
            <seg xml:id="i-8a97884567a0f8d5-0">
              Herr talman! Jag riktar min fråga till jämställdhetsminister
              Nyamko Sabuni, och det är med anledning av den kvinna som blev
              mördad av barnens far när de såg på. Det är förskräckligt. Sådant
              får definitivt inte hända i Sveriges land. Om jag förstod det
              hela rätt låg myndigheternas brister bakom att detta kunde ske.
            </seg>
            <seg xml:id="i-4ee6ddee58eecece-0">
              Ministern sade förra året att man skulle tillsätta en haverikommission
              som skulle se över myndigheternas brister just i sådana här ärenden.
              Jag har inte hört att det har kommit något resultat av ministerns
              förslag, så därför undrar jag: Vad har hänt? Har någonting hänt?
            </seg>
          </u>
          <note type="speaker" xml:id="i-eb04ee3d9ddfdd53-0">
            Anf. 66 Statsrådet NYAMKO SABUNI (FP):
          </note>
          <u who="unknown" xml:id="i-f5112d170463196b-31">
            <seg xml:id="i-b0b2043f26f9966a-0">
              Herr talman! Glädjande nog har någonting hänt. Sedan den 1 januari
              i år har vi en haverikommission. Varje sådant fall ska nu utredas
              för att se var samhället brast, var det gick snett och vad vi
              kan göra bättre nästa gång. Det här tror jag är det första fallet
              som kommer att behöva granskas enligt de nya reglerna.
            </seg>
            <seg xml:id="i-81040d5409128c13-0">
              En haverikommission finns alltså på plats och ska göra sitt,
              men jag skulle önska att vi var mycket bättre på riskbedömningar.
              I det här fallet har man ju gjort en felbedömning när man har
              ansett det lämpligt att släppa ut den här mannen under denna period.
              Riskbedömningen hos åklagare och polis måste förbättras, och det
              är ett arbete som vi också ska ägna oss åt mycket mer nu.
            </seg>
          </u>
          <note type="speaker" xml:id="i-85a0a6ddd7e3f980-0">
            Anf. 67 SOLVEIG ZANDER (C):
          </note>
          <u who="solveig_zander_28a62c" xml:id="i-94cdb849623b11eb-1">
            <seg xml:id="i-7d7ff55074b72202-0">
              Herr talman! Det är väldigt bra att det finns en haverikommission
              från den 1 januari, men det fanns ju brister hos bland annat åklagar-
              och domstolsväsendet när det gällde det här ärendet. Eftersom
              vi centerkvinnor verkligen vill värna kvinnor, och jag vet att
              också jämställdhetsministern vill det, så undrar jag hur man samarbetar.
              Det är ju inte bara jämställdhetsministerns område som måste rättas
              till.
            </seg>
            <seg xml:id="i-7338f2e3d72640f9-0">
              Jag frågar därför: Vad gör ministern för att också andra departement
              ska jobba med frågan?
            </seg>
          </u>
          <note type="speaker" xml:id="i-6dd3e317132f3069-0">
            Anf. 68 Statsrådet NYAMKO SABUNI (FP):
          </note>
          <u who="unknown" xml:id="i-f5112d170463196b-32">
            <seg xml:id="i-47f6a07b5ac3806e-0">
              Herr talman! Samarbetet mellan ministrar på detta område tror
              jag är ett av de bästa samarbetena inom Regeringskansliet. Vi
              har presenterat en gemensam handlingsplan. Vad vi vill är att
              också samarbetet mellan myndigheter ska fungera ännu bättre än
              i dag.
            </seg>
            <seg xml:id="i-ba1db153185b7784-0">
              Därför tittar vi bland annat på Projekt Karin i Malmö, där myndigheter
              samlas under ett och samma tak. Ett våldsoffer som söker samhällets
              hjälp ska kunna gå in genom en dörr och där möta alla de myndigheter
              som är relevanta för att kunna hjälpa personen ifråga. Ett problem
              med många av dessa offer är att när de går från myndighet till
              myndighet så faller de mellan stolarna, de tröttnar och till slut
              går de tillbaka till den man som misshandlar dem.
            </seg>
            <seg xml:id="i-29c7f3ee2c726ac2-0">
              Myndigheterna samarbetar redan i dag, men jag skulle ändå vilja
              se att en större del av vårt land hade den här typen av verksamhet
              där myndigheterna samlas under ett och samma tak så att våldsoffren
              kan känna sig trygga när de söker samhällets hjälp.
            </seg>
            <seg xml:id="i-72be2ce31875d606-0">
              Konkurrensen på bankmarknaden
            </seg>
          </u>
          <note type="speaker" xml:id="i-cd8a02afe4f3cd8e-0">
            Anf. 69 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-1d216ab3ff82eaa7-0">
            <seg xml:id="i-4e47e89946d144a9-0">
              Herr talman! Min fråga berör i hög grad Hillevi Larssons tidigare
              fråga, kanske lite från ett annat perspektiv.
            </seg>
            <seg xml:id="i-d36f813332c954c4-0">
              Debatten om bankernas bolånemarginaler har knappast undgått någon
              den senaste tiden. Det kan kanske kännas provocerande om man nu
              tycker att bankernas till synes höga vinster tillskapas på låntagarnas
              bekostnad.
            </seg>
            <seg xml:id="i-a691e5dc5445600b-0">
              Min uppfattning är dock att om det uppstår alltför höga räntemarginaler
              har det utifrån mitt perspektiv sin grund i att det råder en alltför
              svag konkurrenssituation på denna marknad. Möjligen är det så
              att denna sektor och marknad är alltför rigid av olika anledningar
              och att rörligheten är svag.
            </seg>
            <seg xml:id="i-03c4f5c01578ba4c-0">
              Min fråga blir därför om denna mening delas av statsrådet Peter
              Norman, och om så är fallet, vilka åtgärder statsrådet ser som
              möjliga för att komma till rätta med denna obalans genom att stärka
              konkurrensen.
            </seg>
          </u>
          <note type="speaker" xml:id="i-124e1b72433068eb-0">
            Anf. 70 Statsrådet PETER NORMAN (M):
          </note>
          <u who="unknown" xml:id="i-f5112d170463196b-33">
            <seg xml:id="i-d4482d61cc04313a-0">
              Herr talman! Tack för frågan! Det är en hjärtefråga för mig.
            </seg>
            <seg xml:id="i-324b53cf8f7a58e3-0">
              Min bedömning är att för att en marknad ska fungera på ett bra
              sätt krävs det någon typ av balans mellan köpare och säljare,
              det vill säga att man ska kunna mötas på jämlika grunder och ha
              ungefär samma utgångspunkt i form av kompetens och allmänna kunskaper
              om produkten. Så är det inte riktigt på finansmarknaden. Det beror
              på att det ofta är komplicerade produkter. Det är ofta långa relationer
              mellan köpare och säljare som är svåra att bryta upp.
            </seg>
            <seg xml:id="i-f4c2662ae5621b08-0">
              För att få en förändring till stånd, som är ett pågående arbete,
              tror jag att det krävs tre saker. Det ena är att stärka konsumenten.
              Det andra är att tvinga producenten, säljaren, att bli mer öppen
              och transparent. Det tredje är att underlätta möjligheten att
              byta bank, att byta finansinstitut. Jag återkommer gärna till
              hur vi agerar på alla de områdena.
            </seg>
          </u>
          <note type="speaker" xml:id="i-6655d6408196f1eb-0">
            Anf. 71 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-1d216ab3ff82eaa7-1">
            <seg xml:id="i-8478479474257113-0">
              Herr talman! Jag delar statsrådets uppfattning om vikten av att
              stärka kunderna och att underlätta för dessa att vara mer aktiva
              på denna marknad. Efterfrågesidan är en del för en bättre konkurrens
              och det är av yttersta vikt att stärka rörligheten i den delen.
            </seg>
            <seg xml:id="i-034f01dff8849927-0">
              Det andra är utbudssidan. Jag skulle vilja veta vilka åtgärder
              statsrådet ser som möjliga för att underlätta för nya etableringar
              inom denna sektor och marknad eller vad man kan göra för att öka
              rörligheten på utbudssidan.
            </seg>
          </u>
          <note type="speaker" xml:id="i-1d4a47cde3de0f41-0">
            Anf. 72 Statsrådet PETER NORMAN (M):
          </note>
          <u who="unknown" next="cont" xml:id="i-bba0db28a5661f85-1">
            <seg xml:id="i-03485df548b75de3-0">
              Herr talman! Om vi börjar på efterfrågesidan, på konsumentsidan,
              kan jag peka på att det är ett antal olika åtgärder som både görs
              och kommer att göras.
            </seg>
            <seg xml:id="i-4e2e89dfc905b803-0">
              När det gäller generella frågor kan jag säga att till exempel
              Finansinspektionen har fått mer medel än man någonsin har haft
              förut. Man får också öronmärkta pengar till att idka folkbildning.
              Vi har nu bestämt att privatekonomi ska vara ett obligatoriskt
              ämne i samhällskunskapen i gymnasieskolan. Det här handlar om
              kompetensutbyggnad på bred nivå.
            </seg>
            <seg xml:id="i-2cb505c78d033f72-0">
              Sedan är det punktinsatser. Vi har stoppat massfondbyten i PPM-systemet,
              som var dåligt för konsumenterna. Som jag var inne på förut är
              sms-lånen nu reglerade och kommer under tillsyn.
            </seg>
            <seg xml:id="i-22445d39bcd39d1e-0">
              Vad gäller producentsidan är det ett problem att fondkunder till
              värdepappersfonder inte riktigt förstår hur mycket man betalar,
              tror jag. Man får en procentsiffra men det är svårt att översätta
              den i kronor och ören. Vi för nu samtal med branschen om att komplettera
              informationen vad gäller aktie- och räntefonder så att man förstår
              varför man betalar så mycket pengar som man gör.
            </seg>
            <seg xml:id="i-547683dc9540614b-0">
              Dessutom har vi föreslagit en idé för byte av bank. Det är att
              man ska kunna behålla bankkontonummer när man byter bank, som
              man behåller telefonnumret när man byter telefonoperatör.
            </seg>
          </u>
          <note xml:id="i-ddf90d6239bfbb9d-0">
            Anf. 73 TALMANNEN:
          </note>
          <u who="unknown" prev="cont" xml:id="i-0adee33f77fa8adf-1">
            <seg xml:id="i-b18eaf7832705460-0">
              Därmed var dagens frågestund avslutad och vi tackar deltagande
              ledamöter och statsråd.
            </seg>
          </u>
          <note xml:id="i-b235adfe4e5e3fbf-0">
            8 § Bordläggning
          </note>
          <note xml:id="i-1ef2ba9c1f124ec2-0">
            Anmäldes och bordlades
          </note>
          <note xml:id="i-2aac74106cb14b9c-0">
            9 § Anmälan om interpellation
          </note>
          <note xml:id="i-9328febb9d509966-0">
            Anmäldes att följande interpellation framställts
          </note>
          <note xml:id="i-888b54be2d2775be-0">
            den 23 februari
          </note>
          <note xml:id="i-3f2fa63fd5192846-0">
            Helene Petersson
          </note>
          <note xml:id="i-2a772ff02da21724-0">
            Interpellationen redovisas i bilaga som fogats till riksdagens
            snabbprotokoll tisdagen den 28 februari.
          </note>
          <note xml:id="i-62bb585719b0e4e1-0">
            10 § Anmälan om frågor för skriftliga svar
          </note>
          <note xml:id="i-abf43ddfd73bb65b-0">
            Anmäldes att följande frågor för skriftliga svar framställts
          </note>
          <note xml:id="i-888b54be2d2775be-1">
            den 23 februari
          </note>
          <note xml:id="i-c6d9fa8327b66907-0">
            Carina Hägg
          </note>
          <note xml:id="i-df9f14bb41c58a38-0">
            Monica Green
          </note>
          <note xml:id="i-70f7e382bfe4d2ee-0">
            Jens Holm
          </note>
          <note xml:id="i-3dca75fe5ae0ecdc-0">
            Olle Thorell
          </note>
          <note xml:id="i-3fb8a09c9c9bb74e-0">
            Hannah Bergstedt
          </note>
          <note xml:id="i-8db664940f89208c-0">
            Nina Lundström
          </note>
          <note xml:id="i-de411b9470833df4-0">
            Christina Oskarsson
          </note>
          <note xml:id="i-b2f7e69cad4915c9-0">
            Stina Bergström
          </note>
          <note xml:id="i-914b990fcee872dc-0">
            Christin Hagberg
          </note>
          <note xml:id="i-914b990fcee872dc-1">
            Christin Hagberg
          </note>
          <note xml:id="i-914b990fcee872dc-2">
            Christin Hagberg
          </note>
          <note xml:id="i-b352d8ff5fdb9588-0">
            Frågorna redovisas i bilaga som fogats till riksdagens snabbprotokoll
            tisdagen den 28 februari.
          </note>
          <note xml:id="i-880ecb9402031aae-0">
            11 § Kammaren åtskildes kl. 15.02.
          </note>
          <note xml:id="i-30af3ed1968b3871-0">
            Förhandlingarna leddes
          </note>
          <note xml:id="i-3f417950eadabd83-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
