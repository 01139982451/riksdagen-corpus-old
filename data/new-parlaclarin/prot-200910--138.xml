<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--138</head>
          <docDate when="2009-06-16">2009-06-16</docDate>
        </div>
      </front>
      <body>
        <div>
          <note xml:id="i-d2a0a9fdd152ed8e-0">
            ﻿
          </note>
          <note xml:id="i-ac0b7b5a39d524f2-0">
            Riksdagens protokoll
          </note>
          <note xml:id="i-2d95b0df685101a0-0">
            2009/10:138
          </note>
          <note type="date" xml:id="i-0250539a910f1d36-0">
            Onsdagen den 16 juni
          </note>
          <note xml:id="i-2e9a48ed21eeaef8-0">
            Kl. 09:00 - 21:26
          </note>
          <note xml:id="i-3f57d5f958ee1c12-0">
            1 § Partiledardebatt
          </note>
          <note type="speaker" xml:id="i-0e0bab08349ae114-0">
            Anf. 1 Statsminister FREDRIK REINFELDT (m):
          </note>
          <u xml:id="i-7d05a51353e305db-0" who="unknown">
            <seg xml:id="i-3fe89706765206b4-0">
              Herr talman! Ärade ledamöter! Svenska folket ska fatta ett viktigt
              beslut den 19 september. Det är ett viktigt beslut för alla svenskar
              och ett viktigt vägval för Sverige. Vilken väg in i framtiden
              ska vi välja för vårt fina land? Valet står mellan två tydliga
              regeringsalternativ, den allians som nu regerat Sverige i fyra
              och det rödgröna samarbetet som etablerats i riksdagen och samlar
              dem som ligger till vänster om Alliansen i svensk politik.
            </seg>
            <seg xml:id="i-45dde64c8690a0fe-0">
              Utgångspunkten för oss är att bygga vidare på det föregångsland
              som vi tycker att Sverige är och under lång tid har varit. Alliansen
              bär inte ensam ansvaret för detta, inte alls. Politiska ambitioner
              över generationer, i ett land som letts av olika regeringar med
              olika partifärg, har byggt ett fint land ett erbjudande för människorna
              i detta land som de flesta i vår värld saknar. Det är något vi
              ska vara rädda om, men vi ska också ha det som utgångspunkt när
              vi frågar svenska folket hur vägvalet ska se ut för de kommande
              fyra åren.
            </seg>
            <seg xml:id="i-b4efb56093acb781-0">
              Ett föregångsland ska även präglas av att man vågar utmana det
              som inte fungerar. Jag tror att tre viktiga samhällsområden kommer
              att stå i centrum för den debatt vi ska ha i höst fram till valet.
            </seg>
            <seg xml:id="i-d40c58a357f65a5d-0">
              Det första är vår övertygelse att full sysselsättning är det
              som bygger ett starkt Sverige så att vi tillsammans kan skapa
              sammanhållning i vårt land. Full sysselsättning betyder att alla
              får jobb efter egen arbetsförmåga. Varje ansträngning måste göras
              för att människor ska kunna få jobb utifrån egna förutsättningar.
              Det är så vi har resonerat och byggt ut vår arbetslinje. Det är
              därför vi gjort det mer lönsamt att jobba. Vi sade en tusenlapp
              mer i plånboken per månad för den som jobbar. Det är mycket mer
              än så för heltidsarbetande. Det förändrar Sverige.
            </seg>
            <seg xml:id="i-c3b9da6fc239f7fa-0">
              Lågavlönade kvinnor märker att deltidsarbete lönar sig bättre
              när de nu går upp i arbetstid. Metallarbetarna och gruvarbetarna
              får 1 6001 700 kronor mer i månaden. Vi som lyssnade till alla
              som sade att det ger för lite när man jobbar har genomfört en
              stor förändring. Vi har sänkt kostnaderna för att anställa. Det
              är i grunden viktigt, när vår ambition är att fler ska få jobb,
              att det också möter lägre kostnader när arbetsgivare funderar
              på att växa.
            </seg>
            <seg xml:id="i-2f78e53dad400913-0">
              Vi har gjort om matchningsstödet. Arbetsförmedlingen har bytt
              inriktning. De har blivit vad de heter de har blivit en arbetsförmedling.
              Så har det inte alltid varit. Helt grundläggande om man har ambitionen
              att folk ska kunna få jobb utifrån egna förutsättningar är att
              det finns stöd i den ambitionen. Många saknar självkänsla, har
              brister i sin utbildning, har hoppat av gymnasieskolan, saknar
              erfarenheter. Det löser sig inte av sig självt. Man behöver stöd
              för att kunna komma tillbaka. Det måste finnas en aktiv arbetsmarknadspolitik
              som understöder detta. Det är vår arbetslinje, och den vill vi
              bygga vidare på under nästa mandatperiod.
            </seg>
            <seg xml:id="i-7018efb1272260c8-0">
              Mot oss står De rödgröna. Två av partierna hade kongress under
              maj månad där man uttryckte en närmast ideologisk övertygelse
              om vådan av att arbeta för mycket. Det är partier drivna av idén
              att Sverige har för mycket av arbete och att det nu är dags att
              medvetet använda våra resurser för att ta ned arbetstiden och
              utmana jobben så som de ser ut i Sverige. Mot en arbetslinje växer
              en bidragslinje fram, ett ifrågasättande av ifall jobb är grunden
              för välfärd, grunden för hur vi byggt Sverige starkt och hur vi
              ska möta människors vilja att arbeta och kunna stå på egna ben
              med en egen ekonomi.
            </seg>
            <seg xml:id="i-59f7ca8f61a11153-0">
              Om detta blir det strid i höstens val. Vi tänker ta strid för
              arbetslinjen, för jobben. Vi ska fortsätta att anstränga oss och
              se till att människor i Sverige får jobb efter egen arbetsförmåga.
            </seg>
            <seg xml:id="i-d1217f70333d8c97-0">
              Vi har genom den svåra kris som vi upplevt i två år lärt oss
              av erfarenheterna, lärt oss vikten av att freda kärnan i välfärden.
              Vi har genom en svår kris satsat på resurserna till kommuner och
              landsting. Det har fredat en sektor som i Sverige tidigare ofta
              drabbats av nedskärningar. Vi kan se hur man runt om i Europa
              nu skär ned. Det handlar om både lönesänkningar och minskade anslag.
              Men inte i Sverige. Det är svårt, säger Sveriges Kommuner och
              Landsting, att konstatera ens någon nedgång i sysselsättningen
              i en kommun- och landstingssektor som sysselsätter 1,2 miljoner
              människor. Det är tack vare att vi genom en svår kris satsat på
              att öka resurserna för att freda kärnan i välfärden. Det är viktigt
              för jobben, för kvinnorna som ofta har de jobben. Det är viktigt
              för kvinnorna som oftast får ta ansvar när kärnan i välfärdsuppdragen
              inte fungerar.
            </seg>
            <seg xml:id="i-0a2fd15837e5769b-0">
              Vår andra uppgift är att fortsatt freda en ekonomi i balans.
              Ingenting är viktigare än det. Fråga väljarna runt om i Europa
              hur det är att leva i länder där man tappat greppet om offentliga
              finanser, där nedskärningarna nu ska komma. Det gäller i södra
              Europa, lärde vi oss, det gäller i västra Europa och det gäller
              även i norra Europa, i våra grannländer. Sverige är nu ett ljus
              i ett närmast kompakt mörker när det gäller förutsättningarna
              för de offentliga finanserna. Det är inte en olyckshändelse. Det
              beror på att regeringen fredat skattebetalarnas intressen genom
              en svår kris.
            </seg>
            <seg xml:id="i-75983eaaad69c735-0">
              I nära två års tid vaknade jag nästan varje morgon till körer
              med rop om hur snabbt vi skulle göra slut på skattebetalarnas
              pengar, att vi skulle sluta att ta skattebetalarnas pengar som
              utgångspunkt för hur vi vårdade Sverige genom krisen. Det hördes
              från intresseorganisationer och från de rödgröna partierna varenda
              dag, varenda vecka, varenda månad.
            </seg>
            <seg xml:id="i-0448aa4df1371040-0">
              Om De rödgröna fått regera hade vi suttit med bilföretag. Då
              hade vi haft kvar spritfabriker. Då hade vi ägt en lång rad företag
              med problem. Då hade vi haft som idé och ideologisk inriktning
              att lyfta över det som inte fungerade i statens hägn och flytta
              över risken i skattebetalarnas knä. Men vi gjorde inte det vägvalet.
              Vi sade att skattebetalarnas intressen ska sättas först, och vi
              ska freda det som är vårt kärnuppdrag resurserna till skolan,
              sjukvården, äldreomsorgen, förskolan, det som vi aldrig får mista.
            </seg>
            <seg xml:id="i-e9e44bb1a9723f09-0">
              Ni får ursäkta, men då är inte uppdraget att köpa bilföretag,
              behålla spritfabriker eller, som Lars Ohly nu har tänkt sig, använda
              skattebetalarnas pengar för att köpa in apotek. Det är inte det
              som är uppgiften. Svenska folket förväntar sig något annat, nämligen
              att vi kommer ihåg vad som är viktigt och att vi försvarar deras
              intressen genom en svår kris.
            </seg>
            <seg xml:id="i-28a494a317c40ce3-0">
              När man fredar ekonomin är det viktigt för alla, men viktigast
              tror jag att det är för kvinnorna. Återigen: När det blir ofärd,
              när man tappar greppet om offentliga finanser, hur ser det ut
              då, när välfärden skärs ned? Vilka är det som får ta över bördan
              i ett samhälle som inte fungerar? Det gäller i någon mån alla,
              men särskilt tydligt gäller det kvinnor kvinnor som vårdar åldrande
              män, kvinnor som tar ansvar för åldrande föräldrar, kvinnor som
              känner ansvar för barn som inte trivs i förskola och skola. För
              kvinnor är det viktigt att stå upp och ha ordning i offentliga
              finanser. Vi har gjort det genom en svår kris. Vi söker mandat
              för att göra det även under nästa mandatperiod.
            </seg>
            <seg xml:id="i-acbeb9de9a23f0ac-0">
              Vårt tredje uppdrag är välfärdskvaliteten. Vi är ett land med
              välfärdsambitioner. Vi har byggt upp ett föregångsland. Vi har
              möjligheter och resurser som gör att vi kan utjämna livschanser,
              skapa frihet för människor och se till att begåvning möts av ett
              utrymme att få växa i ett land som på det viset avviker från väldigt
              många andra.
            </seg>
            <seg xml:id="i-0b2f39e5059d05e6-0">
              Mycket av detta är att vi klarar kärnan i välfärdsuppdraget.
              Låt oss konstatera att det är minst lika viktigt i framtiden och
              att det fortsatt finns brister i kvaliteten i den svenska välfärden.
              Det gäller i en sjukvård som inte är tillräckligt jämlik och kanske
              framför allt i vårt utbildningssystem.
            </seg>
            <seg xml:id="i-6bd519dd12de9378-0">
              Jan Björklund har inlett många viktiga reformer för att barn
              och ungdomar ska lära sig mer och bli bättre behandlade i svensk
              skola, men det tar tid att förändra. Detta är kanske en av de
              viktigaste framtidsutmaningar vi har. Vi byter till en kunskapslinje
              och skapar stöd för vart och ett av de enskilda barn som har svårt
              med inlärningen i den svenska skolan.
            </seg>
            <seg xml:id="i-75ac0272db8c95d4-0">
              Vi har börjat arbetet. Vi vill fortsätta under nästa mandatperiod.
              Så ser regeringsalternativen ut. Vår allians är för ansvarstagande
              för Sverige och ordning i offentliga finanser. Det är en allians
              för arbete och kunskaper.
            </seg>
            <seg xml:id="i-11ee43e9de0ed703-0">
              Mot oss står ett ofärdigt rödgrönt alternativ inriktat på att
              utmana uppfattningen att jobb bygger starka välfärdssamhällen
              och med inriktning att snarare satsa på bidrag än arbete. I detta
              viktiga vägval hoppas jag svenska folket fattar ett klokt beslut.
            </seg>
          </u>
          <note type="speaker" xml:id="i-04255bceba8d1b48-0">
            Anf. 2 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-0">
            <seg xml:id="i-f5e7413985d2b23b-0">
              Herr talman! Jag gör två observationer. Fredrik Reinfeldt säger
              stort här att han ska ta striden mot arbetstidsförkortningarna.
              Lycka till, eftersom det inte är någon som tänker ta striden för.
            </seg>
            <seg xml:id="i-126599052537b9ab-0">
              Den andra kommentaren är att Konjunkturinstitutet bara för någon
              vecka sedan rapporterade att det försvann 33 000 jobb 20072009
              i kommunalt finansierad verksamhet. Är det ditt sätt att freda
              välfärden?
            </seg>
            <seg xml:id="i-f72d94cae74a830b-0">
              Den tredje frågan handlar om jobben. Det är den viktigaste frågan
              inför valet. Om det må alla här vara överens. Varför är inte framför
              allt kampen mot ungdomsarbetslösheten den viktigaste frågan nu
              under denna vår för regeringen?
            </seg>
            <seg xml:id="i-196827e0cd9fd163-0">
              Antalet långtidsarbetslösa ungdomar har mer än fördubblats under
              mandatperioden. Ändå har regeringen infört ett aktivitetsförbud
              för unga på Arbetsförmedlingen. Det är ett förbud som ni hade
              kunnat ta bort varje torsdag under hela våren. Det har ni inte
              gjort.
            </seg>
            <seg xml:id="i-1dbfdcb3f5b7539f-0">
              Ändå fastnar de arbetslösa ungdomarna i er jobbgaranti. Det är
              en tjugondel som får utbildning trots att en tredjedel av de unga
              som är arbetslösa inte har en gymnasieexamen.
            </seg>
            <seg xml:id="i-98afcdb11debd149-0">
              Min fråga till Fredrik Reinfeldt är: Vad väntar du på? När ska
              Sveriges ungdomar få en aktiv politik mot ungdomsarbetslösheten?
              Det är vad de förtjänar.
            </seg>
          </u>
          <note type="speaker" xml:id="i-d2c282e1eb098db5-0">
            Anf. 3 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-1" who="unknown">
            <seg xml:id="i-7ce6591065ecc5e5-0">
              Herr talman! Mona Sahlins första besked är att vi inte ska bry
              oss om Miljöpartiets och Vänsterpartiets kongresser. Det är möjligen
              så ni har tänkt utveckla ert rödgröna samarbete. Det är ett intressant
              besked. Vi får se vad rödgröna representanter i övrigt har att
              säga om sina kongressbeslut. Kanske Lars Ohly och Maria Wetterstrand
              har samma besked. Det vore intressant.
            </seg>
            <seg xml:id="i-1425c72f52ef7182-0">
              Sedan är det bra att vi pratar jobb. Det ska vi göra. Vi ska
              naturligtvis satsa på det som ger jobb. Vi ska ställa frågan:
              Vad tror svenska folket är grunden för jobb? Är det som vi hävdar
              att drivkrafterna för jobb är starka om man får mer kvar i plånboken
              när man jobbar, att vi sänker kostnaderna för att anställa och
              har ett aktivt matchningsstöd?
            </seg>
            <seg xml:id="i-2d06d69f51c59071-0">
              Beskrivningen är felaktig. Man har stöd från dag ett. Vi har
              satt in individuellt coachningsstöd för unga. Vi hjälper många
              av de unga att lära sig söka jobb. Jag har själv de senaste veckorna
              rest bland annat till Piteå, Orust, Halmstad och Eskilstuna.
            </seg>
            <seg xml:id="i-ab23b01d8f9c9476-0">
              Jag har suttit ned med unga som ofta sitter i samverkansprojekt
              med kommun och arbetsförmedling där man förstärker ungas självkänsla.
              Man lär dem att söka jobb, något som inte alls är givet att de
              gör på rätt sätt. Framför allt håller man dem aktiva nära arbetsmarknaden
              och arbetsgivaren.
            </seg>
            <seg xml:id="i-ae14c7ad7c1ec038-0">
              Det tror jag att vi behöver mer av i Sverige. Det tror jag dessutom
              är särskilt lyckat i ett läge där efterfrågan i svensk ekonomi
              nu är stark. Det viktiga är att vi inte återgår till en passiv
              arbetsmarknadspolitik som för bort dem från arbetsmarknaden eller
              för in dem i stora ersättningssystem där de hålls borta från arbetsmarknaden.
            </seg>
            <seg xml:id="i-8412ffa50db4d301-0">
              Den stora gåtan är hur frågorna om ungdomsarbetslöshet kan mötas
              med en politik som dels tar mer i skatt av dem som jobbar, dels
              gör det dyrare att anställa och där ni särskilt inriktar den politiken
              mot ungdomar. Hur kan man försvara införandet av en ungdomsskatt
              där man riktat gör det dyrare att anställa människor under 26
              år och hävda att man har en politik för jobb, Mona Sahlin?
            </seg>
          </u>
          <note type="speaker" xml:id="i-51108b6078133386-0">
            Anf. 4 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-1">
            <seg xml:id="i-fa68d5fdb9d0a362-0">
              Herr talman! Hur kan man försvara en politik, Fredrik Reinfeldt,
              som inte har lyckats när det handlar om jobben? Hur kan man försvara
              en skattesänkning som både du och jag vet inte har fungerat och
              som har dömts ut av en enig ekonomkår? Hur kan man säga att vi
              borde prata mer om jobben när vad de arbetslösa ungdomarna behöver
              är aktivitet och insatser för jobben?
            </seg>
            <seg xml:id="i-9ae4baeb48cd7e3d-0">
              Hur kan man vara nöjd med att de arbetslösa unga får prata med
              en coach och lära sig att söka jobb men inte får den utbildning
              utan vilken de har små chanser till ett riktigt jobb? En tjugondel
              av alla de unga arbetslösa i dina program, Fredrik Reinfeldt,
              får utbildning. En tredjedel saknar gymnasieexamen.
            </seg>
            <seg xml:id="i-176c088be16ab68c-0">
              Du för ett krig mot skapade synvillor, som du kallar ungdomsarbetslösheten.
              Du ser det som en kamp mot statistiken. Vi rödgröna ser det som
              en kamp mot ett samhällsproblem, mot arbetslösheten.
            </seg>
            <seg xml:id="i-23e445b52c1f8cf7-0">
              Där har vi förslagen: Ta bort arbetsgivaravgifterna för dem som
              anställer en arbetslös ung. Ta bort aktivitetsförbudet på Arbetsförmedlingen
              så att de unga får mer än ett samtal och mer än de passiva insatser
              som är realiteten. Sveriges unga förtjänar en aktiv politik och
              en rödgrön regering.
            </seg>
          </u>
          <note type="speaker" xml:id="i-8b5e139ba578edb2-0">
            Anf. 5 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-2" who="unknown">
            <seg xml:id="i-0dec8d7aad524d45-0">
              Herr talman! Den fråga svenska folket ska ställa sig är: Vilket
              av de två regeringsalternativen är bäst på att skapa förutsättningar
              för jobb? Det är det centrala om vi har ett arbetslöshetsproblem.
              Vilken politik ska föras för detta?
            </seg>
            <seg xml:id="i-2f1f89d47061df0e-0">
              Ska drivkrafterna för jobb växa eller ska de minska? Ska man
              ta mer i skatt från dem som jobbar eller mindre? Ska man göra
              det dyrare eller billigare att anställa? Vi säger billigare och
              ni säger dyrare, framför allt riktat mot unga.
            </seg>
            <seg xml:id="i-06c7e37cd9899de6-0">
              Ska vi ha ett matchningsstöd som finns på plats och hjälper unga
              att vara aktiva jobbsökande ute på arbetsmarknaden eller ska vi
              ta bort det? Vi har byggt ut med över 100 000 platser i olika
              insatser och utbildningar. Vi har fler än någonsin som läser på
              högskolor och universitet. Vi har riktat många av våra lättnader
              just mot att sänka trösklarna för unga att komma in på arbetsmarknaden.
            </seg>
            <seg xml:id="i-b38fe3173fb2261e-0">
              Mer behöver göras. Vårt största samhällsproblem är förmodligen
              de brister som finns i utbildningssystemet och lärlingssystem.
              Vi söker i höstens val mandat för att rätta till det och bygga
              vidare på vår arbetslinje.
            </seg>
          </u>
          <note type="speaker" xml:id="i-2f41358f25affebc-0">
            Anf. 6 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-0">
            <seg xml:id="i-b94165119780900f-0">
              Herr talman! Det har i vår kommit en bok som har diskuterats
              mycket och recenserats av en del. Den heter Jämlikhetsanden och
              är skriven av Richard Wilkinson och Kate Pickett. Många av dem
              som stöder statsministern tycker att den boken är helt fel ute.
              Den förklarar nämligen att mer jämlika samhällen nästan alltid
              presterar bättre.
            </seg>
            <seg xml:id="i-4a973460950d345c-0">
              I en intervju för några dagar sedan antyds att statsministern
              kanske till och med delar den uppfattningen. Fredrik Reinfeldt
              sade i DN: I mer ojämlika samhällen hålls många människor tillbaka.
              De får aldrig sin chans.
            </seg>
            <seg xml:id="i-a51ae1375d2bb8b3-0">
              Det är en insikt som tyvärr inte har präglat den här regeringens
              politik. Det skulle ta lite för lång tid att räkna upp alla förslag
              som ökat ojämlikheten under den senaste mandatperioden. Det skulle
              inte ens mitt anförande räcka till. Men låt mig ta några.
            </seg>
            <seg xml:id="i-a7d01837f24e7090-0">
              Vi har etablerat en massarbetslöshet i Sverige. Nästan 10 procent
              är arbetslösa. Det drar naturligtvis isär samhället. Vi har minst
              25 000 färre anställda i välfärden, och det är lågt räknat.
            </seg>
            <seg xml:id="i-bb9b0894ede542c7-0">
              Fredrik Reinfeldt talar gärna om undersköterskor och metallarbetare.
              Men den rikaste hundradelen har fått lika mycket i skattesänkningar
              som den fjärdedel som tjänar minst.
            </seg>
            <seg xml:id="i-587d93f69a1ce12e-0">
              Skillnaderna mellan kvinnors och mäns löner har ökat med mer
              än 1 000 kronor i månaden med regeringens politik. Socialbidragskostnaderna
              ökar i 90 procent av landets kommuner. Det är bidragslinjen, Fredrik
              Reinfeldt.
            </seg>
            <seg xml:id="i-ccd3f2aef06fed8a-0">
              Vinstintresset har fått allt större utrymme i välfärden, vilket
              innebär att man numera har ännu större möjlighet att köpa sig
              förbi den generella välfärden när man är missnöjd.
            </seg>
            <seg xml:id="i-51232b7c85d68fa0-0">
              Antalet fattiga barn och ungdomar ökar. Det visade sig inte minst
              i en rapport i går. Pensionärer har fått det sämre. Ni drar isär
              Sverige med ökad ojämlikhet och ökade orättvisor. Det är motsatsen
              till jämlikhet, Fredrik Reinfeldt.
            </seg>
          </u>
          <note type="speaker" xml:id="i-503e1c25378376b7-0">
            Anf. 7 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-3" who="unknown">
            <seg xml:id="i-e822f0ca825a2988-0">
              Herr talman! Olika beräkningar visar att vi har de minsta inkomstskillnaderna
              i världen i Norden. Sverige och de nordiska länderna har de minsta
              inkomstskillnaderna i världen. Jag tror att det är grund för sammanhållning.
              Jag tror att det förenat med välfärdsambitioner skapar ett samhälle
              som utjämnar livschanser.
            </seg>
            <seg xml:id="i-4bba795672c2f9b2-0">
              Det är därför vi fredade välfärden med de pengar för vilka du
              vill köpa bilföretag och apotek. Det är ett vägval, Lars Ohly.
              Man har inte pengar till allt. Man väljer, och man väljer bort.
              Ditt val är också tydligt.
            </seg>
            <seg xml:id="i-aed4281b548f1f37-0">
              Påståendet om att det är färre i välfärden har av Sveriges Kommuner
              och Landsting beskrivits på det korrekta sättet. Vi har varje
              år en övergång av många tusen som fortsätter att jobba med välfärd
              men med enskilda utövare. Menar De rödgröna med dessa ständiga
              beskrivningar att de inte jobbar med välfärd längre? När man också
              räknar in dem konstaterar än en gång Sveriges Kommuner och Landsting
              att det knappt går att se någon nedgång i sysselsättning under
              dessa år trots djup lågkonjunktur och svår finanskris.
            </seg>
            <seg xml:id="i-6364ddfabf1640ad-0">
              Vi ska nu ha en valrörelse som handlar om vad som ger jobb och
              vad som utjämnar livschanser. Se då till att hålla kvar vår arbetslinje.
              Sätt resurserna i kärnan i välfärden före bidrag och före att
              köpa bilföretag eller subventionera industrin.
            </seg>
            <seg xml:id="i-40983319c35fc790-0">
              Det oklara är vad era besked är. Hur kan detta som Lars Ohly
              påstår är ett problem förenas med att ni höjer skatten för vanliga
              människor i vanliga bilar med vanliga löner? Ni höjer bensinskatten,
              och tre miljoner inkomsttagare ska få höjd inkomstskatt.
            </seg>
            <seg xml:id="i-74ab494b08920057-0">
              Hur kan det bli svaret på hur ni ska utjämna inkomstskillnaderna?
              Kan Lars Ohly förklara det för mig? Han är den som i samarbetet
              brukar stå för skatteökningarna som de andra verkar försöka gömma
              sig ifrån.
            </seg>
          </u>
          <note type="speaker" xml:id="i-ab0f0a259642f5eb-0">
            Anf. 8 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-1">
            <seg xml:id="i-5a2f61395b4182f7-0">
              Herr talman! Jag återkommer i mitt inlägg med Vänsterpartiets
              förslag. Jag ska i den här repliken inrikta mig på det som är
              Fredrik Reinfeldts stora svaghet. Du låtsas som att du har en
              politik för jobb, men du har 10 procents arbetslöshet som följd
              av er politik.
            </seg>
            <seg xml:id="i-838327d563f07f87-0">
              Du låtsas som att du har en politik för minskade skillnader,
              men på varje område har skillnaderna ökat. Ni har försämrat för
              sjuka och arbetslösa vilket har lett till att antalet fattiga
              barn har ökat. Antalet fattiga barn i Sverige är större än vad
              det kanske har varit på väldigt många decennier.
            </seg>
            <seg xml:id="i-60ffe8e6128b4b45-0">
              Samtidigt säljer ni ut gemensam egendom, sådant som vi har ägt
              gemensamt, till riskkapitalbolag. Visst gör ni det. De äger numera
              apotek och kommer i större utsträckning att äga både utbildningsföretag
              och vårdföretag och göra vinster med våra skattepengar i stället
              för att man använder dem för att anställa fler i välfärden.
            </seg>
            <seg xml:id="i-79a7515dcb0f296b-0">
              Den siffra på 25 000 färre som finns är rensad från privatiseringar.
              Det är en rensad siffra, Fredrik Reinfeldt, vilket innebär att
              ni har rustat ned välfärden när den borde ha rustats upp. Jämlikheten
              är för viktig för att överlåta åt en blåblå regering!
            </seg>
          </u>
          <note type="speaker" xml:id="i-39e4941fe81cef52-0">
            Anf. 9 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-4" who="unknown">
            <seg xml:id="i-bbd0ca4838e717bc-0">
              Herr talman! Jag vet inte vad du menar med rensad. Har man rensat
              bort de som jobbar i privat sektor? Jag tror att vi får titta
              på detta helt enkelt. Sveriges Kommuner och Landsting beskriver
              det som att vi har fredat en sektor med 1,2 miljoner anställda
              genom en svår kris.
            </seg>
            <seg xml:id="i-3d22e3adac2164f5-0">
              Det innebär inte att varenda kommun och landsting i landet är
              välskött. Det finns en del rödgrönt kvar på det området att åtgärda.
              Vi är inte helt fredade från misskötsel och felanvända resurser.
            </seg>
            <seg xml:id="i-41b4a60286e093b9-0">
              Jag hävdar bestämt att jag har en jobbpolitik som vi nu står
              väl rustade att sätta in i ett läge där vi har god efterfrågan
              i svensk ekonomi och ordning i offentliga finanser. Vi har fört
              Sverige genom en svår kris, en finanskris som övergick i en lågkonjunktur.
            </seg>
            <seg xml:id="i-369fc71618140b69-0">
              Det blev en kortvarigt ökad arbetslöshet av det. Det här hänt
              i Sverige, i Europa och i övriga världen. Jag förstår faktiskt
              inte riktigt hur man kan påstå att vi skulle ha gjort på något
              annat sätt. Ibland framstår det som att man inte ens noterat att
              detta hänt.
            </seg>
            <seg xml:id="i-b4a152dd2d9f610a-0">
              Den stora frågan är nu: Hur säkra är vi att detta inte övergår
              i långvarig arbetslöshet? Då får vi inte byta bort vår arbetslinje.
            </seg>
          </u>
          <note type="speaker" xml:id="i-2f8e4f966ba577e3-0">
            Anf. 10 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-0">
            <seg xml:id="i-bba3e4621e3247ce-0">
              Herr talman! Korea, Polen och Turkiet är de tre länder inom OECD
              som har en sämre a-kassa än vad Sverige har enligt en granskning
              som den fackliga organisationen TCO har gjort.
            </seg>
            <seg xml:id="i-33d111e15936b572-0">
              Den här regeringen har sänkt skatten med 100 miljarder. Det har
              gett mer pengar i plånboken, mycket till en del och lite mindre
              till vissa. Men att sänka skatten kostar pengar. Det räckte inte
              med de 70 miljarder i överskott som fanns 2006. Därför har regeringen
              skurit ned på sjuka och arbetslösa.
            </seg>
            <seg xml:id="i-3f395054d846cced-0">
              Från både sjukförsäkringen och a-kassan har människor brutalt
              sparkats ut i otrygghet av regeringen. Det finns en idé bakom
              detta att det skapar jobb. Resultatet är tydligt. Sänkt skatt,
              javisst, men också en sjukförsäkring där den som är allvarligt
              sjuk tvingas till Arbetsförmedlingen med mössan i handen.
            </seg>
            <seg xml:id="i-1394bdbd2b0d9f9b-0">
              En halv miljon har lämnat a-kassan. Det är en a-kassa som är
              en av de sämsta i västvärlden och inom OECD. En medelinkomsttagare
              som förlorar jobbet får flera tusen kronor mindre i månaden än
              en medelinkomsttagare i Tyskland, Nederländerna eller Norge. Från
              att ha legat i topp fem är vi nu nere bland de fem i botten.
            </seg>
            <seg xml:id="i-9780a0f5dcee50ab-0">
              Vi rödgröna anser att vi har ett ansvar för varandra här i Sverige.
              Det ansvaret sträcker sig längre än att bara ta hand om dem som
              redan har det bra. Vi behöver ta hand om varandra även när någon
              blir sjuk eller utan jobb. Vi rödgröna vill höja en del skatter.
              Ja, det vill vi göra. Därför har vi också råd med en värdig trygghet
              för den som blir sjuk eller arbetslös.
            </seg>
            <seg xml:id="i-69533a3f48684b91-0">
              När Fredrik Reinfeldt talar om att det ska löna sig att jobba
              låter det så bra. Men efter fyra år med den här regeringen vet
              vi vad han menar. Det ska kosta som tusan att vara sjuk eller
              arbetslös.
            </seg>
            <seg xml:id="i-109b9b9c64379c09-0">
              Ja, vi ska ta ansvar för människors skattepengar. Men börjar
              det inte bli dags att vi också ska ta ansvar för själva människorna?
            </seg>
          </u>
          <note type="speaker" xml:id="i-ad374e0f65e4a9e1-0">
            Anf. 11 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-5" who="unknown">
            <seg xml:id="i-ce1cde5d6c5ab027-0">
              Herr talman! När vi tillträdde 2006 i en briserande högkonjunktur
              hade ni haft tio och ett halvt år av att utförsäkra ut till förtidspensionssystemet
              147 svenskar om dagen. I ett land som ofta beskrivs som nästan
              rikast i världen och där vi lever längst och är allra friskast
              hade vi 750 000 människor som antingen var förtidspensionerade
              eller långtidssjukskrivna. Vi är bara nio miljoner.
            </seg>
            <seg xml:id="i-a9353ec68c694d92-0">
              De var för sjuka för att jobba i landet där vi är friskast i
              världen. Det var ett tecken på en arbetsmarknadspolitik som hade
              havererat och ett sätt att försöka dölja grundproblemet som De
              rödgröna bar ansvaret för. Nu vill ni föra tillbaka Sverige till
              tiden före 2006. Det är Maria Wetterstrands framtidsbesked. Framtiden
              finns förr i tiden.
            </seg>
            <seg xml:id="i-3ec5914516e68c34-0">
              Det var mycket tydligt i Maria Wetterstrands inlägg att vi återigen
              ska inrikta våra offentliga resurser på att ge mer i stöd till
              dem som inte jobbar genom att ta från dem som jobbar. Tro inte
              annat än att det kommer att söka upp var och en av er som har
              jobb i Sverige, undersköterskorna, busschaufförerna, vaktmästarna
              och metallarbetarna.
            </seg>
            <seg xml:id="i-eb7f938d58441e80-0">
              Det är ni som ska betala. Det är ni som har för mycket i plånboken.
              Det är ni som nu ska avstå för att det åter ska föras en politik
              präglad av passivitet och växande utanförskap. Jag försvarar vår
              arbetslinje.
            </seg>
            <seg xml:id="i-02bfddcf5063916d-0">
              Vi har gjort en förändring av sjukförsäkringen och a-kassesystemet
              därför att det behövdes, och vi måste bli tydliga med att sätta
              arbete främst. Vi har en åldrande befolkning och stora utmaningar
              i det här landet. Om vi inte möter det med en arbetslinje kommer
              det att leda till kraftigt ökade skatter eller nedskärningar i
              välfärden.
            </seg>
            <seg xml:id="i-d738965f24e02cc8-0">
              När ingen jobbar, Maria Wetterstrand, orkar vi inte bära våra
              välfärdsambitioner. Det kan man inte möta med friår och att försöka
              ta ledigt från kraftsamlingen att ha en arbetslinje.
            </seg>
          </u>
          <note type="speaker" xml:id="i-9f42e16b472f93d0-0">
            Anf. 12 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-1">
            <seg xml:id="i-be5aa5c92ce87c67-0">
              Herr talman! Jag tycker att det är bra att Fredrik Reinfeldt
              är tydlig. De sjuka och arbetslösa är egentligen det därför att
              de själva inte har lust att jobba. Får de bara sänkta ersättningar
              kommer det att skapa massor av nya jobb.
            </seg>
            <seg xml:id="i-99e51f651523b11f-0">
              Man kan argumentera för att otrygghet skapar jobb, men man kan
              faktiskt också argumentera för att trygghet skapar jobb. Hur ska
              vi göra då? Vilket ska vi välja, otrygghet eller trygghet? Det
              är ett svårt val. Fredrik Reinfeldts svar är väldigt enkelt. Han
              väljer att sänka skatten därför att han företräder ett enfrågeparti,
              men vi rödgröna väljer tryggheten.
            </seg>
            <seg xml:id="i-f46206aebc515983-0">
              Om fyra år kommer en medelinkomsttagare som blir utan jobb att
              få 40 procent av lönen från a-kassan om inget görs. Är det rimligt
              att det ska vara så för den som har jobbat och slitit år ut och
              år in och betalat sin avgift till arbetslöshetsförsäkringen år
              ut och år in?
            </seg>
            <seg xml:id="i-c7978d72bff01b89-0">
              Regeringspartierna fortsätter att tjata om att vi ska sänka skatten
              ännu mer, men ingen pratar om vem som ska betala. Blir det ytterligare
              försämringar i trygghetssystemen?
            </seg>
            <seg xml:id="i-68fa1b7c971d5675-0">
              Jag säger att Sverige behöver en ny regering som inte tar ansvar
              bara för människors skattepengar utan som också tar ansvar för
              själva människorna.
            </seg>
          </u>
          <note type="speaker" xml:id="i-66881bbe5309dd0b-0">
            Anf. 13 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-6" who="unknown">
            <seg xml:id="i-b35936286c7a6b11-0">
              Herr talman! Maria Wetterstrand rörde ihop sina manuskort. Sveriges
              riksdag har bara ett enda enfrågeparti, och det är det du leder,
              Maria Wetterstrand.
            </seg>
            <seg xml:id="i-b32116ff3de2a054-0">
              Det blev lite otydligt vad Miljöpartiet vill åstadkomma med a-kassan.
              Det var många fina ord, men vad ska ni faktiskt göra? Det är det
              som är politikens kärna. Vad är förslagen? Ska vi gå mot en obligatorisk
              a-kassa som täcker alla? Det låter så när man hör beskrivningen.
              Det märkliga är att De rödgröna inte föreslår det. Kvalifikationstider
              ska finnas kvar. Med en rödgrön politik kommer stora grupper fortfarande
              att stå utanför a-kassesystemet.
            </seg>
            <seg xml:id="i-bce9f936ca9b06ed-0">
              Vi i Alliansen har sagt att vi gärna går mot ett obligatoriskt
              system, om vi hittar en lösning för det, så att alla täcks av
              en inkomstförsäkring.
            </seg>
            <seg xml:id="i-458fe20fe285529f-0">
              Låt oss också notera att det blir allt vanligare i Sverige att
              man dessutom toppar a-kassans ersättningsnivåer med egna inkomstförsäkringar.
              Det är också ett sätt att markera att det finns ett visst ansvar
              som skattebetalarna täcker men också ett eget ansvar.
            </seg>
            <seg xml:id="i-f2f32ebdf99cfd25-0">
              Vi har inte råd med allt. Det kan vara viktigare att se till
              att sjukvården och skolan har sina resurser så att barn lär sig
              tillräckligt mycket i den svenska skolan. Det är andra som har
              som idé att lova allt till alla.
            </seg>
          </u>
          <note type="speaker" xml:id="i-e72193f38ea8a7ff-0">
            Anf. 14 MONA SAHLIN (s):
          </note>
          <u who="mona_sahlin_813e3b" xml:id="i-90cc5ea78afb241d-2">
            <seg xml:id="i-eaa69a325556fc58-0">
              Herr talman! Sverige är unikt och Sverige är fantastiskt, inte
              bara för de ljusa sommarnätterna eller Idas sommarvisa utan framför
              allt för att Sverige är ett välfärdsland för alla. Vår svenska
              modell är känd inte bara här hemma utan runt om i världen. Grunden
              för välfärdens finansiering heter arbete åt alla och sunda statsfinanser.
              Där finns inget utrymme för kompromisser. Grunden för vården,
              skolan och omsorgen heter av var och en efter förmåga och åt var
              och en efter behov, inte efter plånbok. Så skapar trygghet också
              tillväxt.
            </seg>
            <seg xml:id="i-f070d2bd207cdc7d-0">
              Den generella välfärden ska ge trygghet vid sjukdom och arbetslöshet
              så att en olycka faktiskt kan komma alldeles ensam och inte tillsammans
              med en ekonomisk katastrof för hela familjen.
            </seg>
            <seg xml:id="i-3507482f8ba789fd-0">
              I den svenska modellen samarbetar starka parter på arbetsmarknaden
              med framtidens jobb i sikte, och staten bryr sig och tar sin del
              av ansvaret. Så vill en mycket stor majoritet av befolkningen
              att Sverige ska fortsätta att vara, men den minoritet som vill
              annorlunda sitter i dag vid makten.
            </seg>
            <seg xml:id="i-1072d9561a458e04-0">
              Vi socialdemokrater har fört en politik i hela nationens intresse
              för hela folkets väl, och det har vi gjort i alla tider. Det gäller
              alla, inte bara några. Det gäller alla, även de allra rikaste.
              Det gäller alla, också den mest utsatte. Vi har en djup övertygelse
              om att det är tillsammans vi är starka och att alla vinner på
              att hålla ihop som individer och som land. Utan den övertygelsen
              hade inte generationer socialdemokrater byggt just denna svenska
              välfärdsmodell. Utan den övertygelsen skulle inte jag formulerat
              min vision om att göra Sverige till möjligheternas land för alla,
              inte bara för några. Utan den övertygelsen bygger man ett helt
              annat Sverige.
            </seg>
            <seg xml:id="i-6aeb2256d9e7b89c-0">
              Det är steg för steg och med reform för reform som politiken
              förändrar landet. Så byggs Sverige nu om, inte slumpmässigt utan
              väldigt genomtänkt. Varje torsdag, varje vecka, varje månad har
              regeringen Reinfeldt vägt av och prioriterat. Varje torsdag, varje
              vecka, varje månad i fyra år fanns det alternativa vägar att gå.
              Det finns andra lösningar på problem och utmaningar än dem som
              regeringen valde.
            </seg>
            <seg xml:id="i-a27b75fe4c8e8768-0">
              Nu står en påtagligt stolt statsminister i talarstolen och ser
              ut över sitt värv de här fyra åren. Jag tolkar det så att han
              är nöjd med vad hans regering uträttat under den här utmätta tiden
              och att detta var det han allra helst ville bygga. Det var kanske
              inte vad han sade att han skulle bygga, men vi har lärt oss om
              denne statsminister att vad han säger är inte samma sak som vad
              han gör.
            </seg>
            <seg xml:id="i-1ee23a51f9adf4b1-0">
              Högeralliansen lovade att finansiera varje reform och ta ansvar
              för svensk ekonomi, men snart sagt alla problem har man försökt
              lösa på ett sätt, nämligen med sänkta skatter till vilket pris
              som helst även om det är med lånade pengar. Det har hittills kostat
              skattebetalarna 100 miljarder kronor. Som Maria Wetterstrand sade
              är budgetöverskottet borta. 1 procent av svenska folket, den rikaste,
              har fått lika mycket som 25 procent av folket har fått tillsammans.
              I den procenten går det sju män på varje kvinna. Resultatet talar
              sitt språk. Målet med politiken är att öka klyftorna.
            </seg>
            <seg xml:id="i-fd58ef4978f507c1-0">
              Högeralliansen lovade mer till välfärden men höll inne pengarna.
              Skolan, vården och välfärden fick vänta tills det skulle bli valår.
              Under mandatperioden har det försvunnit tiotusentals riktiga,
              viktiga jobb ute i välfärdssektorn.
            </seg>
            <seg xml:id="i-e80c54d9f2f9fba6-0">
              Stupstocken i sjukförsäkringen har lett till att svårt sjuka,
              till och med cancersjuka, utförsäkras. Är det välfärd att 50 000
              sjuka människor blir försäkringslösa?
            </seg>
            <seg xml:id="i-3056f468b53c8b71-0">
              Lag efter lag har ändrats på sjukvårdens område för att öppna
              vården för marknadsaktörerna. Nu är det fritt fram för sjukhusen
              att sälja förtur till vård inne på de sjukhus som vi har byggt
              gemensamt. Nu blir det ett tvång för kommunerna att låta vårdbolagen
              starta verksamhet där de kan tjäna pengar oberoende av var behoven
              finns. Jag skulle vilja påstå att den politiska inriktningen närmast
              är övertydlig. Det blir alltmer vård efter plånbok.
            </seg>
            <seg xml:id="i-ef0bb6dba395cecd-0">
              Det svenska folket ska fråga sig i höst är: Vart leder denna
              politik om den får fortsätta i fyra år till? Kan det finnas något
              annat mål, någon annan plan, med en sådan här politik än att just
              öka klyftorna?
            </seg>
            <seg xml:id="i-b6200b34d93a5b06-0">
              Herr talman! Politik gör verkligen skillnad. Det är inte ödet
              som har format den svenska utvecklingen under de här fyra åren.
              Det är inte ens finanskrisen. Det är högeralliansen som har träffat
              valen och gjort prioriteringarna. Varje torsdag, varje vecka,
              varje månad i alla dessa år fanns det andra möjliga vägar att
              gå.
            </seg>
            <seg xml:id="i-aa25c6c964681c96-0">
              Jag, Maria Wetterstrand, Peter Eriksson och Lars Ohly siktar
              på ett annat Sverige. Vi delar övertygelsen att vi alla vinner
              på att hålla ihop som individer och som land. Så sprids livschanser
              till alla, och konkurrenskraften blir stark. Vi vet att sammanhållning
              aldrig kan kommenderas fram. Den uppstår i ett land där jämlikhet
              och solidaritet skapar utveckling och trygghet för alla.
            </seg>
            <seg xml:id="i-c9e899c86aaaf3c7-0">
              Vi är öppna med våra mål och med vår plan. Vi kan inte vänta
              med att få genomföra den.
            </seg>
            <seg xml:id="i-00f3ae5b8877781f-0">
              Vi rödgröna är eniga om att sätta jobben först. Vi kan inte vänta
              med att investera i 100 000 nya jobb, utbildnings- och praktikplatser.
              Vi kan inte vänta med att investera i nya bostäder, infrastruktur,
              klimatomställning och välfärdsjobb. Vi kan inte vänta med att
              sänka arbetsgivaravgifterna för småföretagen och öka tillgången
              på riskkapital. Det väljer vi, herr talman, i stället för att
              fortsätta sänka skatterna för dem som tjänar mest, för vi vill
              ha ett annat Sverige.
            </seg>
            <seg xml:id="i-3ed3f1474edb8cc2-0">
              Vi rödgröna är eniga om att arbetslösa ungdomar som behöver praktik
              och utbildning ska kunna få det direkt och inte först när de har
              varit arbetslösa i tre månader. Vi kan inte vänta med att avskaffa
              aktivitetsförbudet på Arbetsförmedlingen. Vi väljer att ta ungdomarnas
              vilja till arbete på allvar.
            </seg>
            <seg xml:id="i-ee07c6a8932911d2-0">
              Vi rödgröna är eniga om att pension inte är bidrag. Vi kan inte
              vänta med att avskaffa pensionärsskatten. Klyftan ska tas bort,
              och det gör vi, steg för steg, halvår för halvår, för i ett rödgrönt
              Sverige ska inte pensionärer straffbeskattas.
            </seg>
            <seg xml:id="i-cc69dc807bbd34c7-0">
              Vi rödgröna är eniga om att reparera sjukförsäkringen. Vi vill
              se rehabilitering som utgår från individen och inte från ett fixt
              datum som regeringen har hittat på, inte minst för att pengarna
              behövs till fortsatta skattesänkningar. Vi kan inte vänta med
              att avskaffa stupstocken i sjukförsäkringen. Vi tror nämligen
              inte att sjuka människor blir friskare för att de blir fattiga.
            </seg>
            <seg xml:id="i-ab7a0de63a647360-0">
              Vi rödgröna är eniga om att jobb går före bidrag, och det gäller
              också kvinnors jobb. Därför kan vi inte vänta med att avskaffa
              vårdnadsbidraget, för det försämrar jämställdheten och förskolan.
              Så väljer vi.
            </seg>
            <seg xml:id="i-855d7c6e80ac401c-0">
              Vi rödgröna är eniga om att man ska få sjukvård efter behov,
              aldrig efter plånbok. Sjukvården ska förbättras och inte säljas
              ut. Vi kan inte vänta med att kvalitetssäkra vården, för svensk
              sjukvård ska hålla världsklass. För oss går investeringar i välfärden
              alltid före stora skattesänkningar.
            </seg>
            <seg xml:id="i-50c18f9c67602cea-0">
              Vi rödgröna är eniga om att Sverige inte ska gå med i Nato, och
              vi ska inte ha en ny folkomröstning om euron under nästa mandatperiod.
            </seg>
            <seg xml:id="i-34de1d10c3bd2b7e-0">
              Vi rödgröna är eniga om att a-kasseavgiften ska vara 80 kronor
              i månaden även för dem som har ett jobb i en bransch där risken
              för arbetslöshet är hög. Regeringen gör tvärtom. De vill tvinga
              en hotellstäderska att betala fem gånger så mycket som en läkare.
              A-kassan ska inte bidra till sänkta löner. Den ska bidra till
              att omställningen på arbetsmarknaden fungerar så att människor
              får jobb och företagen faktiskt kan växa och anställa.
            </seg>
            <seg xml:id="i-0a14e4fe0d07a661-0">
              Vi rödgröna är eniga om att värna den svenska modellen. Nu växer
              möjligheterna att ha tillfälligt anställda under allt längre perioder.
              Turordningsreglerna tas bort på en växande del av arbetsmarknaden.
              En rödgrön regering kommer att värna anställningstryggheten.
            </seg>
            <seg xml:id="i-5e1c7f4d931d7c5b-0">
              Herr talman! Nu är det 95 dagar kvar. Sedan står Sverige och
              Sveriges väljare vid skiljevägen. Vilket Sverige ska vi ha, inte
              bara de kommande fyra åren utan ganska många år framöver? Ska
              vi lämna den unika modellen eller inte? Är det ett land i jobb,
              trygghet och solidaritet eller ett samhälle med allt större klyftor
              vi ska ha? Väljarna har sommaren på sig att fatta sitt beslut.
            </seg>
            <seg xml:id="i-9195d0d04322ff2e-0">
              Jag önskar er alla här i kammaren en trevlig sommar och en skön
              ledighet, och sedan hoppas och tror jag att den riksdag som återsamlas
              i höst ska ha en rödgrön majoritet.
            </seg>
          </u>
          <note type="speaker" xml:id="i-901fb3097317248c-0">
            Anf. 15 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-7" who="unknown">
            <seg xml:id="i-f1fed9bfaf12b4b1-0">
              Herr talman! Först anklagar Mona Sahlin regeringen för att vara
              totalt ansvarslös och för att ha tappat greppet om offentliga
              finanser. Sedan kommer en kanonad av utgiftslöften förenade med
              löften om stora ofinansierade skattesänkningar och en borttagen
              arbetslinje. Svenska folket kan fråga sig: Är detta seriöst? Är
              det här ansvarsfullt?
            </seg>
            <seg xml:id="i-55cde125dfc483a9-0">
              Har regeringen tappat greppet om de offentliga finanserna? Är
              det så? Är Mona Sahlins verklighetsbeskrivning korrekt?
            </seg>
            <seg xml:id="i-27a43660d5616dd3-0">
              Sedan har Mona Sahlin också det problemet att mycket av det som
              hon sade i sitt tal kan man sitta och nicka åt och tycka är goda
              ambitioner, men Mona Sahlin för inte en politik som stämmer med
              de tal hon håller.
            </seg>
            <seg xml:id="i-fb902f6627aaa2f2-0">
              Jag ska ge ett exempel. Mona Sahlin tänker sig att finansiera
              sin a-kassereform med höjda skatter för folk som jobbar. Vi har
              tittat på dem som nu finns i a-kassesystemet. Av de 3,4 miljoner
              som är i a-kassesystemet tänker De rödgröna höja skatten för 1,8
              miljoner. De kommer också att höja skatten för 1,2 miljoner som
              står utanför a-kassesystemet, men låt oss titta på de 1,8 miljoner
              som finns inne i a-kassesystemet. Mona Sahlin tänker höja skatten
              för alla dem, och 63 procent av dem är kvinnor.
            </seg>
            <seg xml:id="i-e71c76ed8594c1e8-0">
              Hon tänker alltså medvetet höja skatten för kvinnor som jobbar
              och nu talar vi om Kommunal, vi talar om lärare och vi talar om
              kvinnodominerade yrken för att finansiera lättnader av a-kasseavgiften
              som huvudsakligen riktar sig till män. Det är Mona Sahlins politik,
              och det är en skattesmäll för kvinnor.
            </seg>
            <seg xml:id="i-e604413114bcbd44-0">
              Jag har frågat Mona Sahlin förut: Varför höjer du skatten för
              kvinnor som jobbar? Jag får aldrig några svar. Vad har de gjort
              för ont? Varför ska det löna sig så dåligt för lågavlönade kvinnor
              i Sverige att arbeta, och varför går du till val på att göra det
              ännu mindre lönsamt för dessa lågavlönade kvinnor att arbeta?
            </seg>
          </u>
          <note type="speaker" xml:id="i-51f6f4a6ccca8ccc-0">
            Anf. 16 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-3">
            <seg xml:id="i-ea69f76a1593eb29-0">
              Herr talman! Ja, Fredrik Reinfeldt, nu börjar det bli riktigt
              intressant! Vad har kvinnorna gjort för ont? frågar statsministern.
              Det är samma statsminister som alldeles nyss stod och talade sig
              varm för den svenska modellen. Du har varit statsminister i fyra
              år och har fortfarande inte begripit ett dugg av vad den svenska
              modellen faktiskt är. Den handlar nämligen om att de arbetslösa,
              vilket vi alla kan bli, ska ha en möjlighet att komma tillbaka.
              Den handlar om att de som är arbetslösa ska ha rätt till utbildning.
              Den handlar om att vi har starka fackliga organisationer och starka
              arbetsgivare. Den handlar om att det finns något som heter solidaritet
              som inte minst de kvinnor som du nu pratar om känner djupt in
              i märgen.
            </seg>
            <seg xml:id="i-9eb6508d56e795eb-0">
              Det är inte ont att få ett rättvist skattesystem som gör att
              de kvinnorna också får möjlighet till fler arbetskamrater och
              som gör att också Kommunals tjej känner solidaritet med hotellstäderskan
              som med ditt förslag får betala fem gånger mer i a-kasseavgift
              än vad en läkare får.
            </seg>
            <seg xml:id="i-0b1007ca43cb00e2-0">
              Den svenska modellen betyder också solidaritet. Det vet Kommunals
              tjejer. Det vet jag. Det vet en rödgrön regering efter höstens
              val. Jag kan inte vänta, Fredrik Reinfeldt, på att få göra det
              på riktigt i Sverige efter den 19 september. Svenska kvinnor förtjänar
              inte mer vårdnadsbidrag utan fler arbetskamrater och starkare
              välfärd. Det är inte ont. Det är gott.
            </seg>
          </u>
          <note type="speaker" xml:id="i-bd6ea7176cd3fa35-0">
            Anf. 17 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-8" who="unknown">
            <seg xml:id="i-d4e0e072214bb0c1-0">
              Herr talman! Detta var säkert uttryck för en djupt känd övertygelse
              hos Mona Sahlin, men det var rimligen inte ett svar på frågan.
            </seg>
            <seg xml:id="i-c34a70a7e97dd1e4-0">
              Hur kom du på idén, Mona Sahlin, att lågavlönade kvinnor ska
              betala mer i skatt? Är ditt besked till lärarrummen, vårdcentralerna
              och till kvinnorna runt om i Sverige att din definition av solidaritet
              är att de ska få mindre pengar kvar när de jobbar? Är det din
              solidaritet, Mona Sahlin?
            </seg>
            <seg xml:id="i-3c4f07a435814439-0">
              Jag har suttit och pratat med dessa kvinnor genom hela denna
              mandatperiod. Deras entydiga besked är att det lönar sig för dåligt
              att arbeta i Sverige. Det här är det första de säger till mig:
              Vi jobbar så hårt och vi får så lite lön för mödan. Mona Sahlins
              besked är: Ni får för mycket! Vi ska ta pengar från er, och vi
              ska rikta pengarna till att sänka avgifterna för män som jobbar.
            </seg>
            <seg xml:id="i-c4021653c2df315a-0">
              Där har du din solidaritet, Mona Sahlin! Om detta blir det absolut
              strid i höstens valrörelse. Sveriges kvinnor förtjänar bättre.
              Det ska löna sig ännu bättre att arbeta, och jag kommer verkligen
              att se till att stå upp för den politiken genom hela denna valrörelse
              fram till valdagen.
            </seg>
          </u>
          <note type="speaker" xml:id="i-6da2adbd57f61a45-0">
            Anf. 18 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-4">
            <seg xml:id="i-88fafe89ec1460d9-0">
              Herr talman! Fredrik Reinfeldt, det är du och jag, alltså vi
              med de riktigt höga inkomsterna som har fått de riktigt stora
              skattelättnaderna. Jag tror inte att Fredrik Reinfeldt var övertygad
              om att enda sättet för honom att jobba mer var att få så mycket
              mer i skattesänkning. Jag tror att Fredrik Reinfeldt jobbar hårt.
              Det är inte det som är drivkraften. Drivkraften är och kommer,
              om ni får fortsätta i fyra år till, ännu mer att vara att klyftorna
              ska växa. Drivkraften för dem som har ska alltid vara att få lite
              mer, men drivkraften för dem som har det tufft ska vara det motsatta.
            </seg>
            <seg xml:id="i-40ae10e02d4459c8-0">
              Jag träffar också kvinnor. Vi måste träffa väldigt olika kvinnor,
              för de kvinnor jag träffar säger: Vi vill ha jobb, vi vill ha
              mindre grupper i barnomsorgen och vi vill ha dagis som är öppet
              när vi faktiskt jobbar. De säger också så här: Vi tycker att det
              är rimligt att dela på risken också för arbetslöshet. Vi tycker
              att det är bra om alla är med och betalar 80 kronor och att några
              betalar mer därför att de som har de största riskerna också ska
              få det största stödet.
            </seg>
            <seg xml:id="i-84794e87552d0eda-0">
              Vi går till val på solidaritet, och det blir spännande!
            </seg>
          </u>
          <note type="speaker" xml:id="i-27f90b6f10ceb9c4-0">
            Anf. 19 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-0">
            <seg xml:id="i-ac96ba1332137171-0">
              Herr talman! Mona Sahlin säger att vi inte ska ha ökade klyftor,
              och det tycker ingen av oss i den här salen. Samtidigt kan man
              konstatera att stora delar av vårt land under långvarigt socialdemokratiskt
              styre har klassats som utflyttningsbygder beroende av stöd och
              bidrag, med svårigheter att skapa jobb och så vidare.
            </seg>
            <seg xml:id="i-50e0be3be77a0422-0">
              Mona Sahlin säger också i sitt anförande att vi måste skapa jobb.
              Men vilka förslag har ni i ert budgetalternativ? Ni föreslår höjd
              kilometerskatt, som vi vet drabbar framför allt basindustrin och
              skogsindustrin. Var finns de jobben? Jo, de finns på landsbygden.
              Skogsindustrin är en av de viktigaste näringarna som skapar tillväxt
              i vårt land och en av de viktigaste exportnäringarna. Skogen växer
              inte på järnvägsstationer, så det går inte att plocka skogen den
              vägen ut på exportmarknaden.
            </seg>
            <seg xml:id="i-33d1b36f961c47bf-0">
              Ni tänker höja koldioxidskatten utan motsvarande skattesänkningar,
              det vill säga höja bensinskatten. Jag som bor på landsbygden vet
              att man behöver bilen för att ta sig till Ica. Pensionärer som
              behöver komma på äldreboenden och behöver komma ut i samhället
              drabbas mycket hårt.
            </seg>
            <seg xml:id="i-347824d798e65da1-0">
              Utöver det säger ni att ni ska återinföra handelsgödselavgiften.
              Sveriges bönder ska betala 300 miljoner ytterligare för att vi
              ska kunna få bra mat framöver. Ni lägger på ökade kostnader. Till
              det kan man lägga er höjning av energiskatten.
            </seg>
            <seg xml:id="i-61e28a017598352e-0">
              Om ni nu vill ha fler jobb på landsbygden för att minska klyftorna,
              för jag antar att ni också har det som idé, hur kan alla de här
              skattehöjningarna handelsgödselavgift, kilometerskatt, bensinskatt
              och energiskatt leda till fler jobb? Hur är tanken bakom att ni
              nu straffar ut landsbygdens näringar och landsbygdens företagare,
              som egentligen borde vara en del av lösningen på framtidens problem?
            </seg>
            <seg xml:id="i-230fb4e18ed6e3eb-0">
              (Applåder)
            </seg>
          </u>
          <note type="speaker" xml:id="i-347959cd53d8d918-0">
            Anf. 20 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-5">
            <seg xml:id="i-4f78b76c2d11dd69-0">
              Herr talman! Nu kunde kammaren höra det före detta gröna partiet
              Centern tala.
            </seg>
            <seg xml:id="i-230fb4e18ed6e3eb-1">
              (Applåder)
            </seg>
            <seg xml:id="i-ac6e2f5b35b6bee7-0">
              Jag plockar upp en av trådarna. Det handlar om detta med att
              vara lite ärlig som politiker. Vill en rödgrön regering höja koldioxidskatten?
              Ja. Vi säger före valet vad vi är övertygade om är nödvändigt.
              De borgerliga partierna i regeringens egen klimatberedning ställer
              sig bakom en höjning av bensinskatten med 70 öre litern. I Centerns
              förtroenderåd handlar det om 105 öre litern. Nu står Maud Olofsson
              här och säger att det är en katastrof med 49 öre på två år. Det
              saknar all trovärdighet.
            </seg>
            <seg xml:id="i-230fb4e18ed6e3eb-2">
              (Applåder)
            </seg>
            <seg xml:id="i-718dd50a396ebffb-0">
              Jag står för varje del i det rödgröna gemensamma, också för detta.
              Det kostar en vanlig bilist i en vanlig bil ungefär 50 kronor
              i månaden. För detta kan vi bland annat vara med och finansiera
              den välfärd och de jobb som landsbygdens folk behöver för att
              också kunna bo, inte bara åka bil, för att man också ska kunna
              ha barnomsorg och få stöd till de kommuner där man bor och lever.
            </seg>
            <seg xml:id="i-9ba333c587ffd97c-0">
              Vilket är ert alternativ? Maud Olofsson vet att ni också kommer
              att höja bensinskatten om ni vinner valet. Det är bara att ni
              inte vågar säga det före valet. Ni har genomdrivit en trafikförsäkring
              som inneburit att en vanlig bil kostat omkring 700 kronor mer
              om året. Det är mer än hela vårt förslag till bensinskattehöjning.
              Ni har gjort det dyrare för vanliga bilister. Ni kommer att höja
              bensinskatten. Vi säger som det är. Det går jag till val på, Maud
              Olofsson. Du är feg!
            </seg>
            <seg xml:id="i-230fb4e18ed6e3eb-3">
              (Applåder)
            </seg>
          </u>
          <note type="speaker" xml:id="i-a6b3aed79a927c48-0">
            Anf. 21 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-1">
            <seg xml:id="i-af4e18a4b1797730-0">
              Herr talman! Vad Mona Sahlin missar är att skogsindustrin är
              en viktig del av omställningen. Om inte skogsnäringen kan ta ut
              skogen kan vi inte få bioenergi. Vi kan inte få kraftvärme, kan
              inte ha andra generationens drivmedel och kan inte klara omställningen.
              Ni lägger en straffskatt som innebär 170 000 kronor per lastbil
              och år för transportnäringen. Då säger Mona Sahlin det har jag
              också hört: Nej, vi ska undanta skogsindustrin. Jaha, men då ska
              alla andra transportföretag ha dubbelt så höga kostnader, eftersom
              skogen står för hälften. Att använda skogen är ett sätt att rädda
              klimatet.
            </seg>
            <seg xml:id="i-10b70dbb9c1f9118-0">
              Den andra delen gäller koldioxidskatten. Ja, vi har höjt koldioxidskatten,
              men vi har samtidigt sänkt inkomstskatterna. Det är det Mona Sahlin
              är emot. Vad ni riskerar är att bara straffbeskatta landsbygden
              och landsbygdens företagare samtidigt som ni inte gör det möjligt
              för låginkomsttagare att vara med på miljötåget. Det är inte bara
              du och jag, Mona Sahlin, som ska kunna vara med och vara miljövänliga.
              Också låginkomsttagare måste ha möjlighet att vara med på miljötåget.
              Annars skapar vi ökade klyftor.
            </seg>
            <seg xml:id="i-230fb4e18ed6e3eb-4">
              (Applåder)
            </seg>
          </u>
          <note type="speaker" xml:id="i-8ace279a78a85b6b-0">
            Anf. 22 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-6">
            <seg xml:id="i-8fc997905ae39d6d-0">
              Herr talman! Vi rödgröna tycker också att fler behöver vara med
              på miljötåget, Maud Olofsson. Det är därför vi satsar mer på järnväg
              och spårtrafik, så att fler ska kunna leva så miljövänligt som
              man borde kunna göra.
            </seg>
            <seg xml:id="i-230fb4e18ed6e3eb-5">
              (Applåder)
            </seg>
            <seg xml:id="i-e5982be25274de56-0">
              Maud Olofsson vet mycket väl vad som egentligen krävs, men hon
              har inte det politiska modet att ta den debatten. Jag tror att
              väljarna är oändligt mycket mer insiktsfulla om de krav och de
              omställningar som klimathotet kräver av oss redan i dag. Jag tror
              att solidaritetskänslan mellan storstadens människor och dem som
              bor i glesbygd och mellan dem som har de höga inkomsterna och
              dem som har de låga är väldigt mycket större än vad Maud Olofsson
              verkar tro. Det är ett annat av Centerpartiets problem.
            </seg>
            <seg xml:id="i-d7e32d6250995aad-0">
              Vi ska göra undantag för skogsindustrin när det gäller kilometerskatten.
              Det har vi sagt väldigt tydligt. Vi har också investerat mer i
              järnvägen, som Maud Olofsson vet. Det är också fullständigt rimligt
              att svenska lastbilar som sliter på tyska vägnät får betala kilometerskatt
              i Tyskland, och det är bra om tyska lastbilar som sliter på svenska
              vägnät får betala kilometerskatt här. Det är vårt tydliga besked,
              för vi är både röda och gröna, och det går vi till val med.
            </seg>
            <seg xml:id="i-230fb4e18ed6e3eb-6">
              (Applåder)
            </seg>
          </u>
          <note type="speaker" xml:id="i-71e85adc30e820ce-0">
            Anf. 23 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-9" who="unknown">
            <seg xml:id="i-13f9c013dcc5e40b-0">
              Herr talman! Mona Sahlin sade några saker om utbildning som jag
              reagerade på, men jag tänker återkomma till det i mitt huvudanförande
              sedan.
            </seg>
            <seg xml:id="i-dc5ad78500883230-0">
              I morgon fattar riksdagen ett stort klimat- och energipolitiskt
              beslut som blir historiskt. Svensk energiförsörjning kommer att
              vila på tre ben: den vattenkraft vi har, en kraftig utbyggnad
              av förnybar energi samt att vi tillåter att nya reaktorer ersätter
              de snart uttjänta tio reaktorerna. Därmed ansluter sig Sverige
              till den energipolitik som förs i många länder nu. Obamas energipolitik
              bygger på en kombination av förnybart och kärnkraft. England gör
              det; det var Labourregeringen som tog initiativet. Frankrike gör
              det och Finland gör det. Man skapar en kombination av förnybart
              och kärnkraft för att komma bort från det fossila.
            </seg>
            <seg xml:id="i-9639bf0b3df20c21-0">
              Men Mona Sahlin har nu gett efter för Miljöpartiets krav på att
              i stället avveckla den svenska kärnkraften om De rödgröna vinner
              valet. Problemet är att kärnkraften ger oss nästan 50 procent
              av vår elektricitet. De tio reaktorerna är snart uttjänta. De
              måste stängas igen av åldersskäl om 1015 år, och då får vi stora
              problem med vår elförsörjning.
            </seg>
            <seg xml:id="i-36325a5cc841d2bc-0">
              Det är basindustrin som hotas. Jag har under det senaste året
              besökt Rönnskärsverken i Skellefteå, Domnarvet i Borlänge och
              flera andra svenska basindustrier. Det som facket företrädare
              för IF Metall, Pappers och LO säger till mig är: För guds skull,
              för en förnuftig energipolitik som räddar jobben!
            </seg>
            <seg xml:id="i-420ab6d56545477b-0">
              Den svenska basindustrin ger oss hundratusentals jobb, Mona Sahlin.
              Den drar in hundratals miljarder i exportintäkter till Sverige
              varje år. Den är fundamentet för den svenska välfärden. Alla de
              reformer vi här talar om måste finansieras, och det är till sist
              basindustrin och exportindustrin som drar in mycket av resurserna.
              Den energipolitik som ni går till val på, Mona Sahlin, hotar inte
              bara jobben, utan därmed också välfärden.
            </seg>
          </u>
          <note type="speaker" xml:id="i-26223972ac8f917e-0">
            Anf. 24 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-7">
            <seg xml:id="i-644ffe1d90b1fa96-0">
              Herr talman! Jan Björklund säger att det är en historisk dag
              som väntar här i riksdagen. Ja, den är historisk, och det är den
              på ganska många sätt. Jan Björklund och några till i regeringen
              uttrycker sig just som han gjorde nu: Nu får vi en energipolitik
              som vilar på tre ben, och nu ska vi kunna bygga ny kärnkraft.
              Men det intressanta är att flera ledamöter här som också hör till
              Alliansens partier säger tvärtom. De säger att det är en historisk
              dag i morgon, för nu får Sverige äntligen en politik som gör att
              det blir omöjligt att bygga ny kärnkraft i framtiden nu är det
              äntligen stopp för kärnkraften! Det kallar inte jag ett glasklart,
              tydligt och långsiktigt besked för basindustrins skull.
            </seg>
            <seg xml:id="i-3ed15327f14439d1-0">
              Dessutom är Jan Björklund historielös själv när han säger att
              vi skulle ha gett efter för Miljöpartiet och nu vill avveckla
              kärnkraften. Det har socialdemokratin haft på dagordningen länge.
              I lugn och ro, i takt med att vi kan bygga upp alternativ och
              ersätta kärnkraften, tjänar i längden svensk basindustri, svensk
              klimatomställning och de nya jobben på att den politiken också
              blir hela landets politik.
            </seg>
            <seg xml:id="i-d589584b32e6b140-0">
              Med en rödgrön regering finns det en sammanhållen, tydlig energi-
              och klimatpolitik. Det finns det verkligen inte med det så kallade
              historiska beslutet i morgon. Det gagnar inte jobben och basindustrin,
              Jan Björklund. Det är precis tvärtom.
            </seg>
          </u>
          <note type="speaker" xml:id="i-f0a18f6e0ca851a9-0">
            Anf. 25 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-10" who="unknown">
            <seg xml:id="i-29c8e0a5f0652569-0">
              Herr talman! Mona Sahlin låter precis som sin partikollega i
              Tyskland, Gerhard Schröder, lät för drygt tio år sedan. Han bildade
              regering med miljöpartiet, och uppgörelsen blev att lägga ned
              kärnkraften. Den skulle ersättas med förnybart. Det blev en del
              förnybart, men det räckte inte, och nu måste man bygga en gasledning
              i Östersjön. Det kallas för en rysk gasledning, men i verkligheten
              är det en gasledning som ska försörja Tyskland för att man ska
              stänga igen kärnkraften. Det är ju det som det är i verkligheten,
              Mona Sahlin.
            </seg>
            <seg xml:id="i-fb70edf4aa119090-0">
              Det var dina företrädare Tage Erlander, Olof Palme och Ingvar
              Carlsson som tillsammans med LO, näringslivet och flera borgerliga
              partier byggde upp kärnkraften för jobbens och välfärdens skull.
              Du går nu ihop med dem som hela tiden har ansett att det var en
              felaktig linje och lägger ned kärnkraften. Ni kommer att skapa
              massarbetslöshet.
            </seg>
          </u>
          <note type="speaker" xml:id="i-5d7bb6c138bdcab3-0">
            Anf. 26 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-8">
            <seg xml:id="i-6dc097343d40a61f-0">
              Herr talman! Massarbetslöshet, sade han som sitter i en regering
              när arbetslösheten nu är uppe i strax under 10 procent och när
              ungdomsarbetslösheten i landet hör till de högsta i Europa.
            </seg>
            <seg xml:id="i-1d819e15ef9f02f4-0">
              Jan Björklund säger att jag låter som socialdemokrater i Tyskland.
              Jag önskar ibland att Jan Björklund skulle låta som en folkpartist
              som Bengt Westerberg. Det vore skillnad!
            </seg>
            <seg xml:id="i-04921ce8b8261ff0-0">
              Jag vet att Sveriges energipolitik går att lägga om så att man
              både kan få ett elöverskott och i lugn och ro byta ut den farliga
              och dyra kärnkraften och samtidigt bygga upp de nya energikällorna
              som också kommer att bidra till de nya jobben. Därtill kan vi
              effektivisera väldigt mycket av vår energiförsörjning.
            </seg>
            <seg xml:id="i-db7e9619e3539f87-0">
              Jag återkommer till det jag sade på slutet: Vi har en sammanhållen
              energipolitik. Det har verkligen inte den här regeringen. Det
              är ett skäl att byta.
            </seg>
          </u>
          <note type="speaker" xml:id="i-69d4df9dbe9be56b-0">
            Anf. 27 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-0">
            <seg xml:id="i-d09db2c56e6369a2-0">
              Herr talman! Visst börjar det kännas lite att vi närmar oss valet?
              Det här känns spännande och bra.
            </seg>
            <seg xml:id="i-82a494fa4f1dabdd-0">
              I Mona Sahlins inlägg finns det många saker som är uppseendeväckande,
              men det är särskilt en sak som jag fäster mig vid. Det är när
              hon uttrycker det på det här sättet: Skattesänkningarna har kostat
              svenska folket 100 miljarder kronor.
            </seg>
            <seg xml:id="i-61e77bf5f6a5e9e1-0">
              Det är den typiska politikerns synsätt att skattesänkningar är
              något som kostar. Men för metallarbetaren, polisen och läraren
              har de faktiskt inneburit en förbättring. De ekonomiska marginalerna
              ökar. Utrymmet för att själv bestämma om sin vardag har stärkts.
              De har varit bra för människor i vårt land. Det uttalande som
              Mona Sahlin gör kännetecknar det synsätt som hon har.
            </seg>
            <seg xml:id="i-5aa598c13652870f-0">
              Under den här mandatperioden har vi sänkt skatterna. Det har
              gjort att människor har fått mer pengar i plånboken. Förutsebarheten
              i fastighetsskatten har förändrats i grunden den var galen. Nu
              har människor kunnat se mer positivt på framtiden. Människor har
              fått mer pengar i plånboken. Det ogillar förstås Mona Sahlin.
            </seg>
            <seg xml:id="i-06808609f9e79fa7-0">
              Låt oss säga några saker om fastighetsskatten. Mona Sahlin och
              hennes rödgröna kompisar vill ju återinföra ett ryckigt system
              där människor inte kan förutse de exakta konsekvenserna. Man kan
              läsa de förslag som hittills har lagts fram och se vad resultatet
              av er politik skulle bli.
            </seg>
            <seg xml:id="i-6d6c71b95070dbe0-0">
              Det finns en person som jag ska ta som exempel. Det är en kvinna
              i Vaxholm. Hon är lärare och har en medelinkomst. För hennes del
              kommer kostnaderna att öka med 42 280 kronor per år. Är detta
              rimligt och rättvist? Är det på detta sätt ni vill skaka om människor
              i tillvaron i stället för att skapa trygghet?
            </seg>
          </u>
          <note type="speaker" xml:id="i-4da31c7a8539dd5a-0">
            Anf. 28 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-9">
            <seg xml:id="i-3a997fed936452de-0">
              Herr talman! Eftersom jag verkligen tror på och är övertygad
              om att rättvisa och jämlikhet är bra för alla i ett land tycker
              jag inte att det går att försvara att man för en lyxvilla i Djursholm
              ska betala lika mycket i fastighetsskatt som för ett högst ordinärt
              radhus i Farsta. Däremot är det väldigt rimligt att begränsningsregeln
              omfattar inte bara dem som är pensionärer utan alla. Det är något
              som skulle underlätta för många i vårt land att fortsätta kunna
              känna trygghet i fastighetsskattesystemet men att veta att det
              är mer jämlikt och rättvist utfört.
            </seg>
            <seg xml:id="i-0abeb927d2c60a0a-0">
              Sedan säger Göran Hägglund att han inte förstår uttrycket att
              skattesänkningarna har kostat 100 miljarder. Ja, men det är ju
              därför Sverige har problem. Skatt måste betalas. Sänker man skatten
              måste det tas någonstans ifrån, eller också måste man låna pengar
              för att kunna sänka skatten. Det är ju det som den här regeringen
              har gjort. Det är därför man har gått från ett överskott till
              ett underskott, och det har inte blivit fler jobb ute i vården
              och omsorgen. Det borde bekymra en socialminister som heter Göran
              Hägglund. Det har inte blivit starkare välfärd, utan det har blivit
              färre anställda.
            </seg>
            <seg xml:id="i-0c969e1dac95fef9-0">
              Sänker man skatten måste man betala för det någonstans. Ni har
              ställt 100 frågor till oss rödgröna. Det är intressant att ni
              tar på er magisterrollen här och ska ställa frågorna. Men jag
              kan också ställa några frågor, närmare bestämt 100 stycken. Ni
              fyra har ju sammanlagt lovat 100 miljarder i skattesänkningar
              under nästa mandatperiod, men ni har inte sagt hur de ska betalas.
            </seg>
            <seg xml:id="i-da6df91a7712d3ff-0">
              Min första av de 100 frågorna blir alltså: Hur ska den första
              miljarden finansieras? Min andra fråga blir: Hur ska den andra
              miljarden finansieras? Min tredje fråga blir: Hur ska den tredje
              miljarden finansieras?
            </seg>
          </u>
          <note type="speaker" xml:id="i-f801e401bc55e896-0">
            Anf. 29 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-1">
            <seg xml:id="i-99399c88efc61266-0">
              Herr talman! Jag är rädd att den här debatten inte kommer att
              ge svar på någon av de frågor vi har ställt med den debatteknik
              som används från vänstersidan.
            </seg>
            <seg xml:id="i-f3a56a10993eeade-0">
              Först och främst vill jag säga att vi har sänkt skatten, men
              man ska också komma ihåg att vi går in i en situation där vi faktiskt
              har kunnat minska statsskulden. Statsskulden är mindre nu än när
              vi tillträdde. Det är ett viktigt faktum för alla att känna till.
              Det innebär alltså att vi inte har lånat pengar för att kunna
              sänka skatten. Vi har slagit vakt om välfärdens kärna. Vi har
              satsat väldigt stora pengar under en tid då Sverige precis som
              alla andra länder har drabbats av ekonomisk kris till följd av
              problem på den finansiella marknaden. Vi har ridit ut den stormen.
              Fortfarande lider vi av efterverkningar, men vi har kunnat hantera
              dem på ett sätt som inte liknar något annat.
            </seg>
            <seg xml:id="i-33df214d23c1cb81-0">
              Jag såg att man nu var här igen från internationella organ och
              tittade på Sveriges ekonomi, och man säger att man inte kan hitta
              exempel på något land som har hanterat det här så väl som Sverige.
            </seg>
            <seg xml:id="i-61fca2e80a819e98-0">
              Fortfarande kvarstår grundfrågan: Vems är pengarna? Mona Sahlins
              svar är att pengarna är politikernas. Vi säger att om vi har ett
              utrymme vill vi ge människorna mer pengar i plånboken att kunna
              leva för och bestämma mer över sina liv.
            </seg>
            <seg xml:id="i-0e6d20f30c00938d-0">
              När jag ställer frågan om kvinnan i Vaxholm säger Mona Sahlin
              svepande att det ska vara skillnad mellan att bo i Djursholm och
              att bo i Farsta. Det kanske det ska vara, men det måste vara ett
              regelverk som är överblickbart och rättvist, Mona Sahlin!
            </seg>
          </u>
          <note type="speaker" xml:id="i-edb1a0eaae7911de-0">
            Anf. 30 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-10">
            <seg xml:id="i-f63302f34ef39554-0">
              Herr talman! Visst är det så, Göran Hägglund, att man i en valdebatt
              och den har verkligen börjat nu ibland ställer frågor inte för
              att man vill ha svaren utan för att man vill ha fram just frågorna.
              Det tycker jag också att Göran Hägglund är ett bra exempel på.
            </seg>
            <seg xml:id="i-43f4bc11ff8e725e-0">
              Men du lämnade ett väldigt tydligt besked här. Du sade: Finns
              det ett utrymme vill den här regeringen fortsätta att sänka skatterna.
              Det var ett besked. Då säger jag och jag önskar att det inte hade
              handlat om att jag nu var i opposition utan att jag hade kunnat
              säga det till den som jag vill ska vara socialminister: Finns
              det ett utrymme handlar det om att klara jobben ute i välfärdsområdet.
              Finns det ett utrymme ska vi se till att pensionärerna inte betalar
              mer i skatt. Finns det ett utrymme ska vi se till att det blir
              fler anställda i vården och omsorgen.
            </seg>
            <seg xml:id="i-3d73f0f534aeb2e1-0">
              Det är det besked som vi rödgröna har, och det går vi till val
              på.
            </seg>
          </u>
          <note type="speaker" xml:id="i-e123be9ede0db943-0">
            Anf. 31 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-114f81729fcf7e39-2">
            <seg xml:id="i-3fbc0752491db49d-0">
              Herr talman! Snart har det gått fyra år sedan Centerpartiet och
              alliansregeringen tog över regeringsmakten i Sverige. Vårt uppdrag
              var väldigt tydligt: Minska utanförskapet och se till att fler
              får jobb! Se till att de som har arbetsförmåga också får en möjlighet
              att komma tillbaka till arbetslivet! Se till att alla långtidssjukskrivna,
              långtidsarbetslösa, unga och invandrare ja, alla som känner sig
              utanför får en chans att komma tillbaka till arbetslivet!
            </seg>
            <seg xml:id="i-126694596650ac6a-0">
              Motivet var både mänskligt och humant. Många kände sig bortglömda,
              och vi var många som träffade dem som kände sig både nedvärderade
              och vilsna. Varför får inte jag någon rehabilitering? Varför är
              det ingen som bryr sig om att jag går sjukskriven? Varför får
              jag ingen hjälp att komma tillbaka till arbetsmarknaden?
            </seg>
            <seg xml:id="i-ebc4ed2792994751-0">
              Motivet var också ett annat. Ett samhälle som inte tar till vara
              alla resurser kan inte upprätthålla välfärden. Det finns ingen
              naturlag som säger att Sverige alltid kommer att ha god välfärd.
              Och arbete är den viktigaste insatsen för att skapa trygghet men
              också för att rädda välfärden.
            </seg>
            <seg xml:id="i-86af3a6ddbe93189-0">
              Vårt uppdrag var också att se till att det skapades fler jobb,
              att fler människor valde företagarbanan för att skapa jobb åt
              sig själva men också åt andra. Här var småföretagen oerhört viktiga.
            </seg>
            <seg xml:id="i-1075a09c071c7702-0">
              Tidigt gjorde vi rehabiliteringsinsatser för att de som var sjukskrivna
              skulle kunna komma tillbaka. Tidigt införde vi hjälp till de arbetslösa
              med coachning och vägledning för att de skulle kunna få ett jobb.
              Vi sänkte arbetsgivaravgifter för unga, långtidssjuka, långtidsarbetslösa
              och invandrare. Vi förstärkte på utbildningsområdet för att man
              skulle få färska kunskaper. Vi gjorde det mer lönsamt att arbeta
              genom att införa ett jobbskatteavdrag.
            </seg>
            <seg xml:id="i-c44c86c4f6a58f9f-0">
              Centerpartiet fick ansvar för näringspolitiken och infrastrukturpolitiken,
              bland annat. Vi rivstartade med olika insatser för att förbättra
              för företagen. Enklare, roligare och lönsammare det var ledorden.
              Vi sänkte skatter och avgifter för 50 miljarder kronor för företagen.
              Vi påbörjade regelförenklingsarbetet. Vi gjorde det enklare att
              anställa. Vi förbättrade konkurrensläget. Vi investerade i bättre
              infrastruktur så att vi kunde få se en jobbtillväxt runt om i
              hela Sverige, och vi påbörjade energiomställningen.
            </seg>
            <seg xml:id="i-14267837685c200f-0">
              Allt det här gjorde vi utan att fördärva våra offentliga finanser.
              Vi lovade inte reformer som vi inte hade pengar till.
            </seg>
            <seg xml:id="i-39f005dbd086bbdd-0">
              Nu efter fyra år kan vi summera. Det har varit en tuff tid. Finanskrisen
              har utsatt oss för tuffa påfrestningar. Regeringen har efter bästa
              förmåga försökt lotsa oss genom svårigheterna. Vi har inte varit
              ensamma. Många företagare har kämpat hårt. Många lokala och regionala
              företrädare har ansträngt sig till det yttersta. Många ute på
              våra myndigheter har efter bästa förmåga försökt att möta krisen.
              Och många enskilda som drabbats av arbetslöshet har kämpat tappert.
            </seg>
            <seg xml:id="i-0e985264f01c974d-0">
              Vi har försökt samordna och koordinera våra insatser runt om
              i Sverige, och vi har gjort det tillsammans.
            </seg>
            <seg xml:id="i-313f8d3efce202f4-0">
              Sett i backspegeln har det gått förhållandevis bra. Ser vi till
              första kvartalet är det 125 000 fler sysselsatta i dag jämfört
              med första kvartalet 2006. Bara inom den privata välfärdssektorn
              har det kommit till drygt 30 000 nya jobb genom de valfrihetsreformer
              som vi har genomfört.
            </seg>
            <seg xml:id="i-3c86898a379796a8-0">
              Nu har äntligen kvinnor i offentlig sektor fått möjlighet att
              välja en arbetsgivare. Men vad som kanske är lika viktigt är:
              Nu har gamla och sjuka fått möjlighet att välja vård och omsorg.
            </seg>
            <seg xml:id="i-633e0455a847d19d-0">
              Inom tjänstesektorn har RUT-reformen inneburit 11 000 nya jobb.
              Framför allt har många arbetslösa kunnat komma in i den här sektorn,
              och kvinnor kan förena yrkesliv och karriär med familjeliv.
            </seg>
            <seg xml:id="i-0f8a516374770f37-0">
              Fler företag vågar investera och tro på framtiden. Vi har nästan
              nått 40 procent kvinnor som startar nya företag år 2010. Vi har
              minskat regelbördan med 7,3 procent, och vi är den första regering
              som verkligen har minskat regelbördan.
            </seg>
            <seg xml:id="i-85f636c858ed320a-0">
              Vi har genomfört 172 åtgärder för företagen, 61 åtgärder för
              att stärka konkurrenskraften och 156 åtgärder för att stärka landsbygden.
            </seg>
            <seg xml:id="i-948fd09bcbdb9fe8-0">
              Vi ser grävskopor. Vi ser entreprenörer runt om i Sverige bygga
              vägar och järnvägar för miljarder. Det byggs på landsbygden men
              också i våra städer. Det byggs i norr, och det byggs i söder.
              Förbifart Helsingfors är kanske den mest efterlängtade, men också
              i Västsverige och i Skåne kan man andas ut efter många års problem.
              Ganska ofta, vilket är intressant, står det socialdemokratiska
              kommunalråd och hyllar regeringen för att det äntligen händer
              något.
            </seg>
            <seg xml:id="i-5fd1d37e003ebfae-0">
              Runt om i Sverige investeras det nu också i ny energi. Det är
              nya vindkraftverk. Vi ser en 50-procentig ökning av vindkraftseffekten
              under 2009. Och vårt ambitiösa klimat- och energiarbete har skapat
              långsiktighet, stabilitet, trygghet och bättre klimat.
            </seg>
            <seg xml:id="i-43341aea5d042cb8-0">
              Samtidigt som vi har gjort allt det här har vi kunnat ge mer
              pengar till skolan, till välfärden och till äldreomsorgen. Och
              vi har kunnat betala av på statsskulden.
            </seg>
            <seg xml:id="i-23129efe879277b0-0">
              Allt det här sker runt om i Sverige tack vare en ansvarsfull
              regering som har pekat ut färdriktningen men också vågat ta nödvändiga,
              ibland svåra, beslut. Under hela den här tiden har oppositionen
              i varenda fråga ropat: för lite och för sent. Helt utan tanke
              och riktning har klagovisorna haglat. Ibland skulle vi köpa bilfabriker.
              Ganska ofta skulle vi höja skatter för vanliga människor och företag.
              Väldigt ofta skulle vi höja bidragen för dem som inte arbetar.
              Och för det mesta är det ofinansierade löften om än det ena, än
              det andra. Sedelpressen har gått för högtryck.
            </seg>
            <seg xml:id="i-ba08d998b660b2a1-0">
              Trots allt positivt som hänt känner vi att vi inte är färdiga.
              Centerpartiet och alliansregeringen anser att det är många saker
              som återstår. Det är många utmaningar om vi ska fortsätta vara
              konkurrenskraftiga.
            </seg>
            <seg xml:id="i-47c5b916b907352a-0">
              Kina, Indien och många andra länder kommer att innebära en stenhård
              och tuff konkurrens för Sverige. Det kommer att krävas mycket
              för att vi ska klara den konkurrensen. Men vi är också ett land
              fyllt av exporttraditioner, fyllt av innovationer och fyllt av
              möjligheter om vi bara förvaltar det på rätt sätt.
            </seg>
            <seg xml:id="i-5d5a30e2cd546385-0">
              Vi måste se till att unga får jobb. Vi måste förnya och förbättra
              välfärden, så att människor känner sig trygga i sjukdom och i
              ålderdom.
            </seg>
            <seg xml:id="i-bdafd3042d9f141c-0">
              Mina vänner! Finanskris, ekonomisk kris och klimatkris är inte
              bara ett hot. Det ger oss också möjligheter. Vad vi behöver är
              en smartare ekonomi. Jag tror att det gamla ordet hushållning
              kan komma till heders igen, för det är precis hushålla som vi
              måste göra.
            </seg>
            <seg xml:id="i-3e6a6c0a4c15f67b-0">
              Vi måste hushålla med våra ekonomiska resurser. Vi måste hushålla
              med råvaror och energi, och vi måste hushålla med människor. Vi
              måste helt enkelt skapa ett samhälle som skapar jobb och välfärd
              men som också använder våra resurser på ett effektivare sätt.
              Att bygga det hållbara samhället är verkligen ingen utopi utan
              en tvingande och trevlig nödvändighet.
            </seg>
            <seg xml:id="i-b1142acd7668c043-0">
              Centerpartiet har satt upp ett antal mål för vad Sverige ska
              ha uppnått om tio år. Vi tror att det är nödvändigt att vi som
              land kraftsamlar.
            </seg>
            <seg xml:id="i-1b1c4b20d338d391-0">
              Vi har sagt att år 2020 ska Sverige ha världens bäst utbildade
              befolkning. Det är nämligen bara med kunskap och kreativa elever
              som vi kan konkurrera med vår omvärld. Mot det står vänsterpartiernas
              kravlösa skola utan kunskapsmål och utan uppföljning.
            </seg>
            <seg xml:id="i-bb465286e670d690-0">
              År 2020 ska Sverige vara bland de tre bästa länderna i EU när
              det gäller tillväxtföretagande. Bara med nya innovationer och
              fler som vågar starta och driva företag kan vi trygga vår välfärd.
              Mot det står vänsterpartiernas skattechock för alla som jobbar,
              de som driver företag och de som anställer unga.
            </seg>
            <seg xml:id="i-426d139eff12c8fa-0">
              År 2020 ska Sverige ha lägst klimatpåverkan per person av alla
              industriländer. Bara med klimatsmarta lösningar och samarbete
              med företagen kan vi förbättra klimatet och miljön. Mot det står
              vänsterpartiernas söndervittrade klimatmål och oklarheter i energipolitiken.
            </seg>
            <seg xml:id="i-5c1f24300f23b273-0">
              År 2020 ska Sverige ha världens bästa folkhälsa. Bara så får
              vi samma livschanser. Mot det står vänsterpartiernas bidragsfällor
              och oändliga sjukvårdsköer.
            </seg>
            <seg xml:id="i-c5cc283630796fcd-0">
              År 2020 ska Sverige ha jämställd fördelning av löner och förmögenheter
              mellan kvinnor och män. Bara så får vi ett Sverige på lika villkor.
              Mot det står vänsterpartiernas inlåsning av kvinnor och ovilja
              att låta kvinnor driva företag i den verksamhet som man så väl
              känner.
            </seg>
            <seg xml:id="i-efbbda16d729495f-0">
              Centerpartiet vill göra Sverige till Europas mest attraktiva
              land. För att nå dit kan vi inte slå oss till ro. För att nå dit
              måste hela Sverige vara med och hylla de företagsamma och initiativrika.
              Alla behöver bidra för att vårt land ska stå starkt. Med en alliansregering
              med ett starkt centerparti som den gröna och företagsamma rösten
              i alliansregeringen kan vi ta det första steget här i dag.
            </seg>
          </u>
          <note type="speaker" xml:id="i-bbef4a7aac5cdf1c-0">
            Anf. 32 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-11">
            <seg xml:id="i-aaa0716273074540-0">
              Herr talman! Maud Olofsson! När arbetslösheten är uppe i över
              30 procent och när långtidsarbetslösheten bland de unga har mer
              än fördubblats under mandatperioden undrar du varför vi har sagt
              för lite och för sent.
            </seg>
            <seg xml:id="i-4b1b1db6b0664d34-0">
              Ja, varför har vi gjort det? Det beror på att verkligheten ser
              ut så. Vi har haft debatter om det här förut, du och jag. Du har
              ofta en enda lösning i diskussionen om ungdomsarbetslösheten.
              Den handlar om att luckra upp anställningstryggheten. Det är förstås
              det jag vill fråga om.
            </seg>
            <seg xml:id="i-693c2053727ce355-0">
              Turordningsreglerna i LAS ska avskaffas för alla företag som
              har färre än tio anställda. Det är ditt besked. Det ger en sjundedel
              av arbetsmarknaden som skulle stå helt utan turordningsregler
              en sjundedel! Många av de nya jobben skapas just i de små företagen.
            </seg>
            <seg xml:id="i-d837c8e3b0602765-0">
              Dessutom vill du införa nya anställningsformer för yngre. Unga
              medarbetare ska stå utan anställningstrygghet, och lönen ska kunna
              vara två tredjedelar av den avtalade ingångslönen. Det är ditt
              besked. Du vill alltså att hela arbetsmarknaden ska stå öppen
              för att yngre bjuder under avtalade ingångslöner och att turordningsreglerna
              helt ska tas bort där många av de nya jobben växer. Snacka om
              ett skott i vattenlinjen på den svenska modell som ligger bakom
              så mycket av framgångarna i Sverige, inte minst för företagen!
            </seg>
            <seg xml:id="i-95a33ac311b4c7b3-0">
              Lönerna pressas ned när anställningstryggheten försvinner; jag
              tycker att det är alldeles självklart att det blir så. Lönen pressas
              ned för alla när unga kan jobba för två tredjedelar av den avtalade
              lönen.
            </seg>
            <seg xml:id="i-ec76f3f1ab637d01-0">
              Bakom varje förslag ligger förhoppningsvis en vision och en idé.
              Vad är din vision för Sverige, Maud Olofsson, mot bakgrund av
              att du vill ta bort turordningsreglerna? Och vilket Sverige bygger
              du när det är unga som ska sänka lönen för alla?
            </seg>
          </u>
          <note type="speaker" xml:id="i-2077114fabb02872-0">
            Anf. 33 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-3">
            <seg xml:id="i-ee54b305821809ee-0">
              Herr talman! Det är viktigt att vi har rätt verklighetsbeskrivning.
              I dag är det ett faktum att många ungdomar inte har någon lön
              alls därför att de inte har något jobb att gå till. Det var det
              som vi tog fajten om 2006, och det var därför vi i den nya regeringen
              också sänkte arbetsgivaravgifterna. Det är därför vi har infört
              lärlingsutbildningar och yrkesutbildningar. Det är därför vi försöker
              ha en tydligare koppling mellan skolan och arbetslivet. Det är
              därför vi coachar ungdomar att försöka komma in på arbetsmarknaden.
            </seg>
            <seg xml:id="i-d531a42614346d51-0">
              Också småföretagen själva säger att LAS som den är utformad i
              dag är till för dem som redan har jobb och stänger ute dem som
              har svårt att komma in på arbetsmarknaden. Vilka två grupper är
              det? Jo, det är ungdomar och det är invandrare. LAS förhandlas
              i dag bort av de stora företagen. De behöver inte bry sig om det.
              Det är de små företagen som tycker att LAS är ett bekymmer. Jag
              tror att många ungdomar känner att det är bättre att ha en fot
              inne på arbetsmarknaden än ingen alls. Det vet vi också från undersökningar.
            </seg>
            <seg xml:id="i-53ee21dd7e8b0f6c-0">
              När jag började mitt yrkesliv hade inte jag den högsta lönen,
              och det tror jag inte att Mona Sahlin heller hade. Det är bättre
              att få komma in på arbetsmarknaden och prova på. Det är bättre
              att småföretagen ställer sig öppna för att låta ungdomarna komma
              in och få visa upp sig. Jag tror att alla förstår att om man får
              visa upp sig och om man får en chans att visa vad man kan har
              man också större möjlighet att få fortsätta jobba. Det är därför
              vi måste pröva alla möjligheter som står till buds för att göra
              det enklare för unga att komma in.
            </seg>
            <seg xml:id="i-af098ab6b90b34f1-0">
              Då säger Mona Sahlin: Om vi nu har den här höga ungdomsarbetslösheten
              ska vi straffbeskatta dem. Det är det svar som Mona Sahlin ger.
              Hon tar bort 10 miljarder kronor i sänkning av arbetsgivaravgiften
              och tror att det ska bli enklare för ungdomar att komma in på
              arbetsmarknaden. Hur är det möjligt att landa i den slutsatsen
              när man själv står här och indignerat säger att ungdomsarbetslösheten
              är för hög?
            </seg>
            <seg xml:id="i-65056500d534e5b6-0">
              Mona Sahlin! Varför vill ni lägga en straffskatt på unga när
              ni vill att ungdomarna ska komma in på arbetsmarknaden?
            </seg>
          </u>
          <note type="speaker" xml:id="i-6a82df442547a866-0">
            Anf. 34 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-12">
            <seg xml:id="i-c6d25b7a8aba925a-0">
              Herr talman! Hur kan man stå här och vara indignerad? frågar
              Maud Olofsson. Därför att det du beskriver att ni har gjort inte
              har fungerat!
            </seg>
            <seg xml:id="i-752161145ab605ce-0">
              Ungdomsarbetslösheten har fortsatt att växa. Långtidsarbetslösheten
              är nu dubbelt så hög under mandatperioden. Du står och säger:
              Låt oss fortsätta fyra år till, och detta inte bara med lite mer
              av samma sak. Du vill dessutom till skillnad från en del andra
              i er regering ni är djupt splittrade i detta ge dig på tryggheten,
              turordningsreglerna och anställningstryggheten för de unga.
            </seg>
            <seg xml:id="i-ef08c0e2387f9e90-0">
              Jag fortsätter att hävda följande: En i stort sett enig ekonomkår
              har dömt ut er generella sänkning av arbetsgivaravgifterna för
              alla som redan har anställda unga som ineffektiv jämfört med att
              ta bort arbetsgivaravgiften helt för dem som är med och anställer
              en ung arbetslös, vilket är vårt förslag.
            </seg>
            <seg xml:id="i-d811941bfdee960a-0">
              Det handlar inte bara om att man ska prova alla möjligheter,
              som Maud Olofsson säger. Man ska inte prova mer av Maud Olofssons
              möjligheter, men mer av utbildning och riktade insatser. Er politik
              så här långt har misslyckats.
            </seg>
          </u>
          <note type="speaker" xml:id="i-d93ad32b9c39cb56-0">
            Anf. 35 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-4">
            <seg xml:id="i-d352eb4e9a005714-0">
              Herr talman! Det är väl ändå viktigt att komma ihåg att fler
              än någonsin utbildar sig. Vi har fler studenter än någonsin. Vi
              har fler lärlingar än någonsin. Vi införde lärlingsutbildning,
              som är ett sätt för dem som är yrkeskunniga att komma in på arbetsmarknaden.
              Vi har starkare coachning för att hjälpa ungdomar tillbaka.
            </seg>
            <seg xml:id="i-209c9168dfe1d1c4-0">
              Jag har respekt för Mona Sahlin om hon säger att ungdomsarbetslösheten
              är ett problem. Men det är då jag inte får ihop det. Hur kan 10
              miljarder i ökade kostnader för företagen leda till fler jobb
              för unga? Det är det ingen som tror. Fråga företagarna själva!
              En majoritet av dem säger att det blir svårare att anställa. Vi
              kommer att behöva säga upp ungdomar, säger de. 10 miljarder är
              mycket pengar, Mona Sahlin. 10 miljarder för småföretagen är en
              otroligt hög kostnad. Att i det läget stå här och vara indignerad
              och klaga på ungdomsarbetslösheten när man vill straffbeskatta
              unga är helt orimligt och helt obegripligt.
            </seg>
            <seg xml:id="i-31f8a43ea5e74ea4-0">
              Jag lovar Mona Sahlin en sak: Jag kommer att ta fajten för ungdomarna
              i årets valrörelse, och jag kommer att ta fajten för att arbetsgivaravgiften
              för ungdomarna ska fortsätta att vara hälften så stor som den
              var under Mona Sahlins tid.
            </seg>
          </u>
          <note type="speaker" xml:id="i-6bcc11f4c4414552-0">
            Anf. 36 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-2">
            <seg xml:id="i-c7eabe4cbb45ee36-0">
              Herr talman! Tungan slant lite grann för Maud Olofsson i replikskiftet
              med Mona Sahlin. Plötsligt sade Maud Olofsson: Problemet är att
              i dag har många ungdomar inget jobb alls. Nej, och det är ni som
              sitter i regeringen! Det är ni som är ansvariga för en av de högsta
              ungdomsarbetslösheterna i hela Europa. Dessutom står Maud Olofsson
              för ökad otrygghet som svaret och lösningen på problemet.
            </seg>
            <seg xml:id="i-1552dda73f5a8cb4-0">
              Vi har redan en otrygg arbetsmarknad. Just i dag börjar en strejk
              på ett område där en grupp piloter anser att det är förfärligt
              att man säger upp och sedan anställer på kontrakt eller från bemanningsföretag.
              Det minskar säkerheten, och det minskar tryggheten på arbetsmarknaden.
              Korttidsanställningar, visstidsanställningar, provanställningar
              och vikariatsanställningar ökar. Men fasta anställningar minskar.
            </seg>
            <seg xml:id="i-6cc701163e41b40b-0">
              En som har drabbats är Erica Ivarsson. Hon är 24 år och bor i
              Edsbyn. Hon förlorade jobbet under krisen. Efter ett halvår som
              arbetslös fick hon en praktikplats på sin gamla arbetsplats. Nu
              har hon blivit anställd en månad i taget, men lagom till semestern
              blir hon uppsagd igen.
            </seg>
            <seg xml:id="i-950821a48ff085c0-0">
              Ericas historia är ett exempel på otrygghet. Den är också ett
              exempel på hur svårt det är för ungdomar att få ett fast jobb
              i Sverige i dag. Det leder till nya problem. Man får svårt att
              få banklån. Man får svårt att hyra lägenhet. Man blir helt enkelt
              en andra klassens medborgare.
            </seg>
            <seg xml:id="i-57c44e2f750ecc37-0">
              Ungdomar har redan de otryggaste jobben och de lägsta lönerna.
              Vad vill då Maud Olofsson göra åt det? Jo, Maud Olofsson vill
              försämra arbetsrätten, minska anställningstryggheten och dessutom
              sänka Ericas lön. Då är min fråga: Hur hjälper det Erica Ivarsson?
              Hur hjälper det någon av alla de andra ungdomarna, som Maud Olofsson
              så riktigt insåg inte har ett jobb i dag, att vi ökar antalet
              otrygga anställningar och sänker deras löner? På vilket sätt skapar
              det fler jobb, Maud Olofsson?
            </seg>
            <seg xml:id="i-230fb4e18ed6e3eb-7">
              (Applåder)
            </seg>
          </u>
          <note type="speaker" xml:id="i-14b0daf47517d069-0">
            Anf. 37 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-5">
            <seg xml:id="i-c741083e823c2c01-0">
              Herr talman! Den här regeringen är ödmjuk i sin roll. Det är
              klart att vi inte har löst alla problem, och det är därför vi
              behöver bli omvalda. Ungdomsarbetslösheten är en sådan fråga.
              Vi har gjort väldigt mycket för att få ned ungdomsarbetslösheten:
              ökade utbildningar, mer coachning, mer lärlingsinsatser. Allt
              detta är Lars Ohly emot.
            </seg>
            <seg xml:id="i-2bcea9d646ab3dbd-0">
              När jag tittade på vänsterkartellens förslag när det gäller ungdomsarbetslösheten
              hittade jag 14 åtgärder eller något sådant. Det fanns inte en
              enda åtgärd som riktade sig till ungdomar som skulle få jobb i
              den privata sektorn. Det var mer anställningstrygghet. Det var
              mer till den offentliga sektorn. Det var mer fluffiga formuleringar
              om att hålla ordning och reda i statsfinanserna och annat som
              ju Lars Ohly egentligen inte tror på.
            </seg>
            <seg xml:id="i-c9f6730fb360dd97-0">
              Inte en enda åtgärd riktade sig till småföretagarna och den privata
              sektorn. Jag undrar hur det är möjligt att tro att vi kan klara
              ungdomsarbetslösheten om den privata sektorn är helt exkluderad.
              Hur kan Lars Ohly tro att vi ska klara av att finansiera det om
              alla dessa ungdomar ska anställas i den offentliga sektorn? Det
              är helt omöjligt.
            </seg>
            <seg xml:id="i-4154576235f3d6cc-0">
              Vi behöver förstärka på utbildningssidan, och vi gör också det.
              Vi behöver hjälpa och coacha ungdomar ännu starkare framöver.
              Vi behöver ha sänkta arbetsgivaravgifter för unga för att de ska
              bli mer attraktiva.
            </seg>
            <seg xml:id="i-a95d72defc6a637c-0">
              Samma fråga ska ställas till Lars Ohly: Hur kan ni tro att höjda
              ungdomsskatter leder till fler jobb för unga? Vad ska de här ungdomarna
              säga till arbetsgivarna? Hörrudu, nu när vi riskerar att få en
              rödgrön sörja efter valet, då kommer kostnaden för mig att höjas.
              Tror du att det ökar mina möjligheter att vara kvar?
            </seg>
            <seg xml:id="i-34ed40f88f184282-0">
              Så är det naturligtvis inte. Företagen måste få plus och minus
              att gå ihop, och den sänkning av arbetsgivaravgiften som vi har
              gjort för unga har varit ett verkningsfullt instrument.
            </seg>
            <seg xml:id="i-f842033adf6524bb-0">
              Ungdomarna stöder våra förslag. Ungdomarna vill ha en chans att
              komma in på arbetsmarknaden. Det är bättre med en fot inne än
              två utanför.
            </seg>
          </u>
          <note type="speaker" xml:id="i-df796f3fb649495b-0">
            Anf. 38 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-3">
            <seg xml:id="i-8e505115a157ba20-0">
              Herr talman! Nu slant tungan igen. Nu sade Maud Olofsson: Vi
              har inte lyckats, och därför vill vi bli omvalda. Jaha. Det var
              ett bra skäl. Det var ett av de sämre, måste jag säga.
            </seg>
            <seg xml:id="i-abae45905ee6f661-0">
              Ni har inte lyckats, och därför måste ni bort!
            </seg>
            <seg xml:id="i-230fb4e18ed6e3eb-8">
              (Applåder)
            </seg>
            <seg xml:id="i-e7ccab9a1e4acd61-0">
              Jag är övertygad om att Maud Olofssons förslag kommer att leda
              till lönesänkningar och en ökad otrygghet på arbetsmarknaden.
              Det kommer att leda till att Erica Ivarsson och andra får mindre
              betalt för sina jobb och att ungdomar tvingas konkurrera med sämre
              villkor. Det i sin tur kommer, precis som Mona Sahlin sade, att
              leda till att hela arbetsmarknaden pressas nedåt i lönehänseende.
              Det är på det sättet Maud Olofsson säger att vi ska konkurrera
              i framtiden med sänkta löner och sämre trygghet.
            </seg>
            <seg xml:id="i-5c77dd29c1f05db8-0">
              Men om alla ska få sänkta löner, vem ska då gå på den här restaurangen?
              Vem ska ha råd att gå till frisören? Vem ska råd att köpa de varor
              som behövs för att få samhället att rulla i gång?
            </seg>
            <seg xml:id="i-8405d099d54f6f58-0">
              Er politik leder till sämre villkor, ökad ojämlikhet och ökad
              orättvisa. Det är därför ni ska bort!
            </seg>
            <seg xml:id="i-230fb4e18ed6e3eb-9">
              (Applåder)
            </seg>
          </u>
          <note type="speaker" xml:id="i-b51b98e9d508f711-0">
            Anf. 39 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-6">
            <seg xml:id="i-13dbca9f904d39ab-0">
              Herr talman! Inte vet jag hur självgod Lars Ohly är, men jag
              tycker att man ska ha respekt för att man inte har löst alla problem
              på fyra år. Vi är dock på rätt väg, och vi har ordning och reda
              i statsfinanserna. Vi ser att sysselsättningsökningen är större
              första kvartalet i år än första kvartalet 2006 och så vidare.
              Vi inser också att det återstår en hel del att göra.
            </seg>
            <seg xml:id="i-730049b4ed0698bd-0">
              Hur ser det ut när det gäller framtiden? Ungdomarna måste ha
              en chans att komma in. Det är därför det är så obegripligt varför
              ni kommer med ett förslag om straffskatt på ungdomar. Det är därför
              det är så obegripligt att se er lista på 14 åtgärder där inte
              en enda åtgärd riktar sig till de privata företagen. Var tror
              ni att jobben ska komma?
            </seg>
            <seg xml:id="i-0c241766d176537a-0">
              Jag tror att vi måste gå vidare. Sänkt tjänstemoms är ett sätt
              att öka möjligheterna för ungdomar att komma in på arbetsmarknaden.
              Att införa RIT-tjänster som kompletterar RUT-avdragen är en alldeles
              utmärkt åtgärd. Många ungdomar skulle kunna komma hem och hjälpa
              oss med både datorer, tv-apparater och allt möjligt.
            </seg>
            <seg xml:id="i-5c68898198611ae0-0">
              Visst finns det mer saker att göra. Men Lars Ohly måste få en
              tuff valrörelse. Tala om för ungdomarna varför straffskatt på
              ungdomar kommer att ge fler jobb!
            </seg>
            <seg xml:id="i-230fb4e18ed6e3eb-10">
              (Applåder)
            </seg>
          </u>
          <note type="speaker" xml:id="i-5cec74321b7b9690-0">
            Anf. 40 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-2">
            <seg xml:id="i-0ed82290f7713df1-0">
              Herr talman! Skjut vargar så blir det fler vargar. Låt Vattenfall
              bygga nya kolkraftverk så får vi mindre kolkraft. Tillåt tio nya
              kärnkraftverk så blir vi av med kärnkraften. Sänk skatten på konstgödsel
              så kommer det att gödslas mindre. Bygg Sveriges dyraste motorväg
              i Helsingfors så gynnar det landsbygden. Gör det dyrare att åka
              tåg så åker fler tåg. Slakta anslagen till att skydda skogen så
              räddar vi den biologiska mångfalden. Skrota strandskyddet så slutar
              man exploatera stränderna. Och det senaste: Tillåt kommersiell
              valjakt så räddar vi valarna.
            </seg>
            <seg xml:id="i-230fb4e18ed6e3eb-11">
              (Applåder)
            </seg>
            <seg xml:id="i-07df63b2ee81718a-0">
              I början av den här mandatperioden hade jag höga förhoppningar
              om att Centern skulle vara förnuftets dörrvakt i den borgerliga
              miljöpolitiken. Jag trodde på allvar att Centern skulle stoppa
              de värsta stolligheterna.
            </seg>
            <seg xml:id="i-688e22318c31e2a0-0">
              Nu är det snart fyra år sedan Centern flyttade in i Regeringskansliet,
              och efter fyra år tycks Centerpartiet ha hittat sin egen linje
              och sin egen logik i miljöpolitiken. Det är en politik där det
              pratas mycket om ansvar, men där ansvaret för kommande generationer
              helt lyser med sin frånvaro. Maud Olofsson brukar vara bra på
              att sia om framtiden. Vad kommer härnäst?
            </seg>
            <seg xml:id="i-df00b3e89126e9d6-0">
              Centern fick ansvaret för de fyra tyngsta ministerposterna på
              miljöområdet. Var det inte meningen att ni också skulle ta ansvar
              för miljön?
            </seg>
            <seg xml:id="i-230fb4e18ed6e3eb-12">
              (Applåder)
            </seg>
          </u>
          <note type="speaker" xml:id="i-29708618bbed0f9e-0">
            Anf. 41 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-7">
            <seg xml:id="i-dd7355e93238bc81-0">
              Herr talman! Höj kilometerskatten på skogen så ger det mer bioenergi.
              Höj koldioxidskatten så utvecklar vi landsbygden. Höj skatten
              på det svenska jordbruket så får vi mer svenska livsmedel. Ta
              bort elcertifikaten så får vi mer förnybar energi. Säg nej till
              miljöbilspremie så får vi fler miljöbilar.
            </seg>
            <seg xml:id="i-72d40abd08227365-0">
              Det är väl ungefär det svar jag kan ge Maria Wetterstrand.
            </seg>
            <seg xml:id="i-230fb4e18ed6e3eb-13">
              (Applåder)
            </seg>
            <seg xml:id="i-f0af812b3c2c0ff9-0">
              Sanningen är den att under vår tid har vi satsat 370 miljoner
              på biogas, 220 miljoner på solceller och 875 miljoner på andra
              generationens drivmedel. Miljöbudgeten har ökat från 15 till 20
              miljarder. Bioenergin har passerat oljan som största energikälla
              i Sverige.
            </seg>
            <seg xml:id="i-230fb4e18ed6e3eb-14">
              (Applåder)
            </seg>
            <seg xml:id="i-b7a9c54220603e62-0">
              Vi har gått från 23 000 miljöbilar till 300 000 miljöbilar tack
              vare miljöbilspremien.
            </seg>
            <seg xml:id="i-230fb4e18ed6e3eb-15">
              (Applåder)
            </seg>
            <seg xml:id="i-3be69317616a41fb-0">
              Jag hinner inte läsa om ni applåderar.
            </seg>
            <seg xml:id="i-ede38313b542b801-0">
              Miljötekniken satsar vi 1 500 miljoner på. Miljöteknikexporten
              har ökat mer än övrig industri. Etanolförsäljningen är åtta gånger
              större än för fyra år sedan. Vi har tre gånger mer biogas att
              tanka och dubbelt så många tankstationer. Vi har en 50-procentig
              ökning av vindkraftseffekten 2009.
            </seg>
            <seg xml:id="i-7df8f41d8bb6bd0c-0">
              Siffror talar sitt tydliga språk, och jag förstår om Maria Wetterstrand
              är avundsjuk. Jag förstår det, för när hon satt med Vänsterpartiet
              och Socialdemokraterna tidigare åstadkom de inte någonting.
            </seg>
            <seg xml:id="i-dcac8b8423ae29c0-0">
              Maria Wetterstrand har sagt att vi ska ha högre klimatmål och
              att vi ska göra mer. Fine with me det är jättebra. Men problemet,
              Maria Wetterstrand, är att du inte har presenterat tillräckligt
              med åtgärder för att nå dina egna klimatmål. 90 procent av dina
              klimatmål har du inga åtgärder för.
            </seg>
            <seg xml:id="i-98fb2d4b9666bb77-0">
              Jag kan bara tolka det på ett enda sätt. Du vågar inte möta väljarna
              med de åtgärder som krävs för att nå dina klimatmål, och det är
              feg politik!
            </seg>
            <seg xml:id="i-230fb4e18ed6e3eb-16">
              (Applåder)
            </seg>
          </u>
          <note type="speaker" xml:id="i-8edb4b33daeb32ec-0">
            Anf. 42 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-3">
            <seg xml:id="i-8f01cf36e2940ad0-0">
              Herr talman! Den stora skillnaden handlar just om att våga vara
              öppen och våga ta ansvar också för de kommande generationerna.
            </seg>
            <seg xml:id="i-321b5b7abc292356-0">
              Jag tar ett par exempel av dem du rabblade upp. När det gäller
              utfasningen av villaoljan kan jag meddela att det var en skatt
              som den här regeringen var emot när den var i opposition. Den
              har lett till att vi har fasat ut villaolja. Då hörde vi här i
              salen hur ni pratade om att det skulle avfolka glesbygden. Pensionärerna
              skulle frysa ihjäl i sina hus och ingen skulle kunna bo någonstans
              och ha någon energi.
            </seg>
            <seg xml:id="i-0a6afb7cba89f181-0">
              Tvärtom har det lett till att vi har fått en stor utveckling
              när det gäller värmepumpar, när det gäller bioenergi och när det
              gäller andra uppvärmningsformer. Den politiken var den här regeringen
              emot när den var i opposition. Den skulle aldrig ha genomförts
              om det inte hade varit för oss.
            </seg>
            <seg xml:id="i-5cec5f238fc2348e-0">
              Den andra frågan gäller mackarna som numera har förnybara drivmedel.
              Det var en politik som ni var emot men som vi drev igenom under
              förra mandatperioden. Den ägnar ni fortfarande massor med energi
              åt att kritisera och vara emot.
            </seg>
            <seg xml:id="i-25191e348f76f3d2-0">
              Jag har hört en tydlig miljöpolitisk åsikt i den här debatten.
              Det är att Centerpartiet är emot miljöskatter. Det mest effektiva
              styrmedlet för att få i gång omställningen är ni emot. Om man
              då inte vill ha effektiva styrmedel, vilka ineffektiva styrmedel
              är det som Centerpartiet vill ha i stället?
            </seg>
          </u>
          <note type="speaker" xml:id="i-996076f27350d144-0">
            Anf. 43 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-8">
            <seg xml:id="i-410c22c4110985de-0">
              Herr talman! Jag tror att fakta talar sitt tydliga språk. Allt
              det jag har räknat upp har faktiskt hänt under vår mandatperiod.
              En del saker gjordes innan också. Det har varit bra. Koldioxidskatten
              till exempel, som är ett gammalt centerförslag, har varit ett
              verkningsfullt styrmedel. Men då ska man komma ihåg att koldioxidskatten
              ska användas för att skatteväxla. Jag trodde att Miljöpartiet
              som en gång i tiden grundades därför att man ville ha skatteväxling
              skulle orka hålla emot vänsterpartierna på den andra sidan när
              det gäller skatteväxling, men inte. Nej, nej, nu glömmer man detta.
              Nu är det bara röd skattehöjning som gäller. Grön skatteväxling
              är helt borta.
            </seg>
            <seg xml:id="i-d101c4edd3815bbb-0">
              Elcertifikatssystemet är ett annat verkningsfullt styrmedel för
              att få fram förnybara bränslen och förnybar energi. Det har ni
              också glömt. Jag pratade med Peter Eriksson förra veckan. Han
              sade: Nej, vi ska inte ha något elcertifikatssystem. Vi ska ha
              ett feed-in-system det som är fyra gånger så dyrt i Tyskland som
              det vi har i Sverige.
            </seg>
            <seg xml:id="i-2d4bce2da7b48655-0">
              Maria Wetterstrand! Du har höga ambitioner, men du vågar inte
              möta väljarna med den politik som krävs för att du ska nå dina
              klimatmål. Det är det som är problemet med Miljöpartiet.
            </seg>
          </u>
          <note type="speaker" xml:id="i-02698becd25c07dc-0">
            Anf. 44 Utbildningsminister JAN BJÖRKLUND (fp):
          </note>
          <u xml:id="i-7d05a51353e305db-11" who="unknown">
            <seg xml:id="i-f7d8662063d1f21f-0">
              Herr talman! USA ska lämna alla baser utanför sitt eget land.
              Det är innebörden i den nya svenska officiella utrikespolitiken,
              om De rödgröna vinner valet i höst. Ledande säkerhetspolitiska
              forskare har redan tagit sig för pannan och varnat för den här
              ståndpunkten.
            </seg>
            <seg xml:id="i-c67757ddbe3923f4-0">
              Vad är det för baser ni tänker på? Är det baserna i Sydkorea
              som just nu skyddar Sydkorea från galningarna i Nordkorea som
              utvecklar kärnvapen? Är det baserna i Afghanistan som skyddar
              oss alla från al-Qaida och som skyddar kvinnorna i Afghanistan
              från talibanerna? Är det de amerikanska baserna i Europa ni vill
              avveckla, de som stoppade den etniska rensningen på Balkan, befriade
              Kosovo och Bosnien och som såg till att Milošević och Karadžić
              kom inför den internationella tribunalen?
            </seg>
            <seg xml:id="i-46d9f0665f952793-0">
              De rödgröna vill genomföra den mest omfattande omläggningen av
              svensk utrikespolitik sedan andra världskriget. Det skulle inte
              bara vara helt ansvarslöst, det skulle helt marginalisera Sverige
              i det internationella samfundet. USA har skyddat oss mot nazism,
              mot kommunism och nu mot islamistisk terrorism. De har i generation
              efter generation under 1900-talet varit den yttersta garanten
              för frihetens och demokratins överlevnad i Europa. Och ni i de
              rödgröna partierna brinner av iver för att visa ert förakt för
              USA. Vi borde inte visa förakt, vi borde visa tacksamhet.
            </seg>
            <seg xml:id="i-2dc196133bd0e9ac-0">
              När man lyssnar på oppositionens företrädare låter det som om
              det skulle vara den svenska alliansregeringen som har skapat den
              internationella finanskrisen. Men så är det inte. Och människor
              är inte så okunniga som ni tror. Väljarna förstår att krisen inte
              har skapats i Sverige. Människor kommer naturligtvis att bedöma
              hur regeringen har hanterat krisen och jämföra det med de förslag
              som ni har lagt fram under tiden.
            </seg>
            <seg xml:id="i-90e6edd05c38c99f-0">
              Nu kan man börja skönja slutet på den internationella krisen.
              Tillväxten i Sverige är bland de högsta i hela EU. Arbetslösheten
              ligger under genomsnittet i Europa, definitivt under de många
              socialdemokratiskt styrda länderna. Och Sverige bedöms få det
              absolut lägsta budgetunderskottet i EU. Vi ser ljuset i tunneln,
              krisen närmar sig slutet och Sverige bedöms sammantaget gå ur
              krisen som Europas kanske allra starkaste ekonomi. Det är alliansregeringens
              förtjänst.
            </seg>
            <seg xml:id="i-a72d4f8a23ee70b2-0">
              Valdebatten kommer säkert till en del att handla om krisbekämpningen
              och hanteringen av den akuta krisen. Men jag hoppas att debatten
              inte slutar där. Vi måste också klara av att lyfta blicken och
              diskutera hur Sverige ska vara framgångsrikt de kommande årtiondena.
            </seg>
            <seg xml:id="i-2a6f7be9f60328b4-0">
              Vänstertrojkans syn på hur Sverige ska utvecklas är tydlig. Det
              är höjda skatter på arbete. Det är höjda skatter på företag. Det
              är högre bidrag för att inte arbeta. Hälften av den svenska elproduktionen
              ska avvecklas. Det är lägre krav i skolan. Det är bara det att
              det är svårt att förstå hur dessa åsikter och detta program skulle
              leda till utveckling eller ekonomisk tillväxt.
            </seg>
            <seg xml:id="i-9218105719a647fe-0">
              Vi ska vara glada över att vi förmodligen snart är igenom krisen,
              men man måste förstå att det är också våra konkurrenter. De kommer
              också att vara igenom krisen. En viktig fråga för 2000-talet för
              svensk del är: Ska Sverige spela i elitserien på 2000-talet eller
              ska vi spela i gärdsgårdsserien?
            </seg>
            <seg xml:id="i-767574fe5ae40ee5-0">
              Svaret på den frågan avgörs långsiktigt av många faktorer men
              inte minst av utbildningspolitiken. När man lyssnar på oppositionens
              inlägg och repliker kan man ju tro att ni uppfattar det som att
              det är nivån på a-kassan som avgör Sveriges framtid. Men så är
              det inte. Det är nivån på kvaliteten i skolan som avgör framtiden.
            </seg>
            <seg xml:id="i-2e8b96db7141591e-0">
              Riksdagen har haft ett högt beslutstempo de här fyra åren när
              det gäller omläggningen av den svenska skolpolitiken: ny skollag,
              ny lärarutbildning, ny gymnasieskola, nytt betygssystem, nya läroplaner,
              bland annat. Många av de reformer som vi har beslutat om kommer
              att förändras i grunden eller rivas upp av en rödgrön regering.
              I förrgår gick De rödgröna i taket över att regeringen aviserade
              att vi nu vill premiera elever i högstadiet som läser mer främmande
              språk. Det ska löna sig att plugga. Det ska löna sig att anstränga
              sig. Men den attityden delar inte ni.
            </seg>
            <seg xml:id="i-5c243e9bc6d57773-0">
              De förändringar som ni nu kräver av den beslutade gymnasiereformen,
              GY11, som träder i kraft nästa år innebär att hela reformen måste
              rivas upp och skjutas upp om ni tillträder i höst.
            </seg>
            <seg xml:id="i-30a3560b761638c9-0">
              En viktig del i den nya gymnasiereformen är införandet av en
              ny svensk lärlingsutbildning. Vi har den på försök sedan två år
              tillbaka, men den ska nu permanentas och byggas ut. Sverige har,
              som har sagts här, strukturellt en högre ungdomsarbetslöshet än
              många andra länder. Det har vi haft oavsett regering och oavsett
              konjunktur. Det beror i huvudsak på att vi saknar den här bryggan
              mellan skolan och arbetslivet som utgörs av lärlingsutbildning.
            </seg>
            <seg xml:id="i-80c5061eee0d9bc9-0">
              Socialdemokraterna har ansett att alla ungdomar ska bli högskolebehöriga.
              Det har lett till att skoltrötta ungdomar har hoppat av gymnasiet.
              De slås ut. De blir arbetslösa och får leva på bidrag. I våra
              grannländer blir många ungdomar i stället lärlingar på en arbetsplats.
              De får en lärlingsutbildning, ett lärlingsjobb som ofta övergår
              i ett riktigt jobb. Alla vill inte gå på universitetet. Det är
              bättre med lärlingsjobb än med arbetslöshet. Att fullfölja den
              nya svenska kunskapsinriktade skolpolitiken blir därmed ett av
              de viktigaste skälen för att återvälja alliansregeringen.
            </seg>
            <seg xml:id="i-fc2cc50a451150ad-0">
              Jag måste erkänna, herr talman, att jag satte kaffet i halsen
              härommorgonen när jag läste Dagens Nyheter, av glädje. Jag läste
              en intervju med Lars Ohly. Han föreslår skattesänkningar för fotbollsspelare.
              Jag vet inte om ni såg det. Det är för att de bör välja Djurgården
              i stället för ett utländskt fotbollslag. Det är en intressant
              tankegång. Jag tror att Ohly har kommit på något här. Nivån på
              skatterna påverkar människors vilja att arbeta. Det kan till och
              med vara så att har vi högre nivåer än andra länder kan folk lämna
              Sverige och jobba i andra länder.
            </seg>
            <seg xml:id="i-27f1754d3f5ecbc3-0">
              Journalisten tänker till och kommer på frågan: Men om detta gäller
              fotboll, varför gäller det inte alla andra saker också? Nja, säger
              Lars Ohly, samhället är ingen fotbollsplan. Tack för den klargörande
              informationen!
            </seg>
            <seg xml:id="i-b2c9f70800599ca2-0">
              Jag tycker naturligtvis att det är bra att duktiga fotbollsspelare
              stannar i Sverige, så jag är med på Ohlys förslag. Men varför
              skulle det vara viktigare att en fotbollsspelare stannar i Sverige
              än att Ingvar Kamprad gör det?
            </seg>
            <seg xml:id="i-ac598d3d33adfe83-0">
              Ni drev 500 miljarder kronor utomlands med er förmögenhetsskatt,
              pengar som hade kunnat användas till jobb och investeringar i
              Sverige men som i stället kom att användas till jobb och investeringar
              i andra länder. Miljöpartiet och de borgerliga ville avskaffa
              den och nu är den avskaffad. Ni går till val på att återinföra
              den.
            </seg>
            <seg xml:id="i-ce611b7de7a7f530-0">
              Med er värnskatt har Sverige redan nu världens högsta marginalskatter.
              Ni tycker att det är otillräckligt. Värnskatten ska höjas. Marginalskatterna
              ska höjas ännu mer. Det är just det som plötsligt Lars Ohly reflekterar
              över. Han får en aha-upplevelse. Nu kan det drabba hans fotbollsklubb
              att spelarna flyttar utomlands. Där minsann borde undantag göras.
            </seg>
            <seg xml:id="i-155c0fed3557f3b3-0">
              Allvarligt talat: Vi sänker gärna skatten så att alla framgångsrika
              fotbollsspelare stannar i Sverige, men vi vill gå längre än så.
              Vi vill ha skatter så att alla människor vill stanna i Sverige.
            </seg>
            <seg xml:id="i-d40aabb5d7c4b096-0">
              Herr talman! Låt mig peka ut tre viktiga skiljelinjer mellan
              regeringsalternativen som jag bedömer avgör hur framgångsrikt
              Sverige blir i framtiden. Jag talar inte om nästa halvår eller
              nästa mandatperiod utan om att Sverige långsiktigt ska bli framgångsrikt
              i nästa generation.
            </seg>
            <seg xml:id="i-4ad5b2381bd3180d-0">
              Ska vi välja arbetslinjen eller ska vi välja bidragslinjen? Ska
              energiförsörjningen i Sverige utvecklas eller ska den avvecklas?
              Ska vi ha skolor med höga ambitioner eller ska vi ha skolor med
              låga ambitioner?
            </seg>
            <seg xml:id="i-66ee54e8ba2dbe27-0">
              Det här är tre mycket viktiga ställningstaganden för väljarna
              att göra i höstens val. Det är drygt tre månader kvar, och valet
              borde vara enkelt.
            </seg>
          </u>
          <note type="speaker" xml:id="i-45c86ef3e4419ddf-0">
            Anf. 45 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-13">
            <seg xml:id="i-81d04175780c5682-0">
              Herr talman! I kampen mot bidragslinjen utgår jag från att det
              blir inget vårdnadsbidrag om ni vinner valet.
            </seg>
            <seg xml:id="i-20114608c0964c04-0">
              Du vill införa en obligatorisk a-kassa, och den vill jag ställa
              en fråga om. Du vill att den ska finansieras med hjälp av en ny
              straffskatt för låginkomsttagare. Du vill ha olika avgifter beroende
              på vilken bransch man jobbar i. En hotellstäderska ska enligt
              dig betala fem gånger så hög skatt för a-kassan som en läkare.
              En metallare ska betala fyra gånger så hög skatt för a-kassan
              som en civilingenjör. Många småföretagare som i dag inte är med
              i a-kassan får en skattehöjning på flera hundra kronor i månaden.
            </seg>
            <seg xml:id="i-0ea6bfd7ef28fede-0">
              Syftet med detta är du tydlig med. Det är att hålla tillbaka
              lönerna för dem som löper störst risk att bli arbetslösa. Du sade
              i radion att man inte ska driva upp lönerna i sin bransch så mycket
              att branschen inte tål det. Men det är inte bankdirektörerna du
              talar om här utan hotellstäderskorna.
            </seg>
            <seg xml:id="i-b9d06dcd6cd45efe-0">
              En hotellstäderska som jobbar 75 procent och får ut knappt 11
              000 i månaden efter skatt tjänar tydligen för mycket. Du anser
              att hon tjänar så pass mycket att hon ska betala 440 kronor i
              månaden i din nya straffskatt på låga inkomster. Du anser också
              att hennes lön ska öka långsammare än andras eftersom hon löper
              större risk att bli arbetslös än andra. Det är verkligen uppochnedvända
              världen.
            </seg>
            <seg xml:id="i-bd4eda6ba8053b35-0">
              Varför är sänkta löner för dem med de låga lönerna och högst
              arbetslöshetsrisk bra för svensk konkurrenskraft? Varför?
            </seg>
          </u>
          <note type="speaker" xml:id="i-b0e54344c22e3c16-0">
            Anf. 46 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-12" who="unknown">
            <seg xml:id="i-77117d0c01b3d33d-0">
              Herr talman! Mona Sahlin ställer frågan varför arbetslöshetsförsäkringen
              i grunden bör vara allmän. Om alla inkluderas måste alla betala
              avgift och alla omfattas. Det här är en av de märkligare ståndpunkterna
              som Socialdemokraterna alltid har haft, nämligen att sjukförsäkringen
              ska vara allmän, pensionen är alla med i och så vidare, men a-kassan
              ska vara frivillig.
            </seg>
            <seg xml:id="i-46b0df9f843e26e2-0">
              Normalt sett är det uppochnedvända världen att Socialdemokraterna
              tycker att a-kassan ska vara frivillig. Det finns naturligtvis
              en förklaring som jag ska återkomma till. I dag är det över en
              miljon människor som står utanför a-kassan. Jag är helt medveten
              om att det är ännu fler på grund av våra reformer 2007. Men redan
              när Mona Sahlin satt i regeringen var det uppåt 700 000 människor
              som stod utanför arbetslöshetsförsäkringen. I ett välfärdssamhälle
              menar jag att det inte är rimligt.
            </seg>
            <seg xml:id="i-f8445dc625a247f9-0">
              Man kan säga att några har valt att stå utanför därför att de
              tror att de inte blir arbetslösa. Men poängen är att den dag de
              blir arbetslösa är varken Mona Sahlin eller jag beredda att acceptera
              att människor svälter ihjäl. Till sist måste samhället ändå garantera
              människor försörjning, och så lämpas det över på socialbidragen
              i stället. Det är mycket bättre att också denna arbetslöshetsförsäkring
              är generell. Då finns det till sist ett skäl varför ni tycker
              att den ska vara frivillig. Det handlar om att ni är rädda att
              LO inte kan rekrytera medlemmar om man inte kan använda a-kassan
              som värvningsargument.
            </seg>
            <seg xml:id="i-8fd61ca26a15c560-0">
              Jag tror i och för sig att ni underskattar LO:s kvaliteter. Så
              dåligt är inte LO att man inte skulle få några medlemmar om man
              inte kan locka med a-kassan. Människor kommer ändå att vilja vara
              fackligt organiserade. Det finns många skäl till det.
            </seg>
            <seg xml:id="i-bbc6cf9d23510671-0">
              Löntagarnas trygghet, Mona Sahlin, är viktigare för oss än LO:s
              makt.
            </seg>
          </u>
          <note type="speaker" xml:id="i-a3af748d09b8e2f7-0">
            Anf. 47 MONA SAHLIN (s) replik:
          </note>
          <u who="mona_sahlin_813e3b" xml:id="i-90cc5ea78afb241d-14">
            <seg xml:id="i-6ce7d2ac68115d04-0">
              Herr talman! Mitt besked är tydligt: Fler ska vara med i a-kassan,
              och fler ska ha råd att vara med i a-kassan. Helst bör alla vara
              med i a-kassan. Det är oerhört viktigt. Det är därför vi i De
              rödgröna föreslår att ingen ska behöva betala mer än 80 kronor
              i månaden för a-kassan; och det som Jan Björklund så elegant rundade
              helt och hållet i svaret, nämligen att samma låga avgift ska gälla
              för alla därför att man också ska dela på risken.
            </seg>
            <seg xml:id="i-a053e709cceef677-0">
              Ni nämner orden svenska modellen så många gånger, men ni låtsas
              som att dela på riskerna inte är en av de viktigaste beståndsdelarna
              i den svenska modellen, som om inte starka både fackliga organisationer
              och arbetsgivare är en annan viktig beståndsdel som har byggt
              Sverige så starkt.
            </seg>
            <seg xml:id="i-2050466690d61202-0">
              Svara ändå på de konkreta frågorna: Varför ska a-kassan ha olika
              avgifter? Varför ska den som har högst risk för arbetslöshet och
              lägst lön betala mest? På vilket sätt blir hotellstäderskan starkare
              för att hon betalar fem gånger mer än läkaren?
            </seg>
          </u>
          <note type="speaker" xml:id="i-07dc65b071204049-0">
            Anf. 48 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-13" who="unknown">
            <seg xml:id="i-46c1c2385eeac024-0">
              Herr talman! Om hotellstäderskan jobbar heltid har hon fått en
              skattesänkning på 1 5001 700 kronor i månaden av den här regeringen.
              Mona Sahlin har röstat emot var och en av de skattesänkningarna.
              Nu accepterar Mona Sahlin dem i efterhand. Men om Mona Sahlin
              hade styrt hade städerskan haft 1 700 kronor mindre i månaden
              att röra sig med. Det är den första sanningen.
            </seg>
            <seg xml:id="i-49a15b7a376999d2-0">
              Mona Sahlin argumenterar inte för den frivilliga a-kassan. Du
              fokuserar på en av konsekvenserna. Men till sist får du det att
              låta som att du inte är emot allmän a-kassa bara avgifterna är
              lika. Men sanningen är att om jag lägger fram ett förslag där
              avgifterna blir lika för alla skulle du ändå vara emot allmän
              a-kassa. Det har att göra med att för dig är LO:s makt viktigare
              än löntagarnas trygghet.
            </seg>
          </u>
          <note type="speaker" xml:id="i-7aa92ca3350503c6-0">
            Anf. 49 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-4">
            <seg xml:id="i-3fceccb1ac435414-0">
              Herr talman! Jag skrattade gott åt Jan Björklunds beskrivning
              av intervjun som gjordes med mig i Dagens Nyheter om skattepolitiken.
            </seg>
            <seg xml:id="i-fe16d0e567bd2751-0">
              Oron för att direktörer och riskkapitalister ska flytta utomlands
              är inte så stor. Att det skulle vara ett hårt slag mot vårt samhälle
              håller jag inte med om. Jag tror inte heller att de är så oerhört
              eftertraktade. Jag tror inte att svenska direktörer håller på
              att köpas över. Det har hänt vid några tillfällen, och det har
              inte blivit ett så gott resultat. Jag tänker snarast på Carl-Henric
              Svanberg, styrelseordförande i BP.
            </seg>
            <seg xml:id="i-0eef57eaf4f5db33-0">
              Hur förhåller sig Folkpartiet till de viktigaste frågorna för
              väljarna? Jobben säger väljarna. Vidare är det välfärd, sjukvård,
              skola, barnomsorg, äldreomsorg. Man rankar miljön högt. Vi i De
              rödgröna satsar just på detta. Vi har en politik för jobben. Vi
              är inte nöjda med nästan 10 procents arbetslöshet eller att bidragsutbetalningarna
              ökar i 90 procent av kommunerna. Vi vill ha fler jobb, och vi
              vill satsa på välfärd. Vi vill ställa om Sverige i en hållbar
              riktning.
            </seg>
            <seg xml:id="i-4e63366ab95e87db-0">
              Vilken profilfråga har Folkpartiet? Jo, att satsa på försvaret.
              Flera miljarder ytterligare vill Jan Björklund lägga på bland
              annat underjordiska stridsledningscentraler. Det här sågas till
              och med av regeringskollegerna. Sten Tolgfors skriver på sin blogg
              att det här är fullständigt ansvarslöst. Jan Björklund har haft
              ett antal budgetförhandlingar på sig att driva frågorna, men nu
              lyfter han fram dem. Tolgfors skriver att Björklunds förslag skulle
              kosta ett antal miljarder att genomföra. Det är liktydigt med
              en politik för svarta hål i försvarets ekonomi. Om Jan Björklund
              tycker att det här är den viktigaste frågan kommer han att få
              igenom det i sitt samarbete i regeringen.
            </seg>
          </u>
          <note type="speaker" xml:id="i-fee1f235846b7b98-0">
            Anf. 50 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-14" who="unknown">
            <seg xml:id="i-fc6edc2a53044490-0">
              Herr talman! Det står nog klart för både Lars Ohly och andra
              att den viktigaste frågan för Folkpartiet är att om Sverige ska
              stå långsiktigt starkt måste vi lyfta upp kvaliteten i utbildningen.
              Då kan vi inte avskaffa betygssystem och förbjuda läxor. Det är
              sådant som Vänsterpartiet vill göra. Men jag diskuterar mer än
              gärna också svensk säkerhetspolitik med Lars Ohly. Vi är väl rimligen
              de partier som står längst ifrån varandra i detta synsätt. Jag
              förstår att du har drivit fram att USA ska bort från hela världen
              och att al-Qaida ska få större spelrum. Det är du som ligger bakom
              de skrivningarna, och Mona Sahlin har dess värre accepterat dem.
            </seg>
            <seg xml:id="i-3ce1b9932b550e71-0">
              Det är så här, om vi fokuserar på det svenska försvaret. Utvecklingen
              i Ryssland har de senaste åren gått åt fel håll. Det är alltid
              svårt: När börjar den gå åt fel håll? När upptäcker man att den
              går åt fel håll? Det finns naturligtvis ljuspunkter också. De
              tio åren efter Berlinmurens fall var det på väg åt rätt håll,
              men under Putineran och Medvedev har det börjat gå åt fel håll.
              Ryssland är mer auktoritärt. Man rustar upp sin krigsmakt. Man
              är mer offensiv i Östersjöområdet än tidigare.
            </seg>
            <seg xml:id="i-2dd7875560619494-0">
              Jag vet att detta aldrig har bekymrat Lars Ohlys parti i historien
              när Ryssland och dess föregångare har ägnat sig åt sådant här,
              men vi andra har varit bekymrade över det.
            </seg>
            <seg xml:id="i-b4c0ec87cfcb792d-0">
              Det är en utveckling som jag menar måste påverka svenskt försvar
              på sikt. Det är en diskussion som naturligtvis måste tas inför
              nästa försvarsbeslut 20122013. Men vi ser de tendenserna i dag,
              och det bör leda till en omfokusering.
            </seg>
            <seg xml:id="i-8d2242b07e16d19c-0">
              Vi är i dag helt inriktade på att vi ska vara närvarande i andra
              delar av världen med vårt försvar. Det ska vi vara, men vi måste
              också ta ansvar för vår egen säkerhet. Det är bedömningen av utvecklingen
              i Ryssland som ligger bakom denna ståndpunkt som vi har.
            </seg>
            <seg xml:id="i-9fd83d07127a5961-0">
              Vi står bakom alla de försvarsbeslut som har tagits, men för
              framtiden och inför 2012 års försvarsbeslut vill jag sätta i gång
              en diskussion om att vi måste vara mer vaksamma på vad som händer
              i Ryssland.
            </seg>
          </u>
          <note type="speaker" xml:id="i-fd12db6d11a3919a-0">
            Anf. 51 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-5">
            <seg xml:id="i-6a4d67bf86c3b6e2-0">
              Herr talman! Man har inte råd med allting, utan man får välja
              i politiken. Vi rödgröna väljer att satsa på jobben, på välfärden
              och på miljön. Vi inser att det kommer att kosta en del, och vi
              försöker betala det på ett ansvarsfullt sätt, bland annat genom
              att minska utgifterna för det militära försvaret. Vi tror att
              det är rimligt i dagens värld att inte se det militära försvaret
              som prioriterat. Jag tror att en majoritet av väljarna delar den
              uppfattningen. Det gör uppenbarligen också flera av dina regeringskolleger,
              som tycker att du har en närmast alarmistisk syn på det militära
              försvarets utveckling.
            </seg>
            <seg xml:id="i-45c529a731dd7991-0">
              Dessutom vill Jan Björklund och Folkpartiet att vi ska gå med
              i Nato, att vi ska ansluta oss till en försvarsdoktrin som innehåller
              kärnvapen, att vi ska bli en del av en militär allians också i
              strid med en uppfattning hos en mycket stor del av det svenska
              folket.
            </seg>
            <seg xml:id="i-9caff22eecc364c6-0">
              Min fråga är: På vilket sätt gynnar det Sveriges ställning att
              vi skulle äventyra Sveriges säkerhetspolitik genom den typen av
              åtgärder? Det leder till osäkerhet, och det leder till försämringar
              på andra områden i samhället.
            </seg>
          </u>
          <note type="speaker" xml:id="i-ad9bc5c1e5a355e2-0">
            Anf. 52 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-15" who="unknown">
            <seg xml:id="i-23f0ce494b9844df-0">
              Herr talman! Jag tror att Lars Ohly har rätt såtillvida att man
              inte vinner några väljare på att diskutera försvarspolitik. Möjligen
              gör man det genom att skära ned så att man kan använda pengarna
              till andra saker. Det är fullt möjligt att det Lars Ohly ägnar
              sig åt är valtaktiskt rätt jag utesluter inte det.
            </seg>
            <seg xml:id="i-f581e10e4b51aab3-0">
              Problemet är att det politiska uppdraget är något större än att
              bara vinna val. Man måste också ta ansvar för ett land och en
              stat på sikt. Om Ryssland utvecklas i den riktningen att man rustar
              upp sin krigsmakt den är offensiv i Östersjöområdet måste det
              få konsekvenser för svensk säkerhetspolitik.
            </seg>
            <seg xml:id="i-693439ab03c2353b-0">
              Jag är helt medveten om att Lars Ohly har övertygat Mona Sahlin
              om att det ska skäras 2 miljarder på försvaret redan från den
              1 januari, vilket innebär massiva regementsnedläggningar. Det
              är snart inte möjligt eftersom vi inte har så många kvar, men
              de som finns kvar kommer att utsättas för massiva nedläggningar.
              Det är naturligtvis Lars Ohlys politik den har alltid varit sådan.
            </seg>
            <seg xml:id="i-922f13d5c926d4fa-0">
              Sverige är en del av västvärlden. Det är vår yttersta bevekelsegrund
              i Folkpartiet för att Sverige också bör vara en del av västvärldens
              politiska organisationer och försvarsorganisationer. Vi har sagt
              i Alliansen att den frågan inte kommer att aktualiseras de kommande
              fyra åren det är vi överens om. Långsiktigt platsar Sverige i
              den demokratiska världen, och det är där Lars Ohly och jag har
              olika grunduppfattning.
            </seg>
          </u>
          <note type="speaker" xml:id="i-ba4945b5774fecc6-0">
            Anf. 53 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-4">
            <seg xml:id="i-b4ecfeb509927fda-0">
              Herr talman! Vilken lärare var bäst på att få ordning i klassrummet
              under er skoltid? Var det den som var bäst på straff eller den
              som var bäst på att ha en bra dialog och visade respekt för eleverna?
            </seg>
            <seg xml:id="i-015e8025b801ed12-0">
              Vilken lärare var det som lärde er mest i skolan? Var det den
              som satsade på kontroll och disciplin eller den som satsade på
              kreativitet och fritt tänkande?
            </seg>
            <seg xml:id="i-2991bfd954c22348-0">
              Jag tycker att vi ska ställa oss frågan vilket samhälle som väntar
              eleverna när skolan är färdig. Vilka förväntningar har det moderna
              samhället, universiteten och arbetsmarknaden på dem som lämnar
              skolan? Kommer det att behövas mer auktoritetstroende och blind
              lydnad eller mer fritt och kritiskt tänkande? Behöver vi medborgare
              som sitter och väntar på att få instruktioner uppifrån eller som
              vågar ta självständiga beslut i ett alltmer globaliserat samhälle?
              Kommer morgondagens innovatörer och företagare att vara de som
              har varit duktiga på att lära sig allt som står i boken utantill
              eller de som på ett kreativt sätt kan använda sig av den kunskap
              som de har fått?
            </seg>
            <seg xml:id="i-79b28fb33865d293-0">
              Att ta ansvar för skolan handlar om att rusta eleverna för framtiden.
              Det är inte skolans viktigaste uppgift att ägna sig åt disciplinära
              åtgärder eller straff. Trots det är det där väldigt mycket av
              skoldebatten har rört sig de senaste åren.
            </seg>
            <seg xml:id="i-8e6029d51a8837fa-0">
              Skolan ska förbereda eleverna för den verklighet som väntar.
              På vilket sätt förbereds ungdomarna i dag för den verklighet som
              väntar dem när skolan börjar likna den vi hade på 50-talet?
            </seg>
          </u>
          <note type="speaker" xml:id="i-f66ad3518f36a01c-0">
            Anf. 54 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-16" who="unknown">
            <seg xml:id="i-843aac2760981443-0">
              Herr talman! Jag är glad att Maria Wetterstrand tar den här diskussionen,
              då hennes allianskompisar brukar huka i skoldebatten.
            </seg>
            <seg xml:id="i-65fca785e09b8bf0-0">
              Jag tycker att frågan är rätt ställd: Vilka lärare är de bästa?
              Det är många egenskaper en lärare ska ha. Jag tror att vi har
              slagit in på ett felaktigt spår i Sverige när vi har rustat ned
              ämneskunskaperna kraftigt i den svenska lärarutbildningen i reform
              efter reform. Det är de kunniga lärarna som är de bästa. Det är
              de jag delar helt den uppfattningen som till sist får elevernas
              respekt.
            </seg>
            <seg xml:id="i-80f839ffb085691c-0">
              En historielärare måste själv vara duktig i historia. Om man
              själv inte är duktig i historia när man ska undervisa i historia
              blir man läroboksbunden, och det blir en torftig undervisning.
              Man kommer inte att kunna svara på frågor från eleverna om man
              inte själv kan sitt ämne. Det är därför vi nu gör om de rödgröna
              utbildningsreformerna, där man gång på gång har nedprioriterat
              ämneskunskaper.
            </seg>
            <seg xml:id="i-f8c20619762316f3-0">
              Vi lyfter nu ämneskunskaperna i den svenska lärarutbildningen.
              Vi får mycket kritik för det också, för en del gillar det inte
              alls. En del har gillat det mer flummiga, att det inte är kunskaper
              som är det viktiga. Men för oss är kunskaper det viktiga. Om det
              råder oordning i klassrummet lär sig eleverna ingenting, och då
              måste det till sist också finnas befogenheter för lärarna. Men
              det viktiga är naturligtvis kunskapsuppdraget.
            </seg>
            <seg xml:id="i-5991ede0ce126e8e-0">
              Kreativitet är en viktig egenskap. Men kreativitet kommer inte
              av sig själv. Kreativitet kommer av kunskap. Ska man skriva en
              blomstrande uppsats som är fantastisk att läsa för andra måste
              man först lära sig skriva. Man måste först lära sig stava, ordens
              betydelse och grammatiken. Det går inte att bara säga att vi struntar
              i kunskap och att alla nu ska vara kreativa. Kreativitet kommer
              av kunskap, Maria Wetterstrand.
            </seg>
          </u>
          <note type="speaker" xml:id="i-f6e0b7fc8ed33a95-0">
            Anf. 55 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-5">
            <seg xml:id="i-1882f9b41008d03e-0">
              Herr talman! Tack för den lektionen om att kunskap är en bra
              grund. Jag tycker att vi ska hålla fast vid det lite grann. Man
              kan diskutera skolpolitik i all oändlighet och inte komma någonstans
              om man inte också ser till att skolan har ordentligt med resurser.
              Det är dags att bredda skoldebatten från det väldigt enkelspåriga,
              att den är gammaldags, dåligt grundad i forskning och inte passar
              i dagens samhälle, till att bli en helhet som handlar om att sätta
              eleverna och lärarna i fokus.
            </seg>
            <seg xml:id="i-59f0b4a26163a2bc-0">
              Skolans resurser blir allt knappare i dag. Så har det varit under
              lång tid jag ska absolut inte påstå att skolpolitiken har varit
              perfekt. Jag vill tacka Jan Björklund för allt han har gjort för
              att lyfta upp skoldebatten inom politiken. Men resurserna blir
              allt knappare, och det är svårt för lärarna att hinna vara lärare
              när de samtidigt ska vara vaktmästare, ordningsman och kurator.
            </seg>
            <seg xml:id="i-847548e7818c6c6e-0">
              Ansvaret för de offentliga finanserna: Javisst, det är jätteviktigt.
              Men vi behöver en ny regering som också är beredd att ta ansvar
              för en fungerande offentlig sektor. Det är där skolan finns, och
              skolan behöver långsiktighet, mer resurser och lärare som kan
              vara lärare. Det är det som är att ta ansvar. Och vi har råd med
              det, därför att vi höjer en del skatter. Det är värt att göra
              det för att kunna lägga pengarna på dem som har det svårt i skolan.
            </seg>
          </u>
          <note type="speaker" xml:id="i-a0415d2912ea0a30-0">
            Anf. 56 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-17" who="unknown">
            <seg xml:id="i-850cf60226b993ac-0">
              Herr talman! Att höja skatterna är i och för sig galet, men om
              ni ändå lade det på skolan! Men ni gör inte det, utan ni lägger
              det på ökade bidrag för att inte jobba. Det är ju det ni gör.
            </seg>
            <seg xml:id="i-ffe83771e80f3db8-0">
              Er skolpolitik, Maria Wetterstrand, har prövats. Den har prövats
              i 40 år i Sverige. Du kan säga att det inte var just Miljöpartiet
              utan Socialdemokraterna, men ni har ju i grova drag samma inriktning:
              Det ska inte vara betyg, det ska inte vara prov, det ska inte
              vara krav, lärarna ska inte vara auktoritära och eleverna ska
              styra skolan. Det är den politik som har prövats i 40 år, och
              jag skulle säga att den har misslyckats kapitalt. Resultaten har
              sjunkit oavbrutet i 20 år nu. Allt färre vill jobba som lärare
              i skolan.
            </seg>
            <seg xml:id="i-8d59e48dc03da726-0">
              Du tycker att ordet disciplin i skolan är så förhatligt. De flesta
              som jobbar i skolan upplever att det är för dålig ordning. Vem
              drabbas av det? Det är inte jag som drabbas av det, utan det är
              de elever som behöver lugn och ro som drabbas av det.
            </seg>
            <seg xml:id="i-f3abd3ead643b4f0-0">
              Maria Wetterstrand säger att kritiskt tänkande ska uppmuntras.
              Det tycker jag också. Kritiskt tänkande är viktigt i skolan. Men
              kritiskt tänkande innebär att man med vissa kunskaper utmanar
              andra kunskaper med sitt kritiska tänkande. Kritiskt tänkande
              utan kunskaper i botten blir bara att man tjafsar emot i största
              allmänhet, och det utvecklar ingenting.
            </seg>
          </u>
          <note type="speaker" xml:id="i-d4f0e22fb5519a9a-0">
            Anf. 57 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-290ccb5ddb7a25e7-2">
            <seg xml:id="i-93c6f115fce8e533-0">
              Herr talman! Vi är i slutet av alliansregeringens första mandatperiod,
              och av allt att döma går vi en väldigt spännande valrörelse till
              mötes. Vad vi i alliansregeringen har åstadkommit och vart vi
              är på väg är en talande kontrast mot vänstersidans idéer.
            </seg>
            <seg xml:id="i-a30f5f02a58ef46b-0">
              Vi har grundat i tydliga värderingar gett större utrymme för
              människor att bestämma själva. Vi omformar system för att vara
              till för personer i stället för att omforma personer för att vara
              till för systemen. Vi ger stöd till dem som behöver samhällets
              skyddsnät förstås, men vi betonar också personligt ansvarstagande
              och premierar arbete, för arbete är grunden för välstånd och välfärd.
            </seg>
            <seg xml:id="i-27af8110627ce76f-0">
              Regeringen har haft att brottas med den värsta ekonomiska krisen
              sedan 30-talet. Det har ställt krav på ansvarstagande. Ekonomiskt
              lättsinne hade varit förödande. Om regeringen hade lyssnat på
              oppositionens lockrop och krav på nya utgifter till snart sagt
              varje område hade vi varit i en mycket bekymmersam situation i
              dag, en situation som många andra länder i vår närhet befinner
              sig i.
            </seg>
            <seg xml:id="i-f4a493205fa16e13-0">
              Vi har avskaffat en lynnig och omoralisk fastighetsskatt. Vi
              har utvecklat vården, och köerna har kortats. 181 nya vårdcentraler
              har tillkommit för att erbjuda nära vård. Skolan har förbättrats,
              vanliga löntagare och pensionärer har fått sänkt skatt, sjukskrivningstalen
              har minskat liksom antalet förtidspensioneringar, äldreomsorgen
              i Sverige har förstärkts.
            </seg>
            <seg xml:id="i-7ace2299e8163ed8-0">
              Vi har genomfört viktiga välfärdsreformer i vårt land.
            </seg>
            <seg xml:id="i-fce545f524bfc652-0">
              Politik påverkar människors vardag. Därför är det viktigt att
              inte oansvarigt önsketänkande får ta över. Politik får konsekvenser,
              och det handlar om att vara realistisk. Realism och engagemang
              når långt. Och det är med realism och engagemang som vårdköerna
              har kortats radikalt; väntetiderna är på väg nedåt i snabb takt.
              Vi har lyckats upphäva det som många trodde var en tröstlös naturlag
              långa köer.
            </seg>
            <seg xml:id="i-787ebe35bdba5646-0">
              Det är med realism och engagemang som jag vill gå vidare och
              sätta en gräns för väntan på landets akutmottagningar. Jag tror
              att nästan alla kan vittna om orimliga väntetider, och jag tycker
              att fyra timmar borde vara en gräns som aldrig någonsin ska överskridas
              när det gäller väntan.
            </seg>
            <seg xml:id="i-a93a116bfbe394a0-0">
              Det är med realism och engagemang som den största psykiatrireformen
              på decennier har sjösatts till sjuka människors fromma. Det är
              med realism och engagemang som vi öppnar för mångfald och konkurrens
              som främjar vårdpersonalens arbetsvillkor och som möter patienternas
              vårdbehov. Det är det viktigaste.
            </seg>
            <seg xml:id="i-f2fe2d4de093fa2c-0">
              Det är med realism och engagemang som vi tar viktiga steg vad
              gäller både patientsäkerhet och kvalitet i vården. Det är inte
              systemen som ska vara heliga, det är människornas behov som är
              det centrala. Det är den inställningen som är skillnaden mellan
              en framgångsrik och en misslyckad politik.
            </seg>
            <seg xml:id="i-aa5171bb9fbfdacd-0">
              Herr talman! Låt mig få påtala några exempel på oppositionens
              bristande realism och skeva värderingar. Vänsterpartiet saknar
              energipolitik, och det har belysts tidigare här i dag. Det borde
              inge oro hos alla ansvarstagande i vårt land. Energipolitiken
              är en viktig grund för framtid och för arbetstillfällen. Det gäller
              överallt men inte minst i ett litet exportberoende land med mycket
              av energiintensiv industri. Eller ta familjepolitiken. Det är
              med en förfärande iver som Vänstern vill styra och ställa med
              folks vardagsliv. Föräldrarnas egna val, deras egen verklighet
              och deras egna överväganden spelar ingen som helst roll. De sociala
              ingenjörerna som tävlar i att lägga samhället till rätta efter
              ideologiska mallar vet alltid bättre.
            </seg>
            <seg xml:id="i-7e9c1810073323ce-0">
              Är det realistiskt? Är det realistiskt att tro att människors
              mest privata livsvillkor ska kunna formas efter ritborden hos
              självbelåtna ideologer? Är det ens moraliskt?
            </seg>
            <seg xml:id="i-af5a3ca62cd34865-0">
              Är det realistiskt att efter varje gång nya oroligheter blossar
              upp i svenska förorter peka på alla möjliga faktorer som har med
              annat än den enskildes ansvar att göra, vare sig enskilda nu är
              ungdomar eller deras föräldrar? Är det realistiskt att alltid
              söka efter omständigheter i stället för faktisk skuld? Är det
              ens moraliskt?
            </seg>
            <seg xml:id="i-b9efbac4a1da6ead-0">
              Är det realistiskt att Sverige lämnar Afghanistan, att utifrån
              en grundlig motvilja mot USA backa ut ur våra internationella
              åtaganden och stöd för det afghanska folket? Är det ens moraliskt?
            </seg>
            <seg xml:id="i-a59d90b22ec66b48-0">
              Kanske förslagen om arbetstidsförkortning ändå är det mest belysande.
              Ansvarskännande politiker och ekonomer har ägnat väldigt mycket
              tankemöda åt att brottas med den här frågan: Hur ska vi kunna
              få ekonomin att räcka till för att ge vård och välfärd när andelen
              äldre blir större? Samtidigt har vi en opposition där partier
              kräver minskad arbetstid för alla. Både Vänsterpartiet och Miljöpartiet
              vill ha lagstadgad 30-timmarsvecka. Miljöpartiet vill ha 35-timmarsvecka
              inom fyra år. Vänsterpartiet kräver 30 timmars arbetstid med bibehållen
              lön.
            </seg>
            <seg xml:id="i-63ed76933ae806ec-0">
              Att sänka arbetstiden från 40 till 30 timmar skulle bara inom
              vårdens och äldreomsorgens område kosta omkring 80 miljarder kronor
              per år. Räkneexemplet gäller alltså bara vård och omsorg, och
              summan hisnar. Vad säger det om realismen att sänka arbetstiden
              för alla med bibehållen lön på hela arbetsmarknaden?
            </seg>
            <seg xml:id="i-6c8742876a10f5d4-0">
              Jag tror att ledighetslinjen vore förödande för välfärd och välstånd,
              och vi ska förstås inte gå i den riktningen. Det är farligt att
              förväxla politisk vilja med önskedrömmar, herr talman.
            </seg>
            <seg xml:id="i-99f5473994a1aaa9-0">
              Herr talman! Jag har några gånger tidigare här i kammaren tagit
              utgångspunkt i ett par populära tv-program för att beskriva oppositionens
              agerande i politiken. Nu har turen kommit till gör-det-själv-programmen.
              Ni vet sådana program som Äntligen hemma , som möjligen skulle
              kunna tjäna som rubrik på De rödgrönas förslag till ofinansierade
              arbetstidsförkortningar, men det är inte det som det handlar om.
              Här kan man se oppositionens företrädare i snickarbyxor som aktörer
              i programmet Fuskbyggarna . Här ska det byggas kollektivhus med
              rödgröna storblommiga tapeter, lika för alla.
            </seg>
            <seg xml:id="i-42094c39ce0013ad-0">
              Lars Ohly är försedd med hammare förstås, men också med skära
              sin vana trogen. Mona Sahlin verkar mest vara agerande som plattläggare,
              och tillsammans gör de sitt yttersta för att isolera bygget Sverige
              från omgivningen. Det mesta är uppåt väggarna. Ohly tjurar lite,
              han vill bygga en mur för att ersätta en annan som fallit.
            </seg>
            <seg xml:id="i-6631520b1d35c6fb-0">
              Fuskbyggarnas arbete kännetecknas av att de inte bygger en stabil
              grund för fortsatt ansvarstagande. Man väljer det snabbaste byggsättet
              i stället för den stabilaste. Med spackel och maskeringstejp försöker
              man kortsiktigt skyla de värsta skavankerna, och man undviker
              att bygga förråd, skafferi och matkällare. Här gäller det att
              använda ytan för roligare saker, nu i stället för sedan. Att byggnaden
              saknar tak bekymrar inte så mycket, eftersom man bara planerar
              för bra väder. Internationell snålblåst och inhemsk nederbörd
              tänker man effektivt bort. Det blir naturligtvis inget annat än
              ett luftslott, herr talman.
            </seg>
            <seg xml:id="i-b39e692555f10741-0">
              Herr talman! Under den här inspelningen har man ibland kunnat
              se huvudrollsinnehavarna irra in i andra inspelningar, till exempel
              i programmet Lyxfällan som vill uppmärksamma personer som gör
              av med pengar som de inte har. Många gör bedömningen att Efterlyst
              kan göra oppositionens företrädare till stjärnor i kommande programsäsonger.
            </seg>
            <seg xml:id="i-01c7fb486b5ce4e1-0">
              Herr talman! Apropå hus kan vi se dogmatikens verkningar över
              hela det politiska fältet. När det gäller fastighetsskatten är
              det för mig obegripligt hur man återigen vill rigga ett system
              som med omedelbarhet slår mot väldigt många och som på sikt kommer
              att slå mot allt fler. Här har vi cyniker från Miljöpartiet som
              säger samma sak som Bosse Ringholm tidigare har sagt: Har man
              inte råd får man väl låna för att betala skatt. Har man inte råd
              får man väl sälja sitt hus. Detta är cynism i kubik.
            </seg>
            <seg xml:id="i-6a614716958e28a9-0">
              Ett äldre par i Mona Sahlins hemkommun, Nacka, har ett hus som
              har ett högt taxeringsvärde, men hushållsinkomsten är högst normal.
              De uppger att de inte kommer att kunna bo kvar om Vänsterns förslag
              blir verklighet, och det beror på att deras skatt kommer att öka
              med 1 500 kronor per månad om Vänsterns förslag genomförs.
            </seg>
            <seg xml:id="i-69a010cace3bba11-0">
              Frågan är: Är det här en mänsklig politik? Är det anständigt
              att vanligt folk ska riskera att drabbas på det här sättet? Jag
              tycker inte det, herr talman. Jag tycker att svenska folket förtjänar
              mycket bättre än så, och det får man med en fortsatt alliansregering.
            </seg>
          </u>
          <note type="speaker" xml:id="i-b7547fb2ce8b87ef-0">
            Anf. 58 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-6">
            <seg xml:id="i-2ce73567198f2a11-0">
              Herr talman! Socialministern har varit ansvarig för en av de
              utförsäljningar som har genomförts, utförsäljningen av apotek.
              Ett antal riskkapitalbolag har kommit in på marknaden och fått
              möjligheter att sälja mediciner, så många som möjligt antar jag
              att de har som affärsidé. Avregleringar och privatiseringar är
              ju ett paradnummer, inte bara för regeringen utan också för Kristdemokraterna,
              som driver på att vi ska äga mindre gemensamt för att några i
              stället ska kunna göra sig en rejäl hacka på sitt ägande.
            </seg>
            <seg xml:id="i-3c1801074d077151-0">
              Nu verkar det vara nya utförsäljningar på gång. Att vi äger till
              exempel Vattenfall tillsammans faller inte Kristdemokraterna i
              smaken. Enligt finansmarknadsminister Odell är det ett av de bolag
              som nu ska prövas. Att minska det statliga ägandet totalt sett
              är en viktig målsättning. Det kanske även gäller LKAB och sådant
              som vi hittills har ägt tillsammans och som vi haft stor nytta
              av därför att ägandet har gett oss möjligheter att utöva makt
              och att använda ägandet för en bra regionalpolitik, en bra miljöpolitik
              och en bra rättvisepolitik i samhället. De möjligheterna minskar
              naturligtvis. När ägandet övergår i privata händer blir också
              makten överförd till dem som äger. Det ger i sin tur också en
              ganska dålig utveckling för oss som har ägt tillsammans att plötsligt
              göra oss av med sådant som har varit både vinstgivande och gett
              oss möjligheter att påverka och i stället plötsligt se att vi
              har avhänt oss möjligheten att använda ägandet men också inkomster
              från de här företagen i framtiden. Vattenfall är ju ett exempel
              på ett väldigt vinstdrivande statligt företag.
            </seg>
            <seg xml:id="i-36b84cc036ae0852-0">
              Jag skulle önska att vi i stället utvecklade ägandet och såg
              till att Vattenfall var en spjutspets i den nödvändiga omställningen
              av energipolitiken. Men ni kristdemokrater tycker att vi ska sälja
              ut. Varför? Vad är argumenten för utförsäljningar av Vattenfall,
              LKAB eller andra statliga företag, Göran Hägglund?
            </seg>
          </u>
          <note type="speaker" xml:id="i-b468e83ae8db6f17-0">
            Anf. 59 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-3">
            <seg xml:id="i-f7ff695cac049438-0">
              Herr talman! Vår principiella syn är att staten eller det offentliga
              ska äga det som är viktigt att vi äger. Verksamhet som är föremål
              för verksamhet på en konkurrensutsatt marknad kan andra bedriva.
              Det har lett till att regeringen under den gångna mandatperioden
              har sålt en spritfabrik, och jag tror att ganska få lider allvarliga
              men till följd av detta. Vi har gjort någonting väldigt klokt
              när vi har sålt och gett privata aktörer möjlighet att göra detta
              i stället. Vi har fått in stora pengar som vi har kunnat använda
              för att minska statsskulden, vilket i sin tur spelar roll för
              räntenivåer och Sveriges förmåga att stå emot när det blåser.
            </seg>
            <seg xml:id="i-b06ec34d21bb66dc-0">
              Lars Ohly har en annan syn på vad staten ska äga. Till exempel
              gillar han inte att man kan sälja läkemedel i butiker. Det vill
              han förbjuda. Han vill ta tillbaka det till apoteken. Och, by
              the way, alla de apotek som nu ägs av andra aktörer tycker han
              att man med statliga pengar ska köpa in igen. Som om inte det
              vore nog tycker han att det är fel att vi har olika aktörer som
              är verksamma inom hälso- och sjukvårdssektorn. Han vill till och
              med använda skattebetalarnas pengar för att ge extra statsbidrag
              till de kommuner och landsting som tar in verksamhet som i dag
              ligger på andra aktörer för att socialisera eller driva allting
              i offentlig regi.
            </seg>
            <seg xml:id="i-b14f4c10838809b9-0">
              Jag tror att den här dogmatiken är farlig, Lars Ohly. Jag tror
              att det är viktigt att det finns flera olika aktörer som gör på
              lite olika sätt, naturligtvis med tuffa kvalitetskrav, men att
              man kan mäta och jämföra och utifrån det förbättra. Lars Ohly
              är väljarna skyldig ett besked om på vilket sätt han tror att
              det kommer att bli bättre om valfriheten minskar. På vilket sätt
              kommer det att bli bättre om det offentliga driver all vård och
              man förbjuder det privata? På vilket sätt kommer det att bli bättre
              om vi betalar bidrag till de landsting och kommuner som inte lägger
              ut någonting på andra aktörer och om vi får mer av enhetlighet
              i stället för mångfald?
            </seg>
          </u>
          <note type="speaker" xml:id="i-80b5994d1a834b4d-0">
            Anf. 60 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-7">
            <seg xml:id="i-8c3ffcee4109bb1a-0">
              Herr talman! Det här var ett av de mer dogmatiska försvarstalen
              för privatiseringar, avregleringar och utförsäljningar som har
              hållits, i alla fall i partiledardebatter så länge jag har varit
              med. Ni ska till varje pris göra er av med allting som skulle
              kunna vara utsatt för konkurrens och ser till att allting utsätts
              för konkurrens. Därmed kan ni göra er av med i princip allt, som
              nu sjukvård producerad på en konkurrensutsatt marknad, skola,
              barnomsorg, äldreomsorg. För den delen är LKAB mycket konkurrensutsatt,
              och Vattenfall är konkurrensutsatt. Sälj hela skiten, verkar vara
              Göran Hägglunds melodi. Det är att göra oss alla fattigare för
              att några ska bli rikare.
            </seg>
            <seg xml:id="i-ee55547062a5a02a-0">
              Marknadsintresset ska styra. Vinstintresset är alltid bättre
              och viktigare än demokratin i Göran Hägglunds värld, medan jag
              menar att vi ska använda det gemensamma ägandet för en bättre
              regionalpolitik, en bättre miljöpolitik och ett rättvisare Sverige.
              Det är en framsynt politik.
            </seg>
          </u>
          <note type="speaker" xml:id="i-c604398beb54a12f-0">
            Anf. 61 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-4">
            <seg xml:id="i-fd9b0bbb5036a985-0">
              Herr talman! Det här är inte dogmatik. Här handlar det verkligen
              om pragmatism. Min uppfattning är att staten behöver bedriva viss
              verksamhet och att det offentliga har en viktig roll att spela
              i form av kommuner och landsting. Det är Lars Ohly som står för
              dogmatiken här när det handlar om att inget ska drivas av någon
              annan än det offentliga. Det är en farlig syn, menar jag.
            </seg>
            <seg xml:id="i-18abe2568f10fb85-0">
              Jag ska beskriva det här, Lars, lite tydligare. Till exempel
              när det gäller Vin &amp; Sprit, varför skulle staten bedriva spritfabriker
              som konkurrerar med andra på en internationell marknad? Det hade
              ingen alkoholpolitisk funktion, och det fanns heller inga andra
              särskilda skäl till att staten skulle driva det. Det kunde säljas.
              Däremot tycker jag att Systembolaget, som spelar en viktig alkoholpolitisk
              roll i det svenska samhället, ska bibehållas i statens ägo. Det
              är pragmatism, det är klokskap.
            </seg>
            <seg xml:id="i-32db52ecf4ecea58-0">
              Herr talman! Människor kan känna sig trygga i att vi kommer att
              hantera det här på ett ansvarsfullt sätt för skattebetalarnas
              del men också för företagen, deras anställda och möjligheterna
              att få verksamheterna utvecklade framöver.
            </seg>
          </u>
          <note type="speaker" xml:id="i-775fe9bf08ca2176-0">
            Anf. 62 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-6">
            <seg xml:id="i-34d8e8c7f0a3a97e-0">
              Herr talman! Göran Hägglund pratar om huruvida det är rimligt
              att vanliga människor ska drabbas på det här sättet och syftar
              på fastighetsskatten för villor värda över 6 miljoner på marknaden,
              där det finns en begränsningsregel som gör att ingen behöver betala
              mer än högst 4 procent av sin inkomst i just fastighetsskatt.
            </seg>
            <seg xml:id="i-c991edeb39b3f06f-0">
              Jag skulle snarare vilja ställa frågan huruvida det är rimligt
              att vanliga människor drabbas på det sättet med hänvisning till
              de förändringar i sjukförsäkringen som den här regeringen har
              genomfört. Över 5 000 av dem som utförsäkrades och kastades ut
              ur sjukförsäkringen vid årsskiftet är nu på väg tillbaka in i
              sjukförsäkringen. De har helt enkelt varit för sjuka för att komma
              in på arbetsmarknaden, trots att de tvingades till Arbetsförmedlingen.
              Och inte blev de friskare av att de tvingades ut ur den trygghet
              som sjukförsäkringen gav dem.
            </seg>
            <seg xml:id="i-4c110a856b5616f0-0">
              Missförstå mig inte! Jag tyckte inte heller att det var bra förut.
              Det fanns en tendens att människor förblev passiva under lång
              tid, människor som skulle kunna ha tagit sig vidare med rätt hjälp.
              Miljöpartiet har alltid jobbat hårt för mer pengar till rehabilitering.
              Det var inte perfekt förut, men det är ännu värre nu, därför att
              det är ett så stelbent system där individen sätts på undantag.
            </seg>
            <seg xml:id="i-6b0fddeaa6794b97-0">
              När regeringen bytte system försattes sjuka människor i osäkerhet
              och otrygghet. Det är knappast någonting som gör dem friskare.
              Att den som är sjuk ska pressas att jobba är sällan något som
              leder till bra hälsa på längre sikt.
            </seg>
            <seg xml:id="i-4e933ef0474547e9-0">
              Regeringens bedömning grundade sig på att endast 10 procent av
              dem som utförsäkrades skulle behöva återgå till sjukförsäkringen.
              Nu visar det sig att det handlar om minst det tredubbla. De blev
              visst inte friska helt plötsligt, trots att de fått både mindre
              pengar från försäkringen och hårdare krav på sig att söka jobb.
            </seg>
            <seg xml:id="i-5b231b0dab0f03ba-0">
              Ansvar för individens frihet, pratar Göran Hägglund gärna om,
              och ofta handlar det om sänkta skatter. Men jag tycker att det
              också behövs ett ansvar för individens rättigheter till en trygg
              sjukförsäkring. Hur kan regeringen ha gjort en så grov felbedömning
              av någonting som är så viktigt för människors grundläggande trygghet
              som en bra sjukförsäkring?
            </seg>
          </u>
          <note type="speaker" xml:id="i-8f7356e38afe0253-0">
            Anf. 63 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-5">
            <seg xml:id="i-3db7de043e79329f-0">
              Herr talman! Det är naturligtvis en väldigt viktig fråga som
              Maria Wetterstrand tar upp. Vi ska komma ihåg hur situationen
              var. Sverige hade i jämförelse med varje annat land i vårt område
              dramatiskt högre sjukskrivningstal och förtidspensioneringstal.
              Det var förödande rent ekonomiskt, men ännu viktigare är att det
              vände människor ryggen. Människor fick inte det som fordrades,
              nämligen tidiga insatser. Ingen frågade: Vad kan vi göra? Hur
              kan vi medverka till en rehabilitering som gör att du får möjlighet
              att utifrån dina förutsättningar komma tillbaka och pröva vägar
              tillbaka? Man vände de här människorna ryggen.
            </seg>
            <seg xml:id="i-d0fe0d8f8267eea1-0">
              Regeringen har genomfört ett otroligt viktigt arbete på det här
              området. Jag säger inte att allting är perfekt, men jag menar
              att overksamhet hade varit rent förödande, framför allt för människorna,
              men långsiktigt också ur ekonomisk synvinkel. Vi kommer att fortsätta
              att arbeta med det här området för att säkerställa att det finns
              trygga regler för alla som inte kan arbeta så att de kan ha en
              säkrad ekonomi. De som tidigare vänts ryggen får möjlighet att
              komma tillbaka.
            </seg>
            <seg xml:id="i-7f0d524c2cfa0b53-0">
              Det känns som om frågan om fastighetsskatten undviks från vänstersidan.
              Man vill inte gärna prata om den. Maria Wetterstrand säger: Vi
              har en begränsningsregel.
            </seg>
            <seg xml:id="i-bbb0e84fb8bb1a4c-0">
              Kom ihåg att vi har haft en fastighetsskatt som ni vill återinföra,
              dessutom har vi haft en förmögenhetsskatt. Den förmögenhetsskatten
              är beräknad på att småhusen ska beskattas igen. Då drabbas personer
              som det par i Nacka som jag nämnde av fullständigt orimliga kostnader.
              De har en normal hushållsinkomst och ska betala 1 500 kronor mer
              per månad. Vad innebär det av stabilitet och överblickbarhet för
              det paret?
            </seg>
          </u>
          <note type="speaker" xml:id="i-c845fac0cffbb65f-0">
            Anf. 64 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-7">
            <seg xml:id="i-2d0bbeea69925877-0">
              Herr talman! Jag kan förstå att Göran Hägglund hellre diskuterar
              fastighetsskatten än sjukförsäkringen. Jag vill än en gång upprepa
              att det finns en begränsningsregel i fastighetsskatten som gör
              att ingen behöver betala mer än 4 procent av sin inkomst. Jag
              tror att många inte känner till det eftersom det inte är så i
              dag. Det är en förändring som vi vill göra för att de som inte
              har så stark ekonomi ska klara av att betala den fastighetsskatt
              som vi inför. Det handlar om villor som är värda över 6 miljoner
              kronor på marknaden.
            </seg>
            <seg xml:id="i-33c570e6806e14b4-0">
              När det gäller sjukförsäkringen vill jag säga att väldigt många
              av dem som tvingades att gå till Arbetsförmedlingen med mössan
              i handen nu tvingas tillbaka in i sjukförsäkringen. Jag kan inte
              förstå varför man måste införa ett system som skapar en sådan
              otrygghet när man lika gärna kunde satsa pengar på att människor
              får bra rehabilitering, bra introduktion på arbetsmarknaden och
              att man, om man behöver det, får en förlängd sjukförsäkring utan
              detta stelbenta system som ska behandla alla individer exakt lika.
              Likriktning är inte lösningen. Individuella lösningar behövs på
              det här området.
            </seg>
          </u>
          <note type="speaker" xml:id="i-ba7d66de880e66ac-0">
            Anf. 65 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-6">
            <seg xml:id="i-d3d27d6e28dee8e0-0">
              Herr talman! Det håller jag med om. Tidigare hade vi en likriktning
              i meningen att ingen fick stöd. Nu gör vi individuella insatser
              för var och en för att man ska få möjlighet att komma tillbaka
              utifrån sina förutsättningar. Däri ligger skillnaden, Maria Wetterstrand.
            </seg>
            <seg xml:id="i-97723fd9acfec0e9-0">
              Maria Wetterstrand pratar om begränsningsregeln. Man ska komma
              ihåg att eftersom vi har avskaffat den fastighetsskatt som den
              röda sidan kanske förlorade valet på förra gången behövs ingen
              begränsningsregel. Tidigare hade man en orimlig skattesituation
              då man fick lappa och laga för att om möjligt täppa till för tillfället,
              sedan kom verkligheten i kapp och människor tvingades flytta från
              hus och hem.
            </seg>
            <seg xml:id="i-2a647fadeb996046-0">
              Ni måste införa en begränsningsregel igen för att inte konsekvenserna
              alltför snabbt ska bli alldeles orimliga för alltför många. Problemet
              är att detta slår mot paret i Nacka och kvinnan i Vaxholm. Det
              kommer att slå mot fler och fler för varje år som går så länge
              man har en i grunden rutten tankebas för det system som man vill
              införa. I förmögenhetsskatten finns inte några begränsningsregler
              i era planer. Det slår stenhårt mot människor med mediokra inkomster
              men en förmögenhet på papperet som det inte går att betala räkningar
              med.
            </seg>
          </u>
          <note type="speaker" xml:id="i-ea8e420f9f14225b-0">
            Anf. 66 LARS OHLY (v):
          </note>
          <u who="lars_ohly_6bb860" xml:id="i-540fe38ff4ebabfb-8">
            <seg xml:id="i-4e5176379c1ccb0e-0">
              Herr talman! En tidigare socialdemokratisk socialminister, Gustav
              Möller, hade ett uttryck som lyder: Endast det bästa är gott nog
              åt folket. Det är en bra paroll. Den betyder att vi ska förhindra
              att bygga upp system som leder till att det bästa bara erbjuds
              ett fåtal, det fåtal som har råd att betala för sig.
            </seg>
            <seg xml:id="i-fbf45c027519d8c3-0">
              Det är nog en viktig tanke att hålla vid liv, att det bästa ska
              erbjudas efter behov inte efter plånbokstjocklek. Det är här som
              vinstintresset i välfärdsverksamheterna leder så fel. När sjukvård
              och skolor börja drivas med vinsten som drivkraft börjar de irrelevanta
              frågorna ställas. Det är frågor som: Är det lönsamt att bota den
              här sjukdomen? Är det lönsamt att behandla den här patienten?
              Är det lönsamt att utbilda den här eleven? I ett välfärdssamhälle
              ska de frågorna aldrig ställas. Vård och utbildning ska inte betraktas
              som varor på en marknad. Det handlar om rättigheter som alla ska
              ha tillgång till.
            </seg>
            <seg xml:id="i-6829e663e7b29cd2-0">
              Med gott stöd av sina kommunpolitiker ute i landet gör den här
              regeringen allt för att utförsäljningar och privatiseringar ska
              öka. De utförsäljningarna riskerar att göra oss alla lite fattigare
              bara för att ett fåtal ska kunna bli rikare och kapa åt sig vinster
              av verksamheterna.
            </seg>
            <seg xml:id="i-d897774c8c2aa35b-0">
              Det finns lite väl många exempel på det nu. Medierna har till
              exempel rapporterat om vinster i förskolor som har sålts ut av
              Helsingforss stad. Man kan lugnt säga att det har gått bra för
              de förskolor som har lämnat kommunen och blivit privata. Sedan
              förra valet har 25 förskolor sålts ut av den borgerliga majoriteten
              i Helsingforss stad och tagits över av tio förskolebolag. Ett
              antal nya ägare av dagisföretag har gjort sina livs klipp. De
              har fått möjlighet att köpa gemensam egendom till underpris. Nio
              av de tio bolag som undersöktes av medierna gjorde en sammanlagd
              vinst före skatt på över 10 miljoner kronor. Det tionde bolaget
              hade inte lämnat någon årsredovisning. Därför gick det inte att
              få fram några siffror för det.
            </seg>
            <seg xml:id="i-9d23360d1931e6af-0">
              Enligt Tomas Hjelström som är doktor i redovisning och värdering
              på Handelshögskolan i Helsingfors borde de mindre enheterna ha
              kostat mellan 2 och 4 miljoner kronor. De riktigt stora enheterna
              borde, enligt Tomas Hjelström, ha kostat mellan 30 och 40 miljoner
              kronor. Vad fick då köparna av förskolorna betala? En liten förskola
              såldes för 60 000 kronor. Den största såldes för 805 000 kronor.
              Sammanlagt fick kommunen knappt 3 miljoner för de 25 förskolor
              som såldes ut. Det är en enorm förmögenhetsöverföring till enskilda
              som har gjorts av Alliansen i Helsingforss stad.
            </seg>
            <seg xml:id="i-189c826f4d7c4426-0">
              Apropå överföring av förmögenhet till enskilda utförsäljningen
              av hyresrätter till bostadsrätter, framför allt i centrala lägen
              i storstäderna, har lett till att vissa har kunnat göra ordentliga
              vinster. En hyresgäst köpte sin sexrumslägenhet i centrala Helsingfors
              för 3 miljoner när ett av allmännyttans hus ombildades till bostadsrätter.
              Samma lägenhet bjöds 27 dagar senare ut till försäljning med ett
              utgångspris på 9,5 miljoner en nätt liten vinst på 6,5 miljoner
              på en månad. Häromdagen stod det i medierna att en annan lägenhet
              som hade köpts för 8 miljoner bjöds ut till försäljning för nästan
              19 miljoner, det vill säga 11 miljoner kronor i vinst på tre månader.
            </seg>
            <seg xml:id="i-71d3dad66b1f8e2c-0">
              I Helsingfors stad har en legaliserad stöld försiggått under
              snart 20 år, den så kallade ombildningen av allmännyttiga hyreslägenheter
              till bostadsrätter. Särskilt intensiv har förmögenhetsöverföringen
              varit under perioderna 20002002 och från 2006 fram till i dag.
              Resultatet är att drygt 8 procent av Helsingforss invånare har
              berikat sig på övriga skattebetalares bekostnad. Det är ett citat
              från en debattartikel i Dagens Nyheter den 30 mars i år, skriven
              av Mikael Flovén som på eget initiativ har undersökt den här miljardöverföringen
              från kommuninvånarna till bostadsrättsköparna. Genomgången visar
              att underpriser har satts så att skattebetalarna i princip har
              förlorat 1,7 miljoner kronor på varje lägenhet som har sålts.
            </seg>
            <seg xml:id="i-abc39f4b3ca9047f-0">
              Det är en gigantisk förmögenhetsöverföring. Varför vill högern
              i Helsingforss stad till varje pris föra över förmögenheter som
              vi tillsammans har ägt till ett fåtal privatpersoner? Varför vill
              man använda sin makt till att genomföra sådant? Jo, för att man
              vill ha ett samhälle med ökade klyftor och skillnader. Det kan
              inte finnas något annat skäl.
            </seg>
            <seg xml:id="i-7a16a422d9406479-0">
              Varför gör man så dåliga affärer med skattebetalarnas pengar?
              I Fredrik Reinfeldts hemkommun sålde Moderaterna ut en skola för
              9 miljoner kronor som enligt oberoende företag som var intresserade
              av att köpa den skulle kunna ha varit värd ungefär 40 miljoner.
              Varför gör man så dåliga affärer? Varför säljer man till underpris
              det som vi äger gemensamt? Jo, för att man av dogmatiska skäl
              vill att vi ska äga mindre tillsammans.
            </seg>
            <seg xml:id="i-f754de93e26a5f26-0">
              När skatten sänkts och privatiseringar och utförsäljningar av
              välfärden har genomförts kommer också försäkringslösningar och
              avgiftsfinansiering av välfärdstjänster som självklara följder.
              Den som har fått skatten sänkt allra mest behöver aldrig hålla
              till godo med en dålig välfärd.
            </seg>
            <seg xml:id="i-faeb96468e39970b-0">
              I Helsingfors kan föräldrar som har råd köpa sig rätten att besöka
              Barnsjukhuset Martina. Enligt hemsidan bedriver man den bästa
              tänkbara barnsjukvården för barn mellan 0 och 18 år. Den är dock
              inte tillgänglig för alla, utan man måste vara beredd att betala
              för sig. Antingen köper man ett årsabonnemang, tecknar en barnsjukvårdsförsäkring
              eller betalar vid dörren, vilket kostar 1 400 kronor per besök.
              Varför ska inte den bästa tänkbara barnsjukvården vara tillgänglig
              för alla efter behov? Varför ska de som har råd att betala få
              möjlighet att köpa sig en bättre vård?
            </seg>
            <seg xml:id="i-60c02316f833a9e0-0">
              Det här är exempel på att den svenska välfärdsmodellen håller
              på att börja privatfinansieras. Det mest uppenbara problemet med
              det är att alla i slutändan inte kommer att ha samma rätt till
              en lika god sjukvård efter behov. I stället urholkas den gemensamma
              vården, och utrymmet för en förbättring av den solidariskt finansierade
              vården minskar. Det är väl där förklaringen finns till att högern
              anser att det är viktigt att sälja ut, privatisera och låta vinstintresset
              driva välfärdsverksamheter. Det leder nämligen till det samhälle
              man vill ha.
            </seg>
            <seg xml:id="i-85ec4ffeaaee799a-0">
              Herr talman! Vi har haft olika siffror på arbetslösheten i kommunerna
              i denna debatt. Statsministern har sagt att kommunsektorn i princip
              har fredats. Jag har påstått att även med hänsyn tagen till privatiseringar
              har antalet anställda minskat med 25 000 i denna sektor.
            </seg>
            <seg xml:id="i-f05bd03b4f6a563b-0">
              Vem har rätt? Mina siffror är hämtade från Konjunkturinstitutet.
              Enligt dem har antalet anställda i den kommunala sektorn som drivs
              i kommunal regi minskat mycket mer, med över 50 000. Det har dock
              tillkommit ett och annat jobb i privat organiserade verksamheter,
              men minskningen är trots det minst 25 000. Konjunkturinstitutets
              rapport för 2010 visar detta tydligt.
            </seg>
            <seg xml:id="i-37aeb3b9114dcc8f-0">
              Det är bra att vi har riktiga siffror och kan visa på verkligheten,
              för nedskärningarna är en av anledningarna till den katastrofalt
              höga arbetslösheten. Det är inte bara det att vi borde ha fredat
              välfärdssektorn, utan vi behöver fler undersköterskor i äldreomsorgen,
              fler förskollärare inom förskolan, fler lärare och annan vuxen
              personal inom skolan och fler sjuksköterskor i sjukvården.
            </seg>
            <seg xml:id="i-f6c19cdcc3c0a701-0">
              Men ni har gjort det motsatta. Samtidigt som vi har haft en ekonomisk
              kris som framför allt har drabbat privat industri och exportberoende
              verksamheter har ni skurit ned i välfärdsverksamheterna, vilket
              lett till de extremt höga arbetslöshetstal vi nu ser.
            </seg>
            <seg xml:id="i-26502dbdfc5d0c05-0">
              Nästan 10 procent av arbetskraften är arbetslös. Det är ett misslyckande.
              Det är ert största misslyckande. Det är det misslyckande ni går
              till val på för att bli omvalda för att korrigera, om man ska
              tro Maud Olofsson. Det är helt orimligt.
            </seg>
            <seg xml:id="i-501e415931bfd4e1-0">
              Vi behöver en regering som bekämpar arbetslösheten, som ser till
              att skapa nya jobb, framför allt genom investeringar i välfärden,
              investeringar i nya järnvägar, investeringar i ny energi och miljöteknik,
              investeringar i bostäder, och som ser till att skapa fler utbildningsplatser
              så att fler ungdomar får möjlighet att utbilda sig och matcha
              den arbetsmarknad som förhoppningsvis kommer att växa i framtiden.
              Vi behöver helt enkelt en ny regering och en ny politik en politik
              för arbete.
            </seg>
          </u>
          <note type="speaker" xml:id="i-ddc41cc41ea8bc93-0">
            Anf. 67 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-18" who="unknown">
            <seg xml:id="i-5e3a9ed8f0a418cb-0">
              Herr talman! Jag har läst det utbildningspolitiska program som
              Lars Ohly och Vänsterpartiet lade fram för ett par månader sedan.
              Det innehöll hela den kanonad mot friskolor som Lars Ohly nu avlossade.
              Av sju partier i riksdagen är Vänsterpartiet ensamt om att tycka
              så. Lars Ohly får väl ta en debatt och försöka övertyga sina kompisar
              på vänsterkanten, för både Miljöpartiet och Socialdemokraterna
              har numera den uppfattning som vi har, nämligen att friskolor
              ska tillåtas. Det gäller även dem som drivs i aktiebolagsform.
            </seg>
            <seg xml:id="i-4b17d0c405744c0c-0">
              Det står dock en sak i Vänsterpartiets utbildningspolitiska program
              som är ett stort steg framåt. Vänsterpartiet erkänner för första
              gången att det finns problem med kunskapsresultaten i svensk skola.
              Det är visserligen 20 år för sent, men bättre sent än aldrig.
            </seg>
            <seg xml:id="i-ea8f4eb1d0b17cf6-0">
              Er viktigaste åtgärd är att avskaffa betygen. Det är den viktigaste
              åtgärden i programmet utöver den åsikt ni drev i förra valet,
              nämligen att läxor i skolan ska förbjudas.
            </seg>
            <seg xml:id="i-aa290e9d8621ab13-0">
              Ni har dock intagit en lite ny ståndpunkt i betygsfrågan, för
              ni kan tänka er slutbetyg i årskurs 9 om de är ograderade. Frågan
              om betyg är en central del i den svenska skolpolitiska debatten,
              och därför undrar jag: Vad är ograderade betyg?
            </seg>
          </u>
          <note type="speaker" xml:id="i-19794ae74091b931-0">
            Anf. 68 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-9">
            <seg xml:id="i-7afce9a745983b90-0">
              Herr talman! Det handlar om Godkänd eller Icke godkänd; det är
              ograderade betyg.
            </seg>
            <seg xml:id="i-d8e4d79e26e1adeb-0">
              Men utbildningspolitiken förtjänar ett mer utförligt svar än
              så. Min främsta kritik mot Jan Björklunds skolpolitik förvånar
              många. Jag anser nämligen att Jan Björklund har för lite inriktning
              på kunskap, och då är han ändå den som verkligen har talat om
              kunskap. Samtidigt har han genomfört reformer som för första gången
              leder till att vi har en regering som inte ser som sin uppgift
              att nästa generation ska kunna mer än den föregående.
            </seg>
            <seg xml:id="i-e9d65961e6c4fb86-0">
              Hur kan jag säga så? Jo, ni sänker kunskapskraven på praktiskt
              inriktade gymnasieprogram. Ni gör det under förevändning att det
              är av omsorg om dessa elever. Men den nya arbetsmarknad som växer
              fram kräver mer kunskap, inte mindre. Jag har varit på arbetsplatsbesök
              i pappersindustrin i Grums till exempel. Det är skinande blankt,
              tyst och rent, och de som arbetar där sitter i kontrollrum och
              är mycket högt utbildade. För att klara ett industriarbetarjobb
              i dag krävs det hög utbildning. Sådan är utvecklingen på hela
              arbetsmarknaden. Det kommer att krävas mer kunskaper.
            </seg>
            <seg xml:id="i-0d2cd96959f59bd2-0">
              Dessutom är inte skolans uppgift att bara utbilda arbetskraft.
              Skolans uppgift är också att utbilda människor som tar ansvar
              för de svåraste besluten i vårt samhälle, till exempel att välja
              regering. Att vara med och fatta beslut i demokratiska val är
              det mest avgörande beslut som vi ställer krav på att människor
              ska kunna fatta. För att kunna göra det behöver även min grabb,
              som går på byggnadssnickarprogrammet, kunskaper i historia, samhällskunskap,
              engelska och matematik. Han behöver en bred kunskapsbas.
            </seg>
            <seg xml:id="i-39859538768e0323-0">
              Vidare måste ungdomar ha många dörrar öppna och kunna byta. Därför
              ska vi ha höga kunskapsambitioner i både grundskola och gymnasium.
            </seg>
          </u>
          <note type="speaker" xml:id="i-75a07034f2e2f94f-0">
            Anf. 69 Utbildningsminister JAN BJÖRKLUND (fp) replik:
          </note>
          <u xml:id="i-7d05a51353e305db-19" who="unknown">
            <seg xml:id="i-a028680210dcf1f6-0">
              Herr talman! Vi har prövat den rödgröna utbildningspolitiken
              i ganska många årtionden. Resultaten sjunker. Retoriken låter
              fin, men när den omsätts i politik sjunker resultaten. En tredjedel
              av ungdomarna i varje årskull klarar inte gymnasiet. De hoppar
              av eller går färdigt men blir underkända. Det gäller till och
              med lite mer än en tredjedel.
            </seg>
            <seg xml:id="i-8f5a66c7be7ede9a-0">
              Ert gymnasium för alla har i praktiken blivit ett gymnasium för
              två tredjedelar. Vi har ett tvåtredjedelsgymnasium i dag. Det
              är en stor utslagning i skola och gymnasium på grund av de målsättningar
              ni har satt upp. Varför är det så? Jo, för att ni är totalt fixerade
              vid att alla ska nå teoretisk högskolebehörighet.
            </seg>
            <seg xml:id="i-224cdb511e56b820-0">
              Vi uppvärderar yrkesutbildningarna. Vi har infört yrkeshögskola,
              som ni kallar B-högskola, yrkesvux, nya yrkeslärarutbildningar
              och lärlingsutbildningar. Detta är ni emot eftersom alla då inte
              blir högskolebehöriga. Men poängen är att de får en utbildning
              och att de får ett jobb. Det är bättre.
            </seg>
            <seg xml:id="i-d12566d4b41a15b3-0">
              Ni kallar er för arbetarparti, men ni nedvärderar yrkesutbildningar.
            </seg>
          </u>
          <note type="speaker" xml:id="i-7337a35f0c0a6a8e-0">
            Anf. 70 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-10">
            <seg xml:id="i-47ec15fcfdb7bfac-0">
              Herr talman! Det är precis tvärtom. Låt mig först säga att Jan
              Björklund gärna vill låtsas som om Vänsterpartiet tycker att betyg
              är huvudfrågan. Det är definitivt inte så. Det är kunskapskraven
              och hur kunskap uppnås som är huvudfrågan. Då är resursfrågan
              helt avgörande.
            </seg>
            <seg xml:id="i-5153476291ad6c1f-0">
              Här har vi en utbildningsminister som pratar mycket om kunskap
              och samtidigt skär ned på skolans område. Det är nu 25 000 färre
              kommunalt anställda än tidigare på grund av er regeringspolitik.
              Det är klart att det inte leder till bättre resultat när storleken
              på klasserna ökar och när storleken på klasserna i förskolan ökar.
            </seg>
            <seg xml:id="i-a9bd5c1fb364eb04-0">
              Men det viktigaste nu är att se till att inte stänga dörrar,
              att inte stänga dörrar för min grabb eller för andra som går yrkesinriktade
              program och som kanske så småningom kommer fram till att de vill
              göra någonting annat. De kanske inte passar för sitt jobb. De
              kanske plötsligt blir arbetsskadade och därför måste byta jobb.
              De ska ha så många möjligheter som möjligt, och då krävs det att
              de också har fått med sig så mycket kunskap som möjligt från den
              skola som vi gemensamt finansierar. Där står Jan Björklund svarslös.
            </seg>
          </u>
          <note type="speaker" xml:id="i-e90371820927d216-0">
            Anf. 71 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-7">
            <seg xml:id="i-d0295ca9848a31ae-0">
              Herr talman! En skiljelinje mellan regeringen och vänstersidan
              är synen på alternativa utförare inom välfärdssektorn.
            </seg>
            <seg xml:id="i-32f2bed5e5c505a9-0">
              Det är viktigt att först säga att det är mycket som vi är överens
              om. Vi är överens om att vi ska ha en gemensam finansiering av
              vården och att vi betalar vården med våra skattepengar. Det andra
              är att vården ges efter behov.
            </seg>
            <seg xml:id="i-91b3a4801b9612e3-0">
              Men när det kommer till frågan om olika utförare säger Vänsterpartiet
              dogmatiskt: Nej, det ska inte finnas några andra utförare! Därför
              vill man till exempel på apoteksområdet köpa tillbaka apotek.
              Sannolikt kommer det då att vara så, om olyckan skulle vara framme,
              att Ohly ska försöka kämpa till sig ett visst antal miljarder
              för att köpa apotek i stället för att satsa på andra områden.
              Då är det kanske bra med besked före valet.
            </seg>
            <seg xml:id="i-2c65d13d157161c0-0">
              Man vill förbjuda försäljning av nikotinläkemedel i butiker.
              Man vill avskaffa det vårdval som har lett till att vi har fått
              181 nya vårdcentraler runt om i landet. Det är en ökning med 19
              procent på ett och ett halvt år. Man vill använda pengar till
              att ge extra statsbidrag till kommuner och landsting som tar hem
              verksamheter och alltså inte anlitar alternativa utförare.
            </seg>
            <seg xml:id="i-03f203e019e6eb53-0">
              Vad är tanken bakom detta, Lars Ohly? Skulle du kunna beskriva
              det?
            </seg>
            <seg xml:id="i-eb0ea6e1f9518c37-0">
              Sedan har jag ytterligare en sak som jag är lite nyfiken på.
              Lars Ohly och Vänsterpartiet lägger ned mycket möda på att bekämpa
              försäljning av till exempel nikotintuggummin i Pressbyråkiosker
              och i Åhlénsvaruhus. Förklara den ståndpunkten för mig och hur
              den kan kombineras med Vänsterpartiets krav på att avkriminalisera
              bruk av narkotika. Jag fattar inte hur ni tänker här.
            </seg>
          </u>
          <note type="speaker" xml:id="i-7190978044d39cdf-0">
            Anf. 72 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-11">
            <seg xml:id="i-affefd0053baedd6-0">
              Herr talman! Jag var på National Museum i London i februari.
              Man hade en utställning där en installation dominerade det nedre
              planet. När man såg det var det obegripligt. Det var två stora
              kartor med en mängd piller i. Jag gick fram för att titta på den
              eftersom den såg ganska intressant ut. Då fanns det en förklaring.
              Den visade den genomsnittliga konsumtionen av mediciner, 140 000
              tabletter, för en man respektive en kvinna i Storbritannien under
              ett liv.
            </seg>
            <seg xml:id="i-48899477b41b08c5-0">
              Jag tror inte att svenska medborgare konsumerar mindre medicin.
              Jag tror inte heller att det stora problemet i Sverige är att
              vi äter för lite mediciner. Ibland kanske problemet är att vi
              äter fel mediciner eller att inte rätt personer äter medicin.
            </seg>
            <seg xml:id="i-d41d9f00905c6c48-0">
              Nu har vi fått riskkapitalbolag som har som affärsidé att de
              ska sälja så mycket mediciner som möjligt och göra vinst på att
              sälja så mycket mediciner som möjligt. Är det en bra idé? Nej,
              det är en ganska dålig idé. Det hade varit mycket bättre om vi
              gemensamt hade fortsatt att äga Apoteket och sett till att vi
              hade ett apotek som inte var vinstdrivande utan som fungerade
              i vår tjänst, nämligen som leverantör av mediciner till människor
              som behöver dem, och som också minskar den utveckling som leder
              till ett ökat medicinberoende i samhället.
            </seg>
            <seg xml:id="i-b5bd66f4381f6d67-0">
              Vinstintresset leder ofta fel, Göran Hägglund. Den delen förstår
              inte Kristdemokraterna eller vill de inte se. Jag förstår inte
              tanken bakom att vi ska lägga skattepengar som går till vinst
              i stället för att lägga skattepengar på välfärd. Varför ska skolor
              och sjukvård bedrivas på ett sätt som gör att man överför pengar
              från det skattefinansierade till aktieägare, i stället för att
              anställa fler lärare eller sjuksköterskor? Jag förstår inte det.
              Varför använder man inte skattepengarna på ett ansvarsfullt sätt
              och slutar slösa med dem och bygger ut välfärden i stället?
            </seg>
          </u>
          <note type="speaker" xml:id="i-cb10da623b945d67-0">
            Anf. 73 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-290ccb5ddb7a25e7-8">
            <seg xml:id="i-2ccf695fcff7aa24-0">
              Herr talman! Jag tror att det är viktigt att det finns flera
              utförare eftersom de gör på lite olika sätt, prövar olika modeller
              och får olika resultat. Med det som grund kan vi gå vidare och
              utveckla saker och ting. Om alla gör likadant kommer ingen utveckling
              att ske. Det är detta som gör att vi får nya vårdcentraler som
              växer fram och som erbjuder vård lite närmare.
            </seg>
            <seg xml:id="i-075d778efc6cf6b5-0">
              Innebär det en försämring när Bräcke Diakoni inviger en ny vårdcentral
              i Jönköping och vi som patienter eller medborgare kan välja en
              vårdcentral som de erbjuder? Nej, jag tror inte det. Jag tror
              att det innebär ytterligare en del i ett utbud som underlättar
              för mig att välja och som faktiskt driver utvecklingen i positiv
              riktning.
            </seg>
            <seg xml:id="i-783b5874f2f4abc6-0">
              Vänsterpartierna vill stoppa idéburna eller privata utförare
              och tror att vården blir bättre. Men det är just stelbenta strukturer
              som vi har haft där politiker har bestämt på ett sådant sätt att
              de inte har kunnat möta medborgarnas behov. Vi har haft jättelånga
              köer, och vi har haft brister när det gäller säkerhet. Det håller
              vi på att ändra på, Lars Ohly.
            </seg>
          </u>
          <note type="speaker" xml:id="i-af7c804577fd298b-0">
            Anf. 74 LARS OHLY (v) replik:
          </note>
          <u who="lars_ohly_6bb860" xml:id="i-540fe38ff4ebabfb-12">
            <seg xml:id="i-39c42a5c408d03a4-0">
              Herr talman! Det är inte de idéburna organisationerna som är
              det stora problemet inom välfärdssektorn, utan det är de vinstdrivande
              företagen som ser som sin affärsidé att tjäna pengar på skattemedel.
              Det är det som är det stora problemet.
            </seg>
            <seg xml:id="i-d3fc509c773dee9d-0">
              Vi har till exempel utbildningsföretag som direkt tar 17 procent
              av skolpengen till aktieägarna. 17 procent av skolpengen går direkt
              till aktieutdelning. Det är ett problem. Så ska vi inte använda
              skattepengar. Vi ska inte betala skatt för att berika aktieägare.
              Det är inte en bra idé, Göran Hägglund. Det är en mycket bättre
              idé att använda pengarna till att anställa fler inom den välfärdssektor
              som du delvis är ansvarig för och där 25 000 färre är anställda
              nu än tidigare på grund av den här regeringens politik.
            </seg>
            <seg xml:id="i-eb76e7b0b9dabcc6-0">
              Bygg ut välfärden! Se till att sjukvården, äldreomsorgen, förskolan
              och skolan får mer resurser i stället för mindre! Det är en bättre
              idé än att låta vinstintresset vara det drivande.
            </seg>
          </u>
          <note type="speaker" xml:id="i-ed73e84a37897c75-0">
            Anf. 75 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-ee15a33dda1a1ae4-8">
            <seg xml:id="i-0676827dcb416d39-0">
              Herr talman! Kära åhörare! Var det någon som hörde ordet miljö
              innan jag provocerade fram det från Maud Olofsson i ett replikskifte?
              Jag hade tänkt att jag skulle sitta här och räkna och tala om
              hur många gånger det var. Jag tror att Maud sade grön en gång
              och möjligen klimat.
            </seg>
            <seg xml:id="i-aaf737d31359db84-0">
              På sommaren före valet 2006 gjorde Fredrik Reinfeldt det tydligt
              att miljön inte var någon prioriterad fråga för Alliansen. Man
              måste prioritera inom politiken, och miljö- och kulturfrågor prioriterar
              vi inte, sade han sommaren 2006.
            </seg>
            <seg xml:id="i-901259821579156a-0">
              Sedan dess har denna regering gjort mycket för att försöka förbättra
              sitt rykte på miljöområdet. Men nu verkar vi vara tillbaka på
              ruta ett igen. Jag tycker att det är otroligt tråkigt. Ska vi
              behöva stå ensamma i miljödebatten under hela denna valrörelse?
              Jag tycker inte att ni ska ge oss det. Jag tycker faktiskt att
              ni ska komma med och diskutera detta med oss, för denna fråga
              är den viktigaste utmaningen som vi står inför. Man behöver inte
              se särskilt långt fram i tiden för att se den.
            </seg>
            <seg xml:id="i-b57d42b6e9638f5d-0">
              Kritik av miljöskatter är det som har hörts i den här debatten.
              Den här regeringens statsminister har tidigare sagt att den mest
              effektiva insatsen för att komma åt miljöproblemen är höjda miljöskatter.
              Där har vi hört kritik. Men vi har inte hört några förslag om
              vad man ska göra i stället.
            </seg>
            <seg xml:id="i-e042b21b3c98ea0c-0">
              Men vad är det som har hänt sedan 2006? På hösten 2006 blommade
              klimatfrågan upp och blev en stor sak i medierna på grund av Sternrapporten,
              IPCC:s rapport och inte minst Al Gores film. Den blev enormt stor,
              och den har hängt med i medierna fram till i november december
              förra året. Och efter klimatmötet i Köpenhamn har frågan dalat
              i medierna. Det betyder inte att klimatfrågan på något sätt är
              löst, snarare tvärtom. Den kräver större insatser än någonsin.
            </seg>
            <seg xml:id="i-895499e440fe6d8e-0">
              De nya forskningsrön som kommer tyder på att problemet är allvarligare
              än vi tidigare trott. Det handlar om nationers möjligheter att
              över huvud taget överleva. Små önationer i Stilla havet riskerar
              att helt läggas under vatten inom hundra år om inte vi i de rika
              länderna tar vårt ansvar.
            </seg>
            <seg xml:id="i-3f54b444bc9bb171-0">
              Ingenting har alltså hänt för att förbättra situationen i världen.
              Det enda som har hänt är att mediernas intresse för frågan har
              dalat. Då försvann intresset också från den här regeringen. Jag
              tycker att det är uselt.
            </seg>
            <seg xml:id="i-450fe804c5b44fe8-0">
              Var det någon som hörde ordet skattesänkningar? Jag hörde det
              ordet väldigt många gånger. Jag kunde inte ens räkna dem, för
              det var så många gånger jag hörde det.
            </seg>
            <seg xml:id="i-ed4117e5c6a3b24f-0">
              Den här regeringen är en enfrågeregering. De har en lösning på
              alla politiska problem som dyker upp: att sänka skatten. Oavsett
              vad vi pratar om blir svaret alltid en diskussion om skattenivåer.
            </seg>
            <seg xml:id="i-001affd75f8d66f8-0">
              Men man kan inte ta ansvar för ekonomin om man inte också tar
              ansvar för ekologin. Trots allt är det miljön, naturen och ekologin
              som gör att vi har en levande ekonomi som vi kan använda oss av
              och skapa välfärd kring.
            </seg>
            <seg xml:id="i-bb8a5383d0332222-0">
              Den här regeringen vill att debatten ska fastna i frågan om ekonomiskt
              ansvar. Där har de nämligen ett övertag i opinionen. Jag kan tycka
              att det är obegripligt med tanke på att de har vänt ett överskott
              på 70 miljarder till ett underskott på 70 miljarder och bränt
              större delen av pengarna på skattesänkningar. Det är de rika som
              har fått de allra största skattesänkningarna.
            </seg>
            <seg xml:id="i-3e277e2faf0eacf8-0">
              Låt oss ändå först ta diskussionen om ekonomiskt ansvar så att
              vi blir av med den.
            </seg>
            <seg xml:id="i-5d36aca5123793fb-0">
              Vi rödgröna tar ekonomiskt ansvar. Ja, vi lånar till specifika
              järnvägsinvesteringar som är dyra men som är samhällsekonomiskt
              lönsamma och som är sådana att vi får tillbaka pengarna. Den här
              regeringen har också lånat pengar till permanenta skattesänkningar
              som är en kostnad som ligger kvar över tid. Man kan låna pengar
              till olika saker och diskutera vad som är ekonomiskt ansvarsfullt.
            </seg>
            <seg xml:id="i-c6fd7c88f037031d-0">
              Vi visar exakt hur de lån vi tar till järnvägsinvesteringarna
              ska betalas tillbaka. Vi tar ekonomiskt ansvar. Men det är inte
              det som är den stora frågan inför valet, utan då gäller det frågan
              om att ta ansvar för annat än bara ekonomi och pengar. När det
              gäller ekonomi och pengar är vi helt överens om att vi ska ta
              ansvar. Men ekonomiskt ansvar räcker inte. En ny regering behövs
              som låter ansvarstänkandet bli bredare och gälla även på andra
              områden.
            </seg>
            <seg xml:id="i-ed5e03f21518beeb-0">
              Det första området som jag vill lyfta fram är just ansvaret för
              miljön och för kommande generationer. Vi behöver ta det ansvaret,
              av många skäl. Det handlar om ett moraliskt ansvar för oss i ett
              av världens rikaste länder att göra vad vi kan för att få ned
              våra utsläpp till den nivå som är rimlig för att världen i längden
              ska kunna klara utmaningen. Jag tror också på att Sverige behöver
              vara ett föregångsland och driva på andra länder för att stå starkt
              i internationella förhandlingar.
            </seg>
            <seg xml:id="i-0e1d772e6127f1a3-0">
              Det gäller också mer än bara ett moraliskt ansvar. Sett kanske
              fem eller tio år framåt i tiden står vi inför en stor risk, inför
              risken med stigande oljepriser i världen. Vi riskerar att gå in
              i en ny oljekris. Dessutom har vi en transportsektor som är till
              nästan hundra procent beroende av fossil energi, av olja. Det
              innebär att Sverige som ett glest befolkat land där många människor
              är beroende av bilen kommer att vara ett av de länder som allra
              hårdast drabbas om vi får dubbelt så höga oljepriser som det i
              dag är på världsmarknaden.
            </seg>
            <seg xml:id="i-0147507b53c31faa-0">
              Naturligtvis måste vi i politiken ta hänsyn till det och se till
              att ställa om. Ett led i det är att göra att de förnybara drivmedlen
              konkurrenskraftiga. Vi har redan skattebefriat dem, så det går
              inte att göra så mycket mer på den sidan. Det som nu behövs är
              att vi höjer klimatskatten på icke förnybara drivmedel. Då blir
              de förnybara drivmedlen etanolen, biogasen, biodieseln, DME eller
              vad vi nu tar fram jämförelsevis mer lönsamma, och då kan det
              investeras i dem så att de kan komma ut på marknaden och växa.
            </seg>
            <seg xml:id="i-739f067866de1d8a-0">
              En annan väsentlig sak med det är att vi får in pengar som vi
              kan använda till att investera. Vi kan investera i en grön omställning
              där vi ser till att få ut biogas i hela landet så att människor
              kan tanka förnybara drivmedel även i glesbygd. Vi ser till att
              få ut biodieseln så att man kan tanka dieselbilarna med den och
              köra bilarna på den.
            </seg>
            <seg xml:id="i-e54228e99b82c20a-0">
              Vi behöver se till att få investeringar i kollektivtrafik och
              järnväg. Vi måste också se till att de som har en bil och som
              inte har råd att köpa en ny får möjlighet att konvertera den bil
              de har så att den kan köras på ett förnybart drivmedel. Där går
              vi in med en konverteringspremie, till skillnad från den miljöbilspremie
              som regeringen hade och som på ett sätt var bra och effektiv men
              som gick bara till dem som hade råd att köpa en ny bil, inte till
              några andra.
            </seg>
            <seg xml:id="i-1742124fe5f1c13e-0">
              Ansvaret för miljön är alltså en enormt viktig fråga för en rödgrön
              regering.
            </seg>
            <seg xml:id="i-19e2d02e94059744-0">
              Det andra området gäller ansvaret för jobben och framtiden. Där
              har vi en jobbpolitik som står på flera ben, till skillnad från
              den jobbpolitik som den här regeringen har och som bygger på en
              enda idé, nämligen på skattesänkningar. De skattesänkningarna
              finansieras genom sänkta ersättningsnivåer, vilket också tros
              bidra till att man driver fram fler jobb.
            </seg>
            <seg xml:id="i-6605b359e957feb6-0">
              Vår jobbpolitik står på flera ben. De gröna investeringar som
              behövs för att ställa om kommer att skapa många jobb och många
              nya företag. Vi har också en satsning som riktas till småföretagen
              generellt. Vi ser till att det blir billigare för småföretag att
              anställa, och vi ser till att många småföretag kan utvecklas i
              Sverige och att det därmed kan skapas många nya jobb. Vi tror
              att mycket av den förändringskraft som samhället behöver kommer
              att finnas där.
            </seg>
            <seg xml:id="i-985da009245116fe-0">
              Förutom det har vi större satsningar inom välfärdssektorn fler
              jobb inom skolan, vården, förskolan och äldreomsorgen. Tack vare
              att vi höjer en del skatter har vi råd att göra de investeringarna.
            </seg>
            <seg xml:id="i-fb3f6f04d12db45a-0">
              Dessutom har vi en utbildningspolitik värd namnet. Vi tillför
              fler utbildningsplatser till komvux, folkhögskolor, yrkeshögskolor,
              universitet och högskolor både för kvaliteten och för kvantiteten.
              Det kommer att göra att fler människor kan få en utbildning som
              är anpassad till dagens arbetsmarknad detta i stället för att
              i tre månader sitta i passivitet på Arbetsförmedlingen innan de
              kan få en enda insats. Vi har alltså en jobbpolitik som bygger
              på flera förslag, som har flera ben, i stället för den enbenta
              jobbpolitik som regeringen står för.
            </seg>
            <seg xml:id="i-e7601e553827487b-0">
              Men det behövs också en politik där vi tar ansvar för varandra
              i samhället, där vi ser till hela Sverige inte bara till dem som
              för tillfället är lyckade och som tjänar bra med pengar och har
              jobb. Vi måste också ha en politik för dem som av någon anledning
              står utan jobb eller som har drabbats av sjukdom, och vi behöver
              ha en politik för dem som i dag är pensionärer så att de kan ha
              en rimlig ekonomisk situation. Vi behöver helt enkelt ha en politik
              för hela Sverige, en politik där vi tar ansvar för varandra.
            </seg>
            <seg xml:id="i-32d73c250decd8ac-0">
              Alla behöver ta ekonomiskt ansvar. Vi gröna har länge förespråkat
              ett långsiktigt ansvar för både ekonomi och ekologi.
            </seg>
            <seg xml:id="i-c1980299ccff0944-0">
              Det är lätt att snacka om ekonomiskt ansvar. Den här regeringen
              gör det gärna och hela tiden. Men tydligen är det mycket svårare
              att tala om det helhetsansvar som en regering faktiskt måste ta.
              Vi kan inte sitta där och sedan efter fyra år konstatera: Jo,
              pengarna mår bra. Människorna mår visserligen inte lika bra, men
              det var i alla fall kul att det gick bra för pengarna. Miljöpolitiken
              har försvagats på alla områden, och klyftorna har ökat mellan
              dem som har och dem som inte har. Men pengarna, jo, de mår bra.
              Jaha, dåså eller?
            </seg>
          </u>
          <note type="speaker" xml:id="i-c8fc0e5101426cb2-0">
            Anf. 76 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-20" who="unknown">
            <seg xml:id="i-f224f2060c80a1b8-0">
              Herr talman! På slutet skojade Maria Wetterstrand lite om hur
              det är när man tar för allvarligt på att ha balans i offentliga
              finanser. Det tror jag är en väldigt riktig beskrivning av hur
              Miljöpartiet ser på det. Det är kanske inte det viktigaste; det
              blir lite som det blir. Det viktigaste är att tala om det som
              är varmt och skönt.
            </seg>
            <seg xml:id="i-dd7cd39b6e98e50e-0">
              Låt mig bara göra en sak väldigt klar: Om man inte har ordning
              på offentliga finanser har man inte heller ordning på någonting
              annat. Då har man inga resurser till allt vällovligt som man vill
              göra. När man åker ned i diket med de offentliga finanserna väntar
              nedskärningar. Då väntar en dålig miljöpolitik, och då väntar
              skatteökningar. Att stå här och raljera med att man bär ansvar
              för offentliga finanser är att inte förstå vad det innebär att
              ta ansvar för Sverige.
            </seg>
            <seg xml:id="i-29104885c72f993e-0">
              Jag har nu noterat att Maria Wetterstrand säger att det finns
              en jobbpolitik hos De rödgröna. Jag ska ställa två frågor om det.
            </seg>
            <seg xml:id="i-192aafe815e77152-0">
              Den 3 maj väntade vi på alla svar som skulle komma. Det blev
              en lång lista över skatteökningar. Men vi fick inte alla besked.
              Vi har därför försökt ställa åtminstone hundra frågor där besked
              saknas från De rödgröna. Två av de frågorna, nummer åtta och nummer
              nio, tänker jag nu fråga Maria Wetterstrand om.
            </seg>
            <seg xml:id="i-67426e533d9ce45c-0">
              Ibland sägs det att våra partier är som insomnande folkrörelser.
              Men det finns en folkrörelse i Sverige som det är lite fart i,
              och det är så skulle man kunna rubricera det vi som använder RUT-
              och ROT-avdragen. Det är nu 750 000 svenskar i Sverige som använder
              RUT- och ROT-avdrag för att snickra, fixa och få till en bättre
              tillvaro i hemmet. Det ger jobb. Det gör svarta sektorer vita.
              Det gör ofta att kvinnor som kommer från långvarig arbetslöshet
              faktiskt kan få ett jobb.
            </seg>
            <seg xml:id="i-40bc3e1701d29398-0">
              Det är för mig obegripligt hur Maria Wetterstrand har gått med
              på att ta bort RUT- och ROT-avdragen. Varför har du gjort det?
              När ska de försvinna, och hur ska du förklara den arbetslöshet
              som kommer att följa i spåren av de beslut du har varit med och
              tagit?
            </seg>
            <seg xml:id="i-230fb4e18ed6e3eb-17">
              (Applåder)
            </seg>
          </u>
          <note type="speaker" xml:id="i-11c84e403917be3a-0">
            Anf. 77 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-9">
            <seg xml:id="i-ea3e1185b393e597-0">
              Herr talman! Jag förstår att Fredrik Reinfeldt är besviken över
              att det inte blev en underfinansierad budget på det sätt han hade
              önskat och att han inte kan peka på att vi har större utgiftsreformer
              än vad vi finansierar med våra skattehöjningar. Jag tror också
              att Fredrik Reinfeldt är lite ledsen över att vi inte höjer skatten
              mer, för då skulle han ha fått ett argument han hade kunnat använda
              sig av.
            </seg>
            <seg xml:id="i-653a42b6562d75b7-0">
              Faktum är att vi tar ekonomiskt ansvar. Vi följer alla de budgetregler
              som finns. Vi ser till att de offentliga finanserna hålls i ordning,
              precis som vi har gjort under alla de år vi har suttit och styrt
              Sverige tidigare. Vi lämnade över ett överskott på 70 miljarder
              till er. Det har vänts till ett underskott på 70 miljarder. Att
              göra stora satsningar må ju vara motiverat när det är lågkonjunktur,
              men att använda pengarna till att sänka skatten och att sänka
              skatten mest för dem som tjänar allra mest är inte en effektiv
              politik för att möta lågkonjunkturen.
            </seg>
            <seg xml:id="i-142fbd9c91efe578-0">
              När det gäller frågan om RUT- och ROT-avdragen är det väl självklart
              att det skapar jobb om staten går in och betalar halva kostnaden.
              Det spelar ingen roll vilken bransch man gör det i. Skulle staten
              ta halva krognotan skulle det bli fler jobb där, och skulle man
              betala hälften av kostnaden för massage skulle det bli fler jobb
              där. Skulle man betala halva kostnaden för att gå på bageri skulle
              det bli fler jobb där. Det är fullständigt självklart att det
              skapar jobb om man betalar halva notan åt människor.
            </seg>
            <seg xml:id="i-d2bd516575cd04e9-0">
              I detta fall har ni valt ut och pekat ut just dessa sektorer
              och sagt att det är just precis här det är motiverat att det ska
              bli fler jobb. Då har ni gjort dessa sektorer bidragsberoende,
              och det är det vi tycker är fel. Det är därför vi har gått med
              på att dessa bidrag inte ska finnas i framtiden. Vi vill nämligen
              använda de pengarna till att göra mer effektiva satsningar, till
              exempel en generell sänkning av arbetsgivaravgifterna, vilket
              gynnar alla småföretag.
            </seg>
          </u>
          <note type="speaker" xml:id="i-5a82c13573b06c92-0">
            Anf. 78 Statsminister FREDRIK REINFELDT (m) replik:
          </note>
          <u xml:id="i-7d05a51353e305db-21" who="unknown">
            <seg xml:id="i-5f00a5e86bdf04b0-0">
              Herr talman! Maria Wetterstrand säger nu något viktigt: Sänkta
              skatter ger jobb. Om man drar ned kostnaden är det klart att det
              blir jobb, säger Maria Wetterstrand. Ni vill ta bort detta, och
              då försvinner alltså jobben. Ni får därmed en politik där jobb
              försvinner. Sedan vill ni höja inkomstskatterna för tre miljoner
              löntagare. Vad får det för konsekvenser om man höjer skatten för
              tre miljoner löntagare, Maria Wetterstrand? Detta är ju kärnan.
              Det är en hejdundrande politik för att jobben ska bli färre.
            </seg>
            <seg xml:id="i-84967de91f964971-0">
              Sedan tänker Maria Wetterstrand gå till val på att utmana alliansregeringen
              och Moderaterna när det gäller hållfastheten i offentliga finanser.
              Jag vill bara välkomna detta; det är en viktig diskussion. Har
              vi ordning på de offentliga finanserna i Sverige, eller har vi
              det inte? Har vi fört Sverige genom efterkrigstidens svåraste
              finanskris och lågkonjunktur på ett sätt som gjort att vi håller
              ordning på pengarna, eller har vi kört Sverige i diket? Det är
              helt grundläggande vilket svar svenska folket ger på detta för
              att vi ska kunna bedöma vilka resurser och vilken tillväxt som
              finns i den svenska ekonomin.
            </seg>
            <seg xml:id="i-551e107021527117-0">
              Ni höjer skatterna brett. Ni gör det på arbete. Det kommer att
              leda till färre jobb, och det är inte en ansvarsfull politik.
            </seg>
          </u>
          <note type="speaker" xml:id="i-13f03279cb30f37c-0">
            Anf. 79 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-10">
            <seg xml:id="i-a96d41be36276a75-0">
              Herr talman! Det är just precis inte debatten om det ekonomiska
              ansvaret som är den stora saken i detta val. Där tycker vi nämligen
              precis likadant. Det är alltså inte en stor politisk fråga, utan
              frågan är om vi är beredda att ta ansvar också för andra frågor
              i samhället.
            </seg>
            <seg xml:id="i-abb47159c7a1ff5a-0">
              Det är lätt att säga att vi ska ta ansvar för människors skattepengar.
              Jaha, men när ska vi börja ta ansvar för människorna då de som
              är drabbade av att vara utan jobb eller som har drabbats av sjukdom?
              Man kan säga att vi ska ta ansvar för de offentliga finanserna.
              Ja, det ska vi göra, men vi ska också ta ansvar för att vi har
              en bra och fungerande offentlig sektor. Skolan, vården och omsorgen
              ska fungera. Det är just precis därför vi höjer en del skatter.
            </seg>
            <seg xml:id="i-d12912e9a9b0287a-0">
              Du kan få det att låta som att vi skulle höja skatterna med flera
              tusen kronor i månaden för människor. Det är inte vad det handlar
              om, utan det handlar om någon hundralapp. Är man med i a-kassan
              får man också det mesta tillbaka genom sänkta a-kasseavgifter.
              Dem har ni nämligen höjt. Det handlar alltså om att ta in en del
              pengar. Vi tar in mest pengar från dem som tjänar mest. Sedan
              satsar vi de pengarna på att bygga upp trygghetssystem, bygga
              upp välfärden, satsa på miljöinvesteringar, stärka Sverige inför
              framtiden och ta ett betydligt bredare ansvar.
            </seg>
          </u>
          <note type="speaker" xml:id="i-2e7c864ac81bf6a7-0">
            Anf. 80 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-9">
            <seg xml:id="i-aee319a5c65314f0-0">
              Herr talman! En liten korrigering, Maria Wetterstrand: Du höjer
              inte klimatskatterna och lägger pengarna på välfärden, utan du
              lägger dem på bidrag till dem som inte arbetar. Jag vill bara
              försäkra mig om att du har läst din egen budget.
            </seg>
            <seg xml:id="i-a2a101d170084a3d-0">
              Regeringen har under sin mandatperiod gjort en hel del valfrihetsreformer.
              Det är fri etableringsrätt inom primärvården, lagen om valfrihet,
              som innebär att gamla kan välja äldreomsorg och sjukvård samt
              hushållsnära tjänster, som vi precis har pratat om här. Vi har
              öppnat upp apoteksservicen så att vi har fått fler butiker, längre
              öppettider och mer tillgänglighet. Vi har infört en barnomsorgspeng
              som innebär att föräldrarna själva kan bestämma över barnomsorgen.
            </seg>
            <seg xml:id="i-f4b1837d6b22aec4-0">
              Jag lyssnar till Maria Wetterstrand, och jag lyssnar till Peter
              Eriksson också. De säger båda två att vi behöver fler företag
              i samhället och att vi behöver mer valfrihet för medborgarna.
              Jag har till och med hört Maria Wetterstrand säga att vi behöver
              mer liberala värderingar. Hon är grön och liberal, har jag hört.
              Jag har några frågor som rör just detta. Ni har nämligen ett förslag
              som säger att man om man får vinst i en friskola ska anmäla detta
              till Skolinspektionen. Hur rimmar det med era liberala värderingar?
            </seg>
            <seg xml:id="i-65a6010f3a9eb0ed-0">
              Du har gjort upp med Lars Ohly och Mona Sahlin. Mona Sahlin kan
              väl gå, men inte Lars Ohly om man tittar på dessa reformer och
              lyssnar på vad han sade i sitt anförande. Ni är ju emot alla dessa
              valfrihetsreformer. Barnomsorgspeng, lagen om valfrihet, etableringsfriheten,
              hushållsnära tjänster alla de valfrihetsreformerna är ni emot.
              Jag fattar bara inte hur ni får ihop detta med att ni vill ha
              fler företag, mer liberala reformer och större valfrihet.
            </seg>
            <seg xml:id="i-cbeb6322de27d1bc-0">
              Jag tänker så här: Nu har ni gjort dessa eftergifter till Lars
              Ohly, men vad väntar härnäst? Ska ni förstatliga apoteksbolaget
              igen, eller? Ska ni förbjuda vinst i välfärdsföretag? Det säger
              nämligen Lars Ohly att ni ska. Ska ni höja statsbidraget till
              kommuner och landsting som förbjuder privata alternativ? Vart
              tog det liberala som Maria Wetterstrand säger att hon står för
              vägen?
            </seg>
          </u>
          <note type="speaker" xml:id="i-d45235a1875cdf2d-0">
            Anf. 81 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-11">
            <seg xml:id="i-a3f90dd43e550195-0">
              Herr talman! Jo, jag kan berätta hur vår politik gör att det
              kan bli fler företag. Vi sänker nämligen skatterna för de små
              företagen ungefär på det sätt Centerpartiet skulle vilja göra
              men inte har lyckats driva igenom i denna regering. Jag tycker
              att det är ett bra förslag, och jag tror att det också gör att
              det kommer att bli fler människor anställda i de små företagen.
            </seg>
            <seg xml:id="i-0d2148098f59ba39-0">
              Vi stöder också möjligheten för människor att starta företag.
              Vi tycker att det är en väldigt bra sak. Det handlar om ett entreprenörsår,
              där man har möjlighet att ta ett år tjänstledigt från sitt vanliga
              jobb och låta en arbetslös gå in där under tiden medan man själv
              provar på att starta ett eget företag. Märker man att det går
              bra kan man fortsätta, och märker man att det inte fungerade har
              man möjlighet att gå tillbaka till det jobb man hade. Jag är övertygad
              om att det kommer att leda till att många fler vågar ta steget
              och prova på att starta ett eget företag.
            </seg>
            <seg xml:id="i-efdfb01a88049d02-0">
              När det gäller frågan om vinst i friskolor finns det en anledning
              till att vi anser att man ska anmäla det till Skolinspektionen.
              Det är nämligen inte det enda krav vi ställer, utan vi säger också
              att man om man har icke åtgärdade anmärkningar från Skolinspektionen
              om man alltså har fått anmärkningar om brister i undervisningen,
              brister i tillgänglighet eller vad det nu kan handla om som man
              inte har gjort någonting åt i första hand ska lägga sina pengar
              på att få bort dessa brister. Detta är nämligen en offentlig verksamhet,
              och vi ställer krav på likvärdighet på dem som går i dessa skolor.
              Det är skälet till att vi anser att man ska anmäla till Skolinspektionen
              innan man delar ut vinst.
            </seg>
          </u>
          <note type="speaker" xml:id="i-cb72b4b70b7ac884-0">
            Anf. 82 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-114f81729fcf7e39-10">
            <seg xml:id="i-2b3432225ccd7e72-0">
              Herr talman! Jag noterar att Maria Wetterstrand inte vill svara
              på huvudfrågan, alltså vart valfriheten tog vägen.
            </seg>
            <seg xml:id="i-ce5f77fb987fcada-0">
              Valfrihet handlar om att den gamla farbrorn äntligen kan bestämma
              vilka rum som ska städas när hemtjänsten kommer dit. Valfrihet
              handlar om att du om du är missnöjd med en vårdcentral kan gå
              till en annan. Valfrihet handlar om att familjen på landsbygden,
              precis som den mitt inne i stan, ska kunna ha lite valfrihet.
              Valfrihet handlar om att jag kan gå på lite olika ställen för
              att köpa mina apoteksvaror. Det är det som är valfrihet, och det
              är detta Maria Wetterstrand inte vill tala om.
            </seg>
            <seg xml:id="i-7c7a1371c527212b-0">
              Vill man vara grön och liberal kan man inte vara emot alla dessa
              reformer. Du är inte grön och liberal, Maria Wetterstrand, utan
              du är grön och socialistisk. Det är vad du är. På något annat
              sätt kan man inte tolka det du säger.
            </seg>
            <seg xml:id="i-87235c030903d7a8-0">
              Det här landet byggdes på näringsfrihet. Det var inte arbetsfrihet
              som byggde välståndet i Sverige, utan det var näringsfrihet. Ta
              din liberala ådra, prata med Lars Ohly och försök att ändra på
              det här. Det rimmar så illa med vad Miljöpartiet säger sig vara.
            </seg>
          </u>
          <note type="speaker" xml:id="i-4637629378d9a01f-0">
            Anf. 83 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-ee15a33dda1a1ae4-12">
            <seg xml:id="i-29e610d9619e0eda-0">
              Herr talman! Efter de här fyra åren kan vi konstatera att Centerpartiet
              och Maud Olofsson, som säger sig stå för en småföretagarpolitik,
              snarare har blivit ett storföretagarparti. Det är väl knappast
              någon lyckad utveckling för Sverige i framtiden, där mycket av
              de nya jobben kommer att komma inom de små och växande företagen.
              Vi behöver verkligen satsa på entreprenörskap. Vi är överens inom
              De rödgröna om att detta är en viktig fråga. Vi har fått med oss
              de andra på att man ska ha lägre arbetsgivaravgifter. Vissa av
              dem har till och med tyckt det själva. Det har inte varit någon
              särskilt svår fråga.
            </seg>
            <seg xml:id="i-dcca7c4afb5c89b9-0">
              När det gäller frågan om valfrihet rabblar du upp saker som vi
              inte alls är emot. Vad gäller apoteken kan jag väl säga att jag
              inte tror att det var en reform som folk i Sverige gick och längtade
              efter, att man skulle avskaffa de statliga apoteken och införa
              privata apotek. Men nu är den genomförd, och jag tror inte att
              den kommer att innebära någon stor katastrof. Vi får väl diskutera
              detta. Det behövs en del skärpta krav. Man ska ställa krav på
              likvärdighet och tillgänglighet i hela landet, och man ska inte
              subventionera dessa privata företag på det sätt man gör i dag.
            </seg>
          </u>
          <note xml:id="i-0956e751857e2a9a-0">
            Partiledardebatten var härmed avslutad.
          </note>
          <note xml:id="i-acce9a922702dfc9-0">
            2 § Hänvisning av ärenden till utskott
          </note>
          <note xml:id="i-c6759524ad1cdcfe-0">
            Föredrogs och hänvisades
          </note>
          <note xml:id="i-661aef6374fa4596-0">
            3 § Anmälan om inkomna uppteckningar från EU-nämndssammanträde
          </note>
          <note xml:id="i-6d144773a23dca63-0">
            Förste vice talmannen anmälde att uppteckningar från EU-nämndens
            sammanträde fredagen den 28 maj inkommit.
          </note>
          <note xml:id="i-94d7bb77d919b85b-0">
            4 § Förnyad bordläggning
          </note>
          <note xml:id="i-e1850899b0fbe07d-0">
            Föredrogs och bordlades åter
          </note>
          <note xml:id="i-0f57884f40f76510-0">
            5 § Ny gränsälvsöverenskommelse med Finland
          </note>
          <note xml:id="i-a698225fa3084bfe-0">
            Föredrogs
          </note>
          <note type="speaker" xml:id="i-d81c62c54ee0152c-0">
            Anf. 84 JAN-OLOF LARSSON (s):
          </note>
          <u who="jan-olof_larsson_e523b0" xml:id="i-68aa56ca301f9fec-0">
            <seg xml:id="i-bd24a5caabf6b492-0">
              Herr talman! I dag ska vi debattera gränsälvsöverenskommelsen
              mellan Sverige och Finland. Efter att i tre timmar ha lyssnat
              på de här stora talarna från respektive parti är det intressant
              att komma ned i verklighetens frågeställningar som gäller folket
              i dag.
            </seg>
            <seg xml:id="i-5f36ea0302a637b0-0">
              Gränsälvsöverenskommelsen är en fråga som har varit oerhört segdragen.
              Den tidigare överenskommelsen, som nåddes under förra mandatperioden,
              godkändes inte av det finländska parlamentet och föll därmed.
              Förslaget som nu är framförhandlat och ligger på vårt bord är
              i stort sett en bra överenskommelse, med ett undantag som jag
              återkommer till.
            </seg>
            <seg xml:id="i-5c463d7be3b2a875-0">
              Gränsälvsöverenskommelsen täcker in flera sakområden, bland annat
              fisket. Samtliga frågor har sedan hanterats av Gränsälvskommissionen.
              Det föreslås nu att fiskefrågorna ska ligga utanför kommissionens
              beslutandesfär. Förvaltningen av fisket ska utövas av Fiskeriverket
              och Länsstyrelsen i Norrbottens län respektive de ansvariga myndigheterna
              i Finland. Vi ställer oss bakom detta förslag.
            </seg>
            <seg xml:id="i-48714b3e5c2ef151-0">
              De övriga frågor som täcks in av gränsälvsöverenskommelsen har
              sedan handlagts av en gränsälvskommission. Gränsälvskommissionen
              har också handlagt ärenden som handlar om byggande och utsläpp
              längs gränsälvarna mellan Finland och Sverige. Det är ett tillståndsorgan
              som på ett enkelt och obyråkratiskt sätt ser till att människorna
              i gränstrakterna får sina saker prövade. Inga avgifter har tagits
              ut av tillståndssökande.
            </seg>
            <seg xml:id="i-1495526156019a50-0">
              Herr talman! Den moderatstyrda svenska regeringen vill nu att
              den finsk-svenska Gränsälvskommissionens beslutanderätt ska avskaffas.
              Kommissionens prövningsverksamhet ska flyttas över till nationella
              domstolar och myndigheter. Detta innebär att prövningsärendena
              centraliseras. Det riskerar en mer utdragen byråkratisk handläggning
              i såväl Sverige som Finland. Frågor som tidigare snabbt har kunnat
              lösas genom kommissionens försorg kan bli föremål för långa handläggningstider
              och utredningar länderna emellan. Den närhetsprincip som enligt
              EU ska råda riskerar att gå förlorad. Därtill lär de administrativa
              kostnaderna öka.
            </seg>
            <seg xml:id="i-64defdedc44afb2d-0">
              Den borgerliga regeringens huvudmotiv till avskaffandet av kommissionens
              beslutanderätt är att det i dag inte går att överklaga de beslut
              som fattats. Vi instämmer i att detta är ett allvarligt problem,
              men inte svårare än att det går att lösa. Den medborgare som vill
              överklaga ett ärende bör kunna göra detta hos respektive lands
              domstol, till exempel miljödomstolen i Sverige eller dess finländska
              motsvarighet. Överklagandet ska sedan handläggas i samråd mellan
              domstolarna. Idéer om hur detta ska gå till finns redan formulerade.
              Regeringen bör därför snarast återkomma med förslag på hur överklaganden
              i tillstånds- och utsläppsärendena bäst hanteras på ett rättssäkert
              sätt.
            </seg>
            <seg xml:id="i-16ca3d67c1649745-0">
              Vi anser att kommissionens fortsatta existens motiveras av den
              extra smidighet som krävs vid tillståndsärenden som rör två länder.
              Slutligen vill vi också betona att det i denna fråga råder en
              unik politisk enighet inom samtliga kommuner längs båda sidor
              av Torne älv.
            </seg>
          </u>
          <note xml:id="i-04d5889b885d16da-0">
            Herr talman! Jag yrkar bifall till reservationen.
          </note>
          <note type="speaker" xml:id="i-e4ca33334834e8ba-0">
            Anf. 85 OLA SUNDELL (m):
          </note>
          <note xml:id="i-07f53e33408cee50-0">
            Herr talman! Jag yrkar bifall till förslaget i utskottets betänkande
            och avslag på reservationen.
          </note>
          <u who="ola_sundell_5b1b78" prev="cont" xml:id="i-268638840f8698f8-0">
            <seg xml:id="i-26768fdac9e8dd89-0">
              Efter tio års förhandlande är Sverige och Finland i mål. Vi har
              förhandlat fram en ny överenskommelse om floden som utgör landgräns
              mellan våra två länder, Torne älv. Vi i alliansregeringen välkomnar
              detta, då den tidigare överenskommelsen från 1971 har sitt ursprung
              i en överenskommelse mellan Finland och Sverige som med tiden
              har blivit alltmer omodern.
            </seg>
            <seg xml:id="i-63670bb3acaa562f-0">
              Kommissionen kommer inte att försvinna. Den kommer att finnas
              kvar som ett mellanstatligt organ i syfte att stärka samarbetet
              kring Torne älv i de frågor som överenskommelsen i dag omfattar.
              Väl värt att notera är också att den finländska riksdagen enhälligt,
              från höger till vänster, redan bifallit överenskommelsen, då detta
              innebär en modernisering av ett ganska komplicerat regelverk och
              syftar till att göra myndighetsutövningen mer rättssäker.
            </seg>
            <seg xml:id="i-5ca512b0dbd14ba7-0">
              Vi ska självklart i möjligaste mån ha en likartad hantering av
              frågorna. Samma lagar och samma beslutsprocesser ska gälla lika
              över hela landet. Alla prövningar och tillståndsgivanden ska kunna
              överklagas. Därför är det inte förvånande att både Naturvårdsverket
              och Fiskeriverket i sina remisser biföll överenskommelsen med
              Finland.
            </seg>
            <seg xml:id="i-a945ce2e9190d1c0-0">
              För att sammanfatta: Vi har grundligt utrett frågan på båda sidor
              om Torne älv. Detta syftar till att låta myndigheter sköta myndighetsutövandet
              och att den nya kommissionen får vara det samarbetsorgan den bör
              vara.
            </seg>
            <seg xml:id="i-b61cba43b7a81b3f-0">
              Herr talman! Både Sverige och Finland har blivit anmälda till
              EU-domstolen för brott mot de mänskliga rättigheterna på grund
              av den gamla gränsälvsöverenskommelsen. Genom förlikning undkom
              man en fällande dom. En ny liknande situation kommer inte att
              uppkomma beroende på att i det nya förslaget har alla lika rätt
              att få sin sak prövad. Det innebär inget brott mot mänskliga rättigheter.
            </seg>
          </u>
          <note xml:id="i-5433e3359264568b-0">
            Överenskommelsen från 1971 reglerar sådant som annars skulle
            återfinnas i miljöbalken, fiskerilagen samt lagarna om flottning
            i flottled och fiskearrende. I resten av landet gäller dessa lagar
            i dag och hanteras av bland annat Naturvårdsverket och Fiskeriverket.
            I morgon kommer lagarna att gälla även i Torne älv, där även dessa
            verk kommer att hantera myndighetsutövandet. Myndighetsutövande
            ska skötas av myndigheter.
          </note>
          <note type="speaker" xml:id="i-eaa85ad64239abac-0">
            Anf. 86 CLAES VÄSTERTEG (c):
          </note>
          <u who="claes_vasterteg_c3eca8" xml:id="i-40b117e92303baf0-0">
            <seg xml:id="i-ec121ba314b6aa64-0">
              Herr talman! Långbänk är ett ord som har använts i politiken
              i olika sammanhang. Vi kan konstatera att det ärende som vi ska
              fatta beslut i har varit en verklig långbänk. Som har nämnts tidigare
              slöts den nu gällande gränsälvsöverenskommelsen 1971.
            </seg>
            <seg xml:id="i-702e44fecd01142e-0">
              Under senare tid har det förts förhandlingar mellan Sverige och
              Finland i syfte att anpassa gränsälvsöverenskommelsen från 1971
              till den verklighet och den lagstiftning vi har i dag. Vi vet
              alla att det har hänt en del sedan början av 70-talet.
            </seg>
            <seg xml:id="i-23d9c3646f48c44b-0">
              Sveriges och Finlands lagstiftningar har kommit närmare varandra.
              Inte minst innebar Sveriges och Finlands medlemskap i Europeiska
              unionen 1995 att vi också har fått en mer likvärdig lagstiftning.
              Vi kan konstatera att den överenskommelse som vi nu lämnar är
              omodern och strider mot internationell rätt.
            </seg>
            <seg xml:id="i-bd9305808a30253a-0">
              Herr talman! Det är glädjande att vi nu är framme vid att fatta
              beslut om en ny gränsälvsöverenskommelse med Finland. Det har
              varit ett gediget arbete av den finländska respektive svenska
              regeringen och tjänstemännen i respektive regeringskansli.
            </seg>
            <seg xml:id="i-c8337771c8ed136b-0">
              Herr talman! Det är kanske inte så ofta man lyfter fram en enskild
              person i ett sådant arbete. Jag skulle vilja lyfta fram den före
              detta riksdagsledamoten Håkan Larsson som spelat en väldigt viktig
              roll i arbetet för att nå fram till överenskommelsen. Han ska
              hedras för det arbete han har lagt ned. Jag är inte säker på att
              vi hade varit där vi är i dag om inte han hade haft den goda kunskapen
              att driva förhandlingarna vidare.
            </seg>
            <seg xml:id="i-c16addfdabef7e2a-0">
              Vi kan konstatera att förändringarna av de svenska och finska
              lagstiftningarna har gjort att vi i dag har ett mindre behov av
              en reglering på gränsälvsområdet. Det som vi gör nu leder i helt
              rätt riktning.
            </seg>
            <seg xml:id="i-895935f60d6f97a0-0">
              Herr talman! Gränsälvskommissionens framtida roll nämndes tidigare
              i debatten. Den nya kommissionen kommer att få en annan roll än
              den tidigare. Uppgifterna blir begränsade som följd av den överenskommelse
              Sverige och Finland har slutit. Det innebär att den inte kommer
              att ha några uppgifter som ett prövningsorgan.
            </seg>
            <seg xml:id="i-d6c4b3c804adc22b-0">
              Kommissionen kommer att kunna stödja sig på den överenskommelse
              vi har slutit när den vill ha kontakter med andra myndigheter
              som handlägger frågor inom överenskommelsens område. Det vi nu
              gör innebär att det blir en ökad rättssäkerhet.
            </seg>
            <seg xml:id="i-71e85d8406e5bbdc-0">
              Den nuvarande Gränsälvskommissionens beslut kan bara överklagas
              när det gäller beslut om frågor om ersättning. I övriga frågor
              vinner besluten omedelbart laga kraft. Det finns ingen liknande
              inskränkning för motsvarande beslut i övriga delar av landet.
            </seg>
            <seg xml:id="i-9bbf716e5ea18af3-0">
              Nu blir det en överföring av prövningen till nationella instanser.
              Det innebär att vi får ett enhetligt och likformigt förfarande
              i hela landet med oinskränkta möjligheter att kunna överklaga
              de beslut som fattas till en högre instans. Det förenklar för
              allmänheten och ökar förutsägbarheten.
            </seg>
            <seg xml:id="i-e5f52ad47e40966c-0">
              Det vi nu fattar beslut om kommer, när överenskommelsen väl börjar
              gälla, att minska avstånden mellan allmänheten och beslutsfattarna
              då prövningsärendena i första instans kommer att föras över till
              kommuner eller länsstyrelsen.
            </seg>
            <seg xml:id="i-f9a5c2bfeab5790b-0">
              Herr talman! Med detta vill jag yrka bifall till utskottets förslag
              i betänkandet och avslag på reservationen.
            </seg>
          </u>
          <note type="speaker" xml:id="i-02fe07b8828b654b-0">
            Anf. 87 LARS TYSKLIND (fp):
          </note>
          <u who="lars_tysklind_faac13" xml:id="i-b02d9f34e2bda418-0">
            <seg xml:id="i-051e0daf5f046d79-0">
              Herr talman! Efter en förmiddag med partiledardebatt där vi har
              behandlat diverse frågor som är viktiga för landets framtid kan
              detta framstå som en ganska perifer fråga. Men det är det definitivt
              inte för dem som berörs av den i vardagen. Det är det inte heller
              med tanke på de nya krav som ställs inte minst när det gäller
              ramdirektivet för vatten som kräver ett ökat samarbete mellan
              Sverige och Finland.
            </seg>
            <seg xml:id="i-f27e14ec2f2f489a-0">
              Som har konstaterats tidigare av mina allianskolleger och också
              Jan-Olof Larsson har det tagit osannolikt lång tid att komma till
              skott med detta. Redan 1997 tillsatte man en utredare som skulle
              lägga fram förslag till en ny gränsälvsöverenskommelse.
            </seg>
            <seg xml:id="i-958283b68a89fd4c-0">
              År 2004 fanns det en undertecknad överenskommelse som föll i
              Högsta domstolen. Jag tror att det var fiskestadgan som inte var
              grundlagsenlig. När det skulle ändras ville Finland inte vara
              med längre.
            </seg>
            <seg xml:id="i-cf07ae389cff3a57-0">
              Sedan fortsatte förhandlandet. Som har nämnts här fanns ett nytt
              förslag till överenskommelse 2006. Men den kom man inte heller
              till skott med, och Finland ville inte heller underteckna den.
            </seg>
            <seg xml:id="i-0b99f2ab67cd4ebd-0">
              Jag kan liksom utskottet konstatera att den nuvarande regeringen
              har genomfört ett framgångsrikt arbete för att komma i mål i den
              här frågan. Som Claes Västerteg sade har Håkan Larsson som utredare
              och ledare av förhandlingarna personligen spelat en väldigt stor
              roll i detta.
            </seg>
            <seg xml:id="i-f5521666c445fe9a-0">
              Från Folkpartiets sida vill vi lyfta fram att vi just i den här
              frågan har fått väldigt bra och kontinuerlig information om hur
              förhandlingarna framskridit. Det är ovanligt att vi får en sådan
              information. Det har inte varit en fråga om opposition eller majoritet,
              utan den informationen har vi fått brett i utskottet.
            </seg>
            <seg xml:id="i-03d77007438b3dca-0">
              Herr talman! Överenskommelsen innebär att Gränsälvskommissionen
              får en helt ny roll i och med att man flyttar över tillståndsgivningen
              till de nationella prövningsorganen. Det görs, som har nämnts
              här tidigare, för att få en enhetlighet och likformighet över
              landet. Det handlar också om rättssäkerhet att man har samma system
              över hela landet.
            </seg>
            <seg xml:id="i-aba2237bb57041c9-0">
              Man problematiserar detta i propositionen och konstaterar att
              förhållandena i Sverige och Finland är sådana att det inte möter
              några som helst hinder att låta det avgöras av de nationella prövningsorganen.
              Icke förty har Gränsälvskommissionen i den nya tappningen en väldigt
              viktig roll att ta till vara gränsbygdens intressen.
            </seg>
            <seg xml:id="i-2d84fd97c67ef51a-0">
              Den får ett väldigt tydligt uppdrag att yttra sig över samma
              förslag som den tidigare beslutade om. Den har även rätt att överklaga
              en hel del av dessa beslut till domstol. Det försvinner inte på
              något vis. Gränsälvskommissionens uppdrag att ta till vara dessa
              lokala intressen är minst lika viktigt i framtiden.
            </seg>
            <seg xml:id="i-49d1fbfc5d10219f-0">
              Fisket är en viktig gemensam resurs. I överenskommelsen finns
              en bra balans mellan olika intressen och olika länder när det
              gäller fisket. För att ännu mer förtydliga och göra det likformigt
              över landet införs de regler som gäller fisket i fiskelagen. Gränsälven
              var förut undantagen från regelverket i fiskelagen.
            </seg>
            <seg xml:id="i-af791eda3fb14b0f-0">
              Fiskeriverket och Länsstyrelsen i Norrbottens län kommer att
              förvalta fisket. Som regeringen framhåller i propositionen, och
              som jag tycker är väldigt viktigt, ska man särskilt verka för
              en lokal förankring. Den politik som alliansregeringen för är
              att man ska få delaktighet i beslutfattandet inom fiskets område.
            </seg>
            <seg xml:id="i-a188ed0d90c1b515-0">
              I reservationen från Socialdemokraterna finns lite svepande ordalag
              om centralisering, utdragen byråkrati och ökade administrativa
              kostnader. Det är egentligen irrelevant i sammanhanget. Jag vet
              inte vad man har för belägg för att det skulle bli på det sättet.
              Det handlar som jag tidigare nämnt om enhetlighet och likformighet
              över landet och inte minst om rättssäkerhet för enskilda personer.
            </seg>
          </u>
          <note xml:id="i-1f322d0639582726-0">
            Herr talman! Med detta yrkar jag bifall till utskottets förslag
            i betänkandet och avslag på reservationen.
          </note>
          <note type="speaker" xml:id="i-42a385397af8a6ae-0">
            Anf. 88 IRENE OSKARSSON (kd):
          </note>
          <u who="christina_oskarsson_258320" xml:id="i-e480ddd0730a41eb-0">
            <seg xml:id="i-a36e527e8ce39bd3-0">
              Herr talman! Detta betänkande har många väntat på länge. Historien
              bakom överenskommelsen har ett par talare före mig beskrivit.
              Den har varit seg och långdragen. Jag tror också, precis som Claes
              Västerteg sade, att den mänskliga faktorn ibland är väldigt viktig.
              Det gäller de som har jobbat med detta på slutet för att det ska
              komma på plats.
            </seg>
            <seg xml:id="i-001ebc125dae94db-0">
              Det som är viktigt i detta är att det nu finns goda möjligheter
              att fortsätta att jobba över nationsgränserna i det viktiga arbete
              som handlar om att värna naturresurserna.
            </seg>
            <seg xml:id="i-13314427dfcb0f42-0">
              Mycket har hänt sedan den första överenskommelsen slöts. Både
              Sverige och Finland har gått med i den europeiska gemenskapen.
              Det har förändrat förutsättningarna för arbetet. Det gemensamma
              vattendirektivet har antagits, och det ska säkras på ett rättssäkert
              sätt i både Sverige och Finland och hanteras lika för alla medborgare
              i respektive land.
            </seg>
            <seg xml:id="i-878b38c7591f1eac-0">
              Det mest övergripande i detta är väl att förvalta vattenresurserna
              i gränsälvarna på ett sådant sätt att kvaliteten består. Då är
              det, som jag sade inledningsvis, viktigt att detta görs på ett
              likvärdigt sätt i respektive länder och att ingenting särskiljer.
              Det betyder att man har behövt förändra strukturen i arbetsprocessen.
            </seg>
            <seg xml:id="i-16ff78dd31d5243b-0">
              Det är också, precis som regeringen har skrivit och som Lars
              Tysklind var inne på förut, viktigt att gränsälvsbygdernas synpunkter
              kommer fram i det här arbetet. Det handlar om själva vattenarbetet,
              och det handlar inte minst om allting som rör sig runt omkring
              detta, till exempel planärenden med mera. Det samarbetsorgan som
              nu kommer att finnas har möjligheter att hantera detta. Det handlar
              också om att kunna överklaga de myndighetsbeslut som fattas i
              respektive land utifrån de nya förhållanden som kommer att råda.
            </seg>
            <seg xml:id="i-890573b791927882-0">
              Herr talman! Jag tror att de personer och de kommuner som nu
              ser en fara i detta snarare kommer att få ett ökat inflytande
              och en ökad tillgång till processen. Vi kommer inte att särskilja
              det här området från våra respektive länders övriga lagstiftning.
            </seg>
            <seg xml:id="i-3bbf7dc714be31ff-0">
              Herr talman! Det är oerhört väsentligt att det här beslutet fattas
              nu i dag för att fisket ska kunna bedrivas på ett sätt som är
              förenligt med den här stadgan och med den lagstiftning som finns.
              Länderna är överens om att vi på detta område har en lagstiftning
              som skiljer sig åt i respektive land. Därför ska den följas samtidigt
              som vi gemensamt i denna stadga kommer att se hur vi ska kunna
              förvalta den naturresurs som fisket utgör. Det är inte bara en
              viktig näring, utan det har en oerhört viktig symbolisk betydelse
              för den regionen i vårt land.
            </seg>
            <seg xml:id="i-344ae82d15f539a3-0">
              Det är också viktigt att det fortsättningsvis ska handläggas
              av de myndigheter som har den kompetensen i respektive land. Hos
              oss är det Fiskeriverket i några månader till och de länsstyrelser
              som finns.
            </seg>
            <seg xml:id="i-1a183b80876c773d-0">
              Det är glädjande att det här arbetet nu har nått målet, och vi
              kan se fram emot ett fortsatt arbete. Detta är ingen punkt, utan
              det är ett semikolon. Arbetet ska fortsätta, och det är glädjande
              att den långa process som det har arbetats med nu har kommit fram
              till detta. Det är också glädjande att Finland redan har fattat
              beslut om detta.
            </seg>
          </u>
          <note xml:id="i-58090a7554e194fe-0">
            Därmed yrkar jag bifall till förslaget i betänkandet och avslag
            på reservationen.
          </note>
          <note type="speaker" xml:id="i-17616c3e57cbed93-0">
            Anf. 89 LEIF PETTERSSON (s):
          </note>
          <u who="leif_pettersson_4a04f8" xml:id="i-05b51130fa9d1689-0">
            <seg xml:id="i-d09d3aeadec0667f-0">
              Herr talman! Jag börjar med att yrka bifall till den socialdemokratiska
              reservation som vi har lämnat i den här frågan.
            </seg>
            <seg xml:id="i-234e2058db44dac3-0">
              År 1972, efter beslut 1971 som så riktigt har sagts här i talarstolen,
              tillsattes den finsk-svenska Gränsälvskommissionen. Deras uppdrag
              var att förvalta den gemensamma resurs gränsälvarna mellan Sverige
              och Finland är. Kommissionen är en mellanstatlig myndighet. Arbetsuppgifterna
              för kommissionen är byggande i vatten, vattenreglering, förorening
              i vatten samt fiskefrågor.
            </seg>
            <seg xml:id="i-e5992dc4758f959e-0">
              Anledningen till att kommissionen tillsattes var självfallet
              att de frågor som kommissionen skulle hantera utgjorde ett problem
              för de båda länderna. Man ville på ett enkelt och obyråkratiskt
              sätt lösa dessa frågor. Vi kan konstatera att man lyckades. Under
              åren har kommissionen arbetat på ett bra sätt. Man har löst de
              frågor man har haft att lösa med ett undantag, nämligen fisket.
            </seg>
            <seg xml:id="i-b0da94f022a5adb5-0">
              Vi ska komma ihåg att fisket endast har utgjort 15 procent av
              kommissionens arbete, men det är fisket som har väckt den största
              uppmärksamheten i medierna. Det har funnits många motstridiga
              intressen när det gäller just fisket. Det har varit yrkesfiskare
              mot sportfiskare, havsfiske med nät i älvmynningen mot spöfiske
              längre upp i älven. Detta är bara två exempel på de konflikter
              som har funnits.
            </seg>
            <seg xml:id="i-9456c8391ee1cc3c-0">
              Nu har en separat överenskommelse om fisket träffats. Det är
              naturligtvis väldigt bra. Man kan hoppas att detta kommer att
              lösa de problem som vi har stått inför när det gäller fisket i
              de båda länderna. Men vi låter det vara osagt tills vi har sett
              vad den här överenskommelsen faktiskt leder till i praktiken.
              Vi ställer oss naturligtvis bakom den här överenskommelsen. Den
              innebär att fisket, som alltså enbart utgjort 15 procent av kommissionens
              arbete, kan föras bort från de arbetsuppgifter som kommissionen
              har haft.
            </seg>
            <seg xml:id="i-34c7abe618dc2ab5-0">
              Allt det övriga som kommissionen har fattat beslut om finns kvar.
              Byggande i vatten, vattenregleringar och vattenföroreningar är
              alla frågor där en gränsälv dras med särskilda problem som kräver
              särskilda lösningar. Två länders lagstiftningar på dessa områden
              ska förenas och det gemensamma vaskas fram. Den nuvarande ordningen
              är obyråkratisk och löser frågorna på ett tillfredsställande och
              enkelt sätt.
            </seg>
            <seg xml:id="i-66396f4933e1ec45-0">
              Den nu föreslagna ordningen kommer att innebära en byråkratisering
              av frågorna där respektive lands lagstiftning riskerar att bli
              ett hinder för smidiga och praktiska lösningar. Vi kommer att
              få se många och långa långbänkar i frågor som annars skulle ha
              lösts snabbt och enkelt. Vi riskerar dessutom att människor behandlas
              olika beroende på vilken sida av älven de bor.
            </seg>
            <seg xml:id="i-4747f152faac6217-0">
              När nu de olika ländernas myndigheter ska behandla frågorna efter
              landets egna lagar och regler finns inte den unika möjlighet som
              kommissionen haft att hantera frågorna på det sätt som är bäst
              för de boende efter älven. Kompromisser mellan de både ländernas
              synsätt har kunnat göras. Den ordning som nu föreslås innebär
              att när en sten ska flyttas i älven blir det ett ärende som riskerar
              att malas i miljödomstolarnas kvarnar i åratal.
            </seg>
            <seg xml:id="i-cc32b92816ac7c00-0">
              Det är lite märkligt att de borgerliga, som i andra sammanhang
              har kritiserat miljödomstolarna för långsam och byråkratisk hantering,
              i det här fallet tycker att det är den bästa tingens ordning.
              Med två länders lagstiftning riskerar vi att frågan kommer att
              behandlas på olika sätt i respektive land.
            </seg>
            <seg xml:id="i-1b129df773e0cf18-0">
              Det problem som har påtalats med den nuvarande kommissionens
              arbete har varit möjligheten att överklaga. Enligt mitt sätt att
              se det hade den frågan enkelt kunnat lösas om bara viljan fanns.
              Det finns andra exempel på frågor av mellanstatlig karaktär som
              har lösts så att man överklagar till respektive lands myndighet,
              och sedan får de myndigheterna samråda med varandra. Den lösningen
              finns på andra civilrättsliga områden, och det hade kunnat vara
              en möjlig väg att gå fram här också. Den frågan hade naturligtvis
              behövt utredas på ett bättre sätt.
            </seg>
            <seg xml:id="i-540def8d0abe2b38-0">
              Det bör också noteras att det råder total politisk enighet i
              Tornedalen i frågan. Alla partier i de berörda kommunerna på såväl
              svensk som finsk sida står bakom kravet att Gränsälvskommissionen
              ska vara kvar i dess nuvarande form och få fatta de beslut som
              man har kunnat göra tidigare.
            </seg>
            <seg xml:id="i-9ff3d1d74576ffc2-0">
              För mig framstår det som viktigt att i det här sammanhanget även
              påtala den subsidiaritetsprincip som Europeiska unionen tillämpar.
              Beslut ska fattas så nära människorna som möjligt. För de boende
              i Tornedalen är det självklart att Gränsälvskommissionen fyller
              en viktig uppgift. Det handlar om beslut som fattas nära människorna
              och av människor som förstår och ser problemen. Jag tycker att
              vi ska låta Gränsälvskommissionen få fortsätta att verka.
            </seg>
          </u>
          <note xml:id="i-25979dda45e09d02-0">
            Överläggningen var härmed avslutad.
          </note>
          <note xml:id="i-e64e6c54f2db6018-0">
            6 § Vårtilläggsbudget för 2010
          </note>
          <note xml:id="i-a698225fa3084bfe-1">
            Föredrogs
          </note>
          <note type="speaker" xml:id="i-26142069e4d79577-0">
            Anf. 90 HANS HOFF (s):
          </note>
          <u who="hans_hoff_aff0b8" xml:id="i-5fd5d753e4dd3d71-0">
            <seg xml:id="i-13d4c3ccdb60aa15-0">
              Herr talman! Regeringen vill köpa nya helikoptrar för 4,7 miljarder
              kronor, trots att vi har tolv helikoptrar som står i garaget och
              kan användas till en bråkdel av kostnaderna för att köpa nya.
            </seg>
            <seg xml:id="i-d42b90ec3691883c-0">
              Denna möjlighet har regeringen inte ens undersökt och visat för
              riksdagen som ett alternativ. Regeringen finansierar inköpen av
              de nya helikoptrarna genom att senarelägga och prioritera bort
              andra materielinköp till det svenska försvaret. Hur detta påverkar
              försvarets uppgift att försvara vårt land har regeringen ej redovisat
              för riksdagen. Risken är att landets försvarsförmåga försvagas.
              Vi konstaterar att de försvarspolitiska effekterna av regeringens
              finansiering inte är kända för riksdagen. Detta är allvarligt.
            </seg>
            <seg xml:id="i-93b5a0d2e62923fd-0">
              Vi anser att vi i stället för att köpa nya helikoptrar borde
              använda de helikoptrar som står i garaget. Till dessa helikoptrar
              finns utbildade piloter och mekaniker, vilket gör att de på mycket
              kort tid kan tas i bruk.
            </seg>
            <seg xml:id="i-a03cee1aeba59418-0">
              Herr talman! När det gäller satsningarna på infrastruktur har
              vi en betydligt högre ekonomisk ambitionsnivå än regeringen de
              kommande åren. Infrastrukturinvesteringar ska i första hand styras
              av nationella behov. En väl genomarbetad samhällsekonomisk analys
              ska avgöra prioriteringarna i stället för enskilda kommuners ekonomi.
            </seg>
            <seg xml:id="i-6d06de281da71926-0">
              Det finns i dag en problematik med att regeringen mer eller mindre
              har generella krav på kommunal medfinansiering av infrastruktur.
              Det vi framför allt vänder oss mot är lokal och regional medfinansiering
              som bygger på att medlen tas direkt från den kommunala ekonomin.
            </seg>
            <seg xml:id="i-db38642ca16ca1d7-0">
              Det finns situationer då vi anser att medfinansiering kan vara
              aktuell. Det handlar till exempel om investeringar som leder till
              att markvärden, som kommunerna kan nyttiggöra till exempel genom
              att sälja byggrätter till privata aktörer, frigörs. Det kan också
              handla om intäkter från trängsel- och vägavgifter som används
              som regionala bidrag till finansiering.
            </seg>
          </u>
          <note xml:id="i-72252cf973283860-0">
            Herr talman! Mot bakgrund av det till riksdagen anförda yrkar
            vi bifall till reservationerna 2 och 4.
          </note>
          <note type="speaker" xml:id="i-c2bffe0a2ce073f7-0">
            Anf. 91 ULLA ANDERSSON (v):
          </note>
          <u who="ulla_andersson_2195fb" xml:id="i-4ebde3745e70d063-0">
            <seg xml:id="i-f9cd01a0eb376242-0">
              Herr talman! Vi rödgröna har som ambition att ta det ansvar som
              behövs för att ställa om Sverige i en mer miljö- och klimatanpassad
              riktning. Vi menar att det behövs åtgärder för att förbättra transportsystemet
              i närtid.
            </seg>
            <seg xml:id="i-4b74cf1992cad2e3-0">
              För att klara av dagens och morgondagens utmaningar hade det
              behövts satsningar på såväl järnväg som kollektivtrafik. Så har
              dess värre inte skett, och behoven har i stället blivit allt större.
              Det visade sig mycket tydligt i vintras när vi var många som satt
              på väldigt försenade tåg timme ut och timme in och väntade.
            </seg>
            <seg xml:id="i-5318324d9149592d-0">
              Med vår politik hade ambitionsnivån för satsningar på järnväg
              och kollektivtrafik de senaste åren varit avsevärt högre. Med
              vår politik hade transportsystemet i dag varit bättre rustat för
              dagens och morgondagens behov.
            </seg>
            <seg xml:id="i-4b7ea9990ea59371-0">
              Vi rödgröna har lämnat ett utförligt förslag för att modernisera
              och klimatanpassa det svenska transportsystemet. Vi vill att fler
              ska kunna välja tåget, och vi vill ta ansvar för att bygga bort
              tågförseningarna.
            </seg>
            <seg xml:id="i-ba75ca9efaa55027-0">
              Regeringens strategi är att låta kommuner ta statens ekonomiska
              ansvar. Man tvingar kommunerna att välja mellan investeringar
              i äldreboenden och förskolor, vilket är ett kommunalt ansvar,
              och investeringar i vägar och järnvägar, vilket faktiskt är ett
              statligt ansvar. Regeringen är alltså beroende av bidrag från
              kommunerna för att finansiera sina investeringar, och det är inte
              rimligt på något sätt att övervältra kostnaderna och ansvaret
              för detta på kommuner och landsting.
            </seg>
            <seg xml:id="i-21ad1739fe6ca420-0">
              Många kommuner har ställts inför ett omöjligt val då de har känt
              sig tvingade att bidra med medfinansiering för att några investeringar
              över huvud taget ska komma till stånd. Sveriges Kommuner och Landsting
              skriver i sin årsrapport att många kommuner upplever en ökad press
              från trafikmyndigheternas sida att bidra till finansieringen i
              statlig infrastruktur i den egna regionen för att över huvud taget
              få till stånd angelägna projekt.
            </seg>
            <seg xml:id="i-d4130b887f30b573-0">
              Vi inom det rödgröna samarbetet vill understryka att infrastruktursatsningar
              ska styras utifrån nationella behov och inte av enskilda kommuners
              ekonomi. Den kommunala medfinansieringen som i dag omfattar samma
              kostnad för kommunerna som ungefär 4 000 årsanställda gröper ur
              de ansträngda budgetarna på kommunal nivå, vilket också självklart
              får konsekvenser för medborgarna i kommunen.
            </seg>
            <seg xml:id="i-4bba13f0e4d7b873-0">
              Vi ser en övervältring från staten på kommunerna, vilket i sin
              tur självklart leder till en urholkad kvalitet i välfärden. Risken
              är dessutom att en växande andel kommunal medfinansiering ökar
              klyftorna mellan fattiga och rika kommuner och regioner, vilket
              ytterligare försämrar förutsättningarna för framtida tillväxt
              i de fattiga kommunerna. Det är oansvarigt.
            </seg>
            <seg xml:id="i-bac795496772d48c-0">
              Vi rödgröna vill i stället att hela Sverige ska leva.
            </seg>
            <seg xml:id="i-3dd8477ca1a59072-0">
              Regeringens agerande i de olika helikopterfrågorna har präglats
              av senfärdighet och villrådighet. I dag slänger man på riksdagens
              bord inte fram ett belyst eller konsekventutrett förslag utan
              ett väldigt illa underbyggt förslag. Det är både oroväckande och
              förvånande. Regeringen vill inte ens ge oss möjligheten att invänta
              Helikopterutredningens ställningstagande.
            </seg>
            <seg xml:id="i-1ac44768432392c8-0">
              Försvarsmakten har varnat för att om ett nytt helikoptersystem
              ska rymmas inom deras budget, vilket regeringen nu också föreslår,
              kommer man att riskera att de ställda kraven på operativ förmåga,
              tillgänglighet och användbarhet i insatsorganisationens förband
              inte uppfylls.
            </seg>
            <seg xml:id="i-6594e879354e4403-0">
              Regeringens redovisning av hur anskaffningen ska finansieras
              och dess konsekvenser är väldigt ytlig och översiktlig. Vi konstaterar
              därmed att de försvarspolitiska effekterna av den föreslagna finansieringen
              inte är kända för riksdagen. Ändå väljer utskottets majoritet
              att här lägga fram förslaget för beslut i dag.
            </seg>
          </u>
          <note xml:id="i-07d0ba5ca33259e0-0">
            Med det, herr talman, vill jag yrka bifall till reservationerna
            2 och 4.
          </note>
          <note type="speaker" xml:id="i-f01840ba7df82efe-0">
            Anf. 92 PETER RÅDBERG (mp):
          </note>
          <u who="peter_radberg_980aa0" xml:id="i-9be61c50c9dc4284-0">
            <seg xml:id="i-5e7a7511049c14b0-0">
              Herr talman! Regeringen har under hela mandatperioden försökt
              att skadeskjuta den rödgröna oppositionen på det försvarspolitiska
              området. Jag förstår att det är jobbigt för regeringen att vi
              har lyckats komma överens på det område som regeringen trodde
              sig hitta en svag punkt i.
            </seg>
            <seg xml:id="i-72e4de4181df75dd-0">
              Försvarsminister Sten Tolgfors gjorde också ett tappert försök
              till detta när han skrev på Brännpunkt i Svenska Dagbladet häromdagen
              att våra besparingar på 2 miljarder inom försvaret ännu inte är
              finansierade. Det är trams. Han vet att vi har finansierat varenda
              krona.
            </seg>
            <seg xml:id="i-6e7800295432f3e3-0">
              Regeringen hade ingen försvarspolitik innan valet 2006. Det var
              helt enkelt ingen prioriterad fråga, sade statsministern. Inte
              förrän 100 dagar in i valperioden presenterade regeringen en del
              av vilken försvarspolitik den skulle föra under den kommande mandatperioden.
            </seg>
            <seg xml:id="i-e80e7f7dda8aff64-0">
              Inom försvarspolitiken har Miljöpartiet konsekvent efterlyst
              prioriteringar från politiskt håll. Ubåtar är inget undantag.
              Prioriteringarna uteblir allt som oftast då Försvarsmaktens alla
              vapengrenar, ivrigt påhejade av riksdagsledamöter från försvarsindustriregioner,
              gärna vill köpa ny och dyr försvarsmateriel trots en ansträngd
              försvarsbudget.
            </seg>
            <seg xml:id="i-ea0c81f371d3ebb2-0">
              I många fall handlar försvarets materielbeställningar mer om
              arbetsmarknadsåtgärder eller regionalpolitik än om själva försvarspolitiken.
              Vi menar att sådan hänsyn inte bör visas. Utgångspunkten ska alltid
              vara försvarets behov.
            </seg>
            <seg xml:id="i-64702519ab60e609-0">
              I vårtilläggsbudgeten för 2010 föreslår regeringen att riksdagen
              ska bemyndiga regeringen att anskaffa två nya ubåtar. Miljöpartiet
              anser att detta vore en felprioritering av Försvarsmaktens begränsade
              resurser och att valet på nyanskaffningen inte grundar sig på
              en noggrann analys av Försvarsmaktens behov.
            </seg>
            <seg xml:id="i-9d1dfeed78e0ce5a-0">
              Motivet är snarare försvarsindustriellt. Det är allmänt känt
              att Kockums har en ansträngd ekonomi, och vi anser att regeringens
              val att utveckla och köpa nya ubåtar främst handlar om sysselsättningspolitik
              och inte försvarspolitik.
            </seg>
            <seg xml:id="i-740b1e04600f1462-0">
              Försvarsminister Sten Tolgfors har i uttalanden i medierna lyft
              fram ubåtarnas stora exportpotential som ett skäl. Vi anser inte
              att det är något hållbart argument i sammanhanget. Svenska ubåtars
              attraktionskraft på exportmarknaden är ytterst begränsad trots
              hög prestanda och goda resultat i övningar med amerikanska sjöstridskrafter.
            </seg>
            <seg xml:id="i-5da313a7d2f93e06-0">
              Det är en viktig princip att skattebetalarnas pengar, i möjligaste
              mån, inte ska riskeras på egenutveckling av kostsamma projekt.
              I fallet nästa generations ubåt har vi inte noterat någon ansträngning
              från regeringens sida att finna lämpliga samarbetspartner. Miljöpartiet
              menar att ubåtsförmågan kan vidmakthållas genom halvtidsmodifiering
              av två ubåtar i Gotlandsklass samt genom livstidsförlängning av
              de två äldre ubåtarna.
            </seg>
            <seg xml:id="i-6c2f56b59cd48592-0">
              Fru talman! Sverige har varit i Afghanistan sedan 2001 utan det
              kanske viktigaste skyddet om något skulle hända, nämligen helikoptrar.
              Vi har väntat i tolv år på helikopter 14, en så kallad Medevac-helikopter
              som är som ett flygande sjukhus. Nu har vi fått beskedet att helikopter
              14 kommer att bli försenad ytterligare cirka åtta år och vara
              flygklar runt 2020.
            </seg>
            <seg xml:id="i-852a7b68df5fec55-0">
              Miljöpartiet är starkt kritiskt till att satsa dessa pengar på
              den typen av helikopter. Vi måste kunna titta väljarna i ögonen
              och säga att satsningen är finansiellt försvarbar och att vi kan
              använda olika helikoptrar såväl hemma som på internationella uppdrag.
            </seg>
            <seg xml:id="i-b096fc6d59a86d0c-0">
              Vad gör regeringen i en sådan situation? Jo, man satsar på en
              amerikansk attackhelikopter för 4,7 miljarder kronor. Frågan är
              hur man kan lägga dessa miljarder på att köpa nytt när man kan
              återuppliva och modernisera de helikoptrar vi har hemma, nämligen
              helikopter 4.
            </seg>
            <seg xml:id="i-9f43a5a797c9952b-0">
              Alternativet till regeringens storsatsning på amerikanska attackhelikoptrar
              är det förslag som Patria Helicopters AB har erbjudit i en offert
              till Försvarsmakten. Det handlar om att bygga om samtliga helikopter
              4 för i runda slängar 3 miljoner kronor för igångsättandet och
              därefter ett antal miljoner för själva upprustningen. Det gäller
              alltså tolv helikopter 4, som i dagsläget finns i malpåse runt
              om i Sverige. Åtta av dem skulle kunna vara i tjänst inom tolv
              veckor.
            </seg>
            <seg xml:id="i-3905f68119458a24-0">
              Med ny utrustning skulle dessa helikopter 4 kunna genomföra trupptransporter
              med Medevac/Casevac i Afghanistan och i Nordic Battle Group samt
              kunna användas för utbildning och i nationella insatser. Livslängden
              för helikoptrarna bedöms till bortom 2020. Frågan till regeringen
              blir därför: Hur kan regeringen välja bort ett sådant alternativ
              när det ligger på bordet?
            </seg>
          </u>
          <note xml:id="i-baa04149f22ced48-0">
            Med det, fru talman, yrkar jag bifall till reservationerna 2
            och 4.
          </note>
          <note type="speaker" xml:id="i-e796c6495d8e9e01-0">
            Anf. 93 ANNA LILLIEHÖÖK (m):
          </note>
          <u who="anna_lilliehook_8c77b5" xml:id="i-a40590967e67701f-0">
            <seg xml:id="i-4dd484209e47495a-0">
              Fru talman! När vi debatterar tilläggsbudgeten handlar det i
              första hand om att måna om ordning och reda i statsfinanserna.
              Tilläggsbudgeten är en avstämning och ett tillägg för sådant som
              förändrats under året. Den ger en plattform för den nya budgeten.
              Alla anslag och årets utgifter, liksom framtida utgifter, ska
              ha kommit in i budgeten och i god ordning beslutats i riksdagen.
              Bland årets anslag kan nämnas barnbidraget och flerbarnstillägget
              som båda höjs, samt vägunderhållet som ökas. Det är några av de
              större posterna.
            </seg>
            <seg xml:id="i-02aaafdaada8c759-0">
              Tilläggsbudgeten handlar också om att bemyndiga regeringen att
              fatta beslut om framtida utgifter, det vill säga att i ordnad
              form och inom ramar binda upp statens ekonomi inför framtiden.
              Dessa arbetas in i budgeten allt eftersom. I vissa begränsade
              fall kan regeringen även bemyndigas att ta upp lån, till exempel
              för vägprojekt som är avgiftsfinansierade och där avgifterna täcker
              kapitalkostnaderna. Det kan alltså ske i mycket begränsade fall.
              Ett exempel i år är att vi fått många fler studenter, och därför
              bemyndigas regeringen att för detta ändamål ta upp lån i Riksgälden.
            </seg>
            <seg xml:id="i-135f93a65f7885a5-0">
              Majoriteten föreslår viktiga investeringar inom försvarsområdet,
              vilket berörts tidigare. Två nya ubåtar ska anskaffas, och ytterligare
              två ubåtar moderniseras för att vi ska kunna vidmakthålla vår
              förmåga på detta område.
            </seg>
            <seg xml:id="i-0fd3a939e164accc-0">
              Helikopterkapaciteten för vår insats i Afghanistan behöver säkras.
              I dag får vi extra stöd genom att andra länder tar på sig detta,
              men det kan vi inte räkna med på sikt. Redan nästa år skickas
              två helikoptrar ned, men 2013 uppstår en allvarlig brist. Också
              på lång sikt behövs fler helikoptrar än vad som finns i planeringen.
            </seg>
            <seg xml:id="i-257c7e71aef68ef0-0">
              Att skjuta detta beslut på framtiden, som oppositionen föreslår,
              skulle innebära att dyrbar tid förloras. Regeringen bemyndigas
              därför av majoriteten i utskottet att skyndsamt anskaffa ett nytt
              helikoptersystem, inte minst för att måna om våra svenska trupper
              som medverkar i de fredsfrämjande insatserna utomlands.
            </seg>
            <seg xml:id="i-b4e6e7a4bfa0b4db-0">
              Bland årets bemyndiganden välkomnar utskottet att ramen för investeringar
              i viktiga vägprojekt kompletteras med ytterligare 50 miljarder
              kronor, utöver de redan beslutade ramarna på närmare 417 miljarder
              kronor. De är avsedda för den ambitiösa planen för ny infrastruktur
              som ska genomföras 20102021.
            </seg>
            <seg xml:id="i-72a96e86e651ae25-0">
              Regeringen ska få ta upp lån för att finansiera vissa specifika
              projekt. Dessa finansieras via avgifter eller genom trängselskatt.
              Det gäller vägprojekt inom Helsingforssöverenskommelsen och det
              västsvenska paketet samt vissa broar. Dessa avgifter förväntas
              ge totalt 50 miljarder kronor. Majoriteten i trafikutskottet understryker
              att lånefinansiering inte kommer i fråga för projekt som inte
              finansieras med brukaravgifter eller motsvarande.
            </seg>
            <seg xml:id="i-c22720683c297cc4-0">
              För att ha ordning och reda i de offentliga finanserna har vi
              ett finansieringssystem med anslag över statsbudgeten under de
              år vägarna eller järnvägarna byggs. På så sätt redovisas tydligt
              hur mycket investeringarna har kostat och om kostnaderna håller
              sig inom de ramar som riksdagen har beslutat om. Det ska inte
              vara parallella spår med lånefinansiering vid sidan av statsbudgeten
              eftersom det skulle riskera att blanda bort korten och göra det
              svårt att följa kostnaderna. Sådana dubbla spår gör det frestande
              att öka kostnaderna utan att det riktigt syns.
            </seg>
            <seg xml:id="i-92909bdc056ba5e7-0">
              Kostnaderna försvinner emellertid inte, utan det hela måste bekostas
              antingen genom höjda skatter eller genom lägre kostnader inom
              andra områden. Kostnaderna för dagens beslut blir svårare att
              följa och skjuts framåt, till framtida generationer. Av detta
              skäl är lånefinansieringen begränsad till projekt som finansieras
              med avgifter och liknande och bara såtillvida att kostnaderna
              täcks av avgifterna. I infrastrukturplanen räknas trängselskatterna
              in som ett slags bompeng eller avgift och gör lånefinansiering
              möjlig så att spaden ska kunna sättas i jorden omgående. Här går
              dock gränsen för vad vår lagstiftning medger kan lånas upp.
            </seg>
            <seg xml:id="i-58a4a9a553c20603-0">
              Oppositionen vill låna till järnvägsbyggen med hänvisning till
              att dessa ska finansieras med kilometerskatt. Transporter i Norrland
              får betala kilometerskatt för investeringar i södra Sverige utan
              att där finns någon koppling. Detta är dock inte förenligt med
              våra regler för ordning och reda. Projekt på vissa håll kan inte
              lånefinansieras och läggas utanför statsbudgeten med hänvisning
              till framtida allmänna skatter. Det ska ske genom bemyndigande
              och inom ramar i statsbudgeten.
            </seg>
            <seg xml:id="i-934b185426f04c14-0">
              När man börjar låna till investeringar befinner man sig på ett
              sluttande plan inte bara genom att kostnaderna skjuts framåt utan
              också, i värsta fall, genom att investeringarna blir ett glidande
              begrepp. Det är skälet till att lånefinansiering inte tillåts
              enligt våra budgetregler. Risken finns att vi tappar greppet om
              finanserna.
            </seg>
            <seg xml:id="i-37077243ff1fef02-0">
              De akuta problemen i länder i vår omvärld illustrerar tydligt
              risken med att tumma på strikta budgetregler.
            </seg>
            <seg xml:id="i-be449fb04bd539ff-0">
              Fru talman! Vi ska vara tacksamma för att alliansregeringen har
              värnat ordningen i finanserna och hållit på våra strikta regler,
              så att vårt land i dag framstår som ett ljus i mörkret.
            </seg>
          </u>
          <note xml:id="i-c890af972776a718-0">
            Med detta yrkar jag bifall till utskottets förslag och avslag
            på samtliga reservationer.
          </note>
          <note type="speaker" xml:id="i-359a581924ba2af7-0">
            Anf. 94 PETER RÅDBERG (mp) replik:
          </note>
          <u who="peter_radberg_980aa0" xml:id="i-9be61c50c9dc4284-1">
            <seg xml:id="i-f8c42c75acf9845e-0">
              Fru talman! Anna Lilliehöök började väldigt bra med att säga
              att det ska vara ordning och reda i finanserna. Jag delar den
              uppfattningen till fullo. Men jag har en följdfråga: Hur kan då
              Anna Lilliehöök acceptera att köpa ett helikoptersystem för 4,7
              miljarder kronor och där vi inte har koll på vad den slutliga
              kostnaden blir troligtvis blir det som det brukar i sådana här
              sammanhang mycket dyrare? Varför vill man inte i stället ta det
              erbjudande som jag presenterade, att utveckla det vi har för ungefär
              3 miljoner kronor plus lite till? Skillnaden i pengar är ju enorm.
            </seg>
            <seg xml:id="i-9df9c9fcc935e3b2-0">
              Sedan anklagar Anna Lilliehöök oppositionen för att låna till
              järnvägssatsningar. Man får väl göra det om man ska bygga ut i
              den takt som vi vill. Men ni lånar ju till skattesänkningar. Jag
              lånar hellre pengar till järnvägsbygge än till att sänka skatten
              för en del av svenska folket.
            </seg>
            <seg xml:id="i-a562d4857cfc286a-0">
              Detta var de två saker jag ville fråga Anna Lilliehöök om.
            </seg>
          </u>
          <note type="speaker" xml:id="i-2dec6649eaa7f7cf-0">
            Anf. 95 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-a40590967e67701f-1">
            <seg xml:id="i-389258639db51f01-0">
              Fru talman! Regeringen har noga övervägt situationen när det
              gäller behovet av nya helikoptrar. Det finns också i vårtilläggsbudgeten
              redogjort för de överväganden som man har gjort.
            </seg>
            <seg xml:id="i-4bb8e5e68c658994-0">
              Det generösa erbjudandet om alternativ har såvitt jag förstår
              mycket nogsamt gåtts igenom. Man har sett till att dessa helikoptrar
              inte har avvecklats, vilket egentligen var meningen, utan de har
              ställts i ett garage, vilket mycket riktigt påpekades. Men att
              få dem i luften igen kostar ingalunda några 3 miljoner, utan det
              är snarare 2 miljarder kronor, och det är ingen lösning på sikt.
            </seg>
            <seg xml:id="i-6147e6cdb61a45f9-0">
              Därför tar regeringen ett rejält grepp och tittar på det framtida
              behovet, för det är inte bara 2013 vi talar om, utan det behövs
              även inför framtiden en större helikopterkapacitet, bland annat
              för att värna våra trupper i fredsbevarande insatser på olika
              håll i världen. Detta är skälet. Alliansregeringen och majoriteten
              har helt enkelt tröttnat på att helikopterproblemet inte har blivit
              löst.
            </seg>
            <seg xml:id="i-d96013393689b2aa-0">
              Vi lånar inte alls till skattesänkningar. Skattesänkningarna
              är långsiktiga och kommer inte att avvecklas, utan de kommer att
              vara kvar. Vad vi har lånat till är krisinsatser, så att vi ser
              till att vår ekonomi har klarat sig så bra genom den finansiella
              krisen som den har gjort.
            </seg>
          </u>
          <note type="speaker" xml:id="i-cbeb5feabd71075d-0">
            Anf. 96 PETER RÅDBERG (mp) replik:
          </note>
          <u who="peter_radberg_980aa0" xml:id="i-9be61c50c9dc4284-2">
            <seg xml:id="i-aa60fd37cea5adeb-0">
              Fru talman! Anna Lilliehöök säger att man har tröttnat på att
              helikopterfrågan inte är löst. Ni har ju haft fyra år på er! Jag
              förstår att ni har tröttnat på att ni inte har löst den frågan.
            </seg>
            <seg xml:id="i-0b380d49aca3dec7-0">
              Sedan blir du väldigt svävande när du ska förklara det behov
              av helikoptrar som vi har sett över. Här finns ett konkret förslag
              från ett företag som kan bygga om de helikoptrar som vi har. De
              har ju kommit med förslag vid två tillfällen. Det är offentlig
              handling. Men regeringen säger nej till det och köper nya helikoptrar.
              Anledningen till det är helikopter 14, som vi har väntat på i
              tolv år och som vi kommer att få vänta på i ytterligare sex till
              åtta år, till 2020. Hur mycket har det kostat? Är det att ha ordning
              och reda i finanserna?
            </seg>
            <seg xml:id="i-eda98b497a46b8d4-0">
              Nu finns ett förslag som innebär att vi kan skicka en helikopter
              till Afghanistan väldigt snabbt, men regeringen säger nej. Vi
              gör inte det, utan vi ska köpa en dyrare, amerikansk helikopter.
              Det är oansvarigt att ta den typen av beslut.
            </seg>
            <seg xml:id="i-e9b046b48480d983-0">
              Jag vill kunna se mina väljare i ögonen och säga att vi har gjort
              det bästa. Vi ska skydda de svenska soldaterna så länge de är
              i Afghanistan, och då ska det finnas helikoptrar där nu, inte
              sedan. Vi har väntat oerhört länge, och regeringen har haft fyra
              år på sig att lösa det här problemet. Ni har inte gjort det. Så
              enkelt är det. Ni köper väldigt dyrt där borta när det går att
              hitta billigare lösningar här hemma. Det är oacceptabelt att man
              hanterar våra skattepengar på det sätt som regeringen nu gör.
            </seg>
          </u>
          <note type="speaker" xml:id="i-f842ba233cec40ed-0">
            Anf. 97 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-a40590967e67701f-2">
            <seg xml:id="i-1329440b719968aa-0">
              Fru talman! Regeringen har som sagt gått igenom detta väldigt
              noggrant. Det är inte alls några 3 miljoner det handlar om, utan
              det är 1 ½ miljard eller 2 miljarder, lite beroende på hur man
              räknar. Det Peter Rådberg säger stämmer alltså inte alls. Detta
              löser heller inte problemen på sikt.
            </seg>
            <seg xml:id="i-1eaf31e25f5aa1ee-0">
              Helikopter 14 har varit en mycket lång historia, delvis beroende
              på de mycket speciella specifikationer som Sverige har haft. Tyvärr
              fortsätter det att dra ut på tiden, och det är just av det skälet
              som regeringen nu sätter ned foten och begär att vi ska ge det
              bemyndigande som behövs för att kunna skydda våra soldater ute
              i fält och på andra håll.
            </seg>
            <seg xml:id="i-13dc6f6545b12c69-0">
              Jag vill gratulera v och mp, som tydligen är eniga om försvarspolitiken.
              Jag beklagar möjligen Socialdemokraterna i sammanhanget.
            </seg>
            <seg xml:id="i-2302d62b34ed2f7b-0">
              När det gäller ubåtarna kan jag bara säga att liksom i helikopterfrågan
              delar regeringen inte Miljöpartiets uppfattning här. Uppenbart
              gör inte heller era koalitionsbröder det i detta fall. Det är
              inte en helt enig försvarspolitik som ni har.
            </seg>
            <seg xml:id="i-92d291502b266c43-0">
              Till slut vill jag bara säga att det här är ett bemyndigande
              för regeringen att fatta ett beslut. Det har inte beställts någon
              modell och det har inte talats om vilken det ska bli, och det
              kommer en utredning, men man ska kunna fatta beslutet så snart
              som möjligt. Vi har inte hur lång tid som helst på oss. Vi kan
              inte vänta till hösten.
            </seg>
          </u>
          <note type="speaker" xml:id="i-504c3d96adbc74ce-0">
            Anf. 98 PER ÅSLING (c):
          </note>
          <u who="per_asling_eef4de" xml:id="i-9131fac7e7fb17c0-0">
            <seg xml:id="i-83c62f33f6280551-0">
              Fru talman! Grunden för allt välstånd, individuellt som gemensamt,
              i kommuner och i nationen, är människors arbete. För Centerpartiet
              har medverkan i regeringen handlat om att värna arbetslinjen,
              att ge fler människor möjlighet att bygga en framtid för sig och
              de sina och om att skapa förutsättningar för nya jobb i landets
              företag.
            </seg>
            <seg xml:id="i-fdf552ba2e105514-0">
              Fler och växande företag och fler människor i arbete betyder
              inte bara stora mänskliga vinster för den som går från utanförskap
              till självförsörjning. Det betyder också ökade skatteintäkter,
              möjlighet att trygga och utveckla välfärden, satsningar på miljön
              och investeringar i utveckling i hela landet.
            </seg>
            <seg xml:id="i-0d922ef4a0965cf8-0">
              Sedan regeringsskiftet 2006 har alliansregeringen genomfört ett
              omfattande program för att fler ska komma i arbete. Vi har sänkt
              skatten på arbete genom jobbskatteavdrag. Vi har reformerat företagens
              skatter och öppnat trygghetssystem för företagare. Vi har gjort
              omfattande satsningar på minskade kostnader för de minsta företagen.
              Inte minst i fråga om företagens villkor vågar jag säga att Centerpartiets
              medverkan i regeringsarbetet har varit påtaglig och synlig. Politiken
              har i all huvudsak varit framgångsrik.
            </seg>
            <seg xml:id="i-4ef0e6793687f73a-0">
              Efter den djupaste ekonomiska kris som världen skådat sedan 1930-talet
              har Sverige stått starkt. En ansvarsfull ekonomisk politik och
              den förda arbetslinjen har gjort att Sverige står starkare än
              de flesta av våra grannländer efter krisen. När andra länder i
              vår närhet fortfarande tvingas till akuta besparingar för att
              undvika statsfinansiell kollaps kan den svenska debatten handla
              om den framtida politikens inriktning, så som den gör här i dag.
              Det är en fantastisk styrkeposition.
            </seg>
            <seg xml:id="i-c3051ec0ae37fa68-0">
              Även om det är mindre än tre månader kvar till valet kan det
              vara på sin plats att påminna om att mycket av det ekonomiska
              ramverk som gjort detta möjligt beslutats i nästintill enighet.
              Utgiftstaken, överskottsmålet och kravet på fleråriga ramar har
              alla varit nödvändiga delar i en ekonomisk politik som förenar
              de flesta svenska partier.
            </seg>
            <seg xml:id="i-7db84dff7430c3e6-0">
              Fru talman! Trots att Sverige står väl rustat har vi fortfarande
              stora utmaningar framför oss. En av de större utmaningarna handlar
              otvetydigt om möjligheten för hela landet att bidra till och ta
              del av det gemensamma välståndet.
            </seg>
            <seg xml:id="i-95917653c5c834c4-0">
              I alltför många hörn av vårt land har man svårt att känna igen
              sig i de positiva bilder som målas upp i nationella medier. Att
              ge hela landet förutsättningar att bidra till tillväxten och att
              skapa förutsättningar för människor att skapa sig en framtid,
              oavsett var de bor, är mer än, som det ibland föraktfullt avfärdas
              som, regionalpolitik. Tvärtom är det tillväxtpolitik i ordets
              rätta bemärkelse.
            </seg>
            <seg xml:id="i-f34be0d48f38e07b-0">
              Jag vet vad jag talar om. Jag kommer själv från den lilla orten
              Trångsviken i Jämtlands län, där vi i dag planerar nya bostäder
              för att ta hand om de människor som vill flytta till den lilla
              orten med de stora förutsättningarna. Jag vet vad människor kan
              åstadkomma, enskilt och tillsammans, bara de får de rätta förutsättningarna.
              Det är också vad Centerpartiets politik, en politik för hela landet,
              handlar om, att skapa förutsättningar för tillväxt och utveckling.
            </seg>
            <seg xml:id="i-c1119ad9deac8226-0">
              Den mest centrala insatsen handlar om en fungerande infrastruktur
              i hela landet för att klara transporter och fungerande kommunikationer.
              Under Centerpartiets ledning på Näringsdepartementet har under
              de senaste fyra åren omfattande insatser gjorts för att hämta
              igen eftersatt underhåll och förverkliga försenade projekt.
            </seg>
            <seg xml:id="i-2c4a4d9ada187bed-0">
              I infrastrukturpropositionen från 2008 avsatte regeringen totalt
              417 miljarder kronor till infrastruktursatsningar för den kommande
              tioårsperioden. Genom nya lösningar, där bland annat näringsliv
              och regioner inbjudits till medfinansiering, har detta belopp
              ökat med 65 miljarder sedan 2008. Det innebär att satsningarna
              på infrastruktur runt om i landet kan öka med mer än 10 miljarder
              kronor årligen.
            </seg>
            <seg xml:id="i-e74c3dc464b5047f-0">
              Fru talman! Under den tid Centerpartiet haft ansvar för näringspolitiken
              i alliansregeringen har avgifter och skatter för Sveriges företag
              sänkts. Främst har det gynnat småföretag, inte sällan utanför
              storstäderna, där behovet av entreprenörskap och nya jobb är som
              störst. Bördorna för dem som är aktiva i de gröna näringarna har
              minskat, och satsningar på miljödriven tillväxt bidrar till fortsatt
              efterfrågan på lantbrukets produkter i tanken såväl som på bordet.
            </seg>
            <seg xml:id="i-e201fa2717413c8e-0">
              Det betyder inte att vi kan luta oss tillbaka och vara nöjda.
              De kommande åren bör vi ta ytterligare steg för att minska företagens
              kostnader för att anställa. Vi behöver ta fortsatta steg mot ökat
              självbestämmande och ökad ekonomisk bärkraft för landets kommuner
              och regioner. Och vi kommer att behöva satsa vidare på omställning
              till hållbar tillväxt och en ekoeffektiv ekonomi.
            </seg>
            <seg xml:id="i-96e16016354ab44b-0">
              Erfarenheter av de senaste åren, såväl under högkonjunktur som
              under kris, visar tydligt att moderniseringen av Sverige underlättas
              av en politik som främjar entreprenörskap, initiativanda och företagsamhet.
              Då kommer också de nya jobben.
            </seg>
            <seg xml:id="i-28297f984f6d16af-0">
              Fru talman! Jag tror inte att någon misstror oppositionens uppriktiga
              vilja att skapa fler arbeten i Sverige. I fråga om målen torde
              opposition och regering vara samlade bakom grundtanken i arbetslinjen.
              Valet i höst handlar således inte om målet om fler i arbete utan
              om vilka medel man väljer på vägen dit. På den punkten har debatten
              under förmiddagen visat att det i dag finns anledning att ha farhågor
              om de alternativ oppositionen presenterar.
            </seg>
            <seg xml:id="i-e1c4eac02584da66-0">
              Det är lån till infrastruktur, vittgående löften om ökade transfereringar,
              skakiga beräkningar av skatteintäkter från en odefinierad förmögenhetsskatt
              och ett skrotat RUT-avdrag, vilket riskerar att skicka många jobb
              in i den svarta sektorn. Detta i förening med kilometerskatter
              och andra avgifter som leder till ökade kostnader för näringslivet
              och därmed försämrad konkurrens gör att risken är stor att den
              begynnande uppgången i sysselsättning vi nu ser avstannar.
            </seg>
            <seg xml:id="i-0f107001a19904c5-0">
              Fru talman! Låt mig avslutningsvis konstatera vad jag sade inledningsvis:
              Det finns ingen annan väg till välstånd, vare sig för individen
              eller för samhället, än människors eget arbete och strävan efter
              att förverkliga sina drömmar. Det måste också vara den självklara
              utgångspunkten för den förda politiken.
            </seg>
          </u>
          <note xml:id="i-750920ea8abaf252-0">
            Jag vill med dessa ord yrka bifall till förslaget i finansutskottets
            betänkande nr 21.
          </note>
          <note type="speaker" xml:id="i-4038f259484f0780-0">
            Anf. 99 ULLA ANDERSSON (v) replik:
          </note>
          <u who="ulla_andersson_2195fb" xml:id="i-4ebde3745e70d063-1">
            <seg xml:id="i-513d2a3a240a1c61-0">
              Fru talman! Per Åsling kommer från Jämtland. Jämtland är väl
              en region som inte har så god ekonomi i det offentliga, eller
              hur, Per? Ändå menar Centerpartiet att kommuner och landsting
              ska vara med och finansiera investeringar i järnväg och väg.
            </seg>
            <seg xml:id="i-e019bee72d7add32-0">
              Jag tycker att det är en mycket märklig logik när Centerpartiet
              är med och tvingar fram lösningar som kanske inte efterfrågas
              av medborgarna. Infrastruktur är ett statligt ansvar, och kommunerna
              har fullt upp med att investera i förskolor, skolor och äldreboenden.
              Så är det också i Trångsviken och Jämtland, skulle jag tro. Ändå
              kräver ni att kommunerna ska finansiera det som ligger på det
              statliga ansvaret. Är det god ekonomisk hushållning?
            </seg>
            <seg xml:id="i-b24fa4d78d763c72-0">
              Detta sker i en tid när det offentliga sparandet i staten, om
              man räknar framåt till 2015, vida kommer att överstiga, om nu
              prognoserna stämmer, det sparmål som finns, medan kommunerna inte
              ens kommer att klara av det lagstadgade kravet på god ekonomisk
              hushållning. Hur ser Centerpartiet på det?
            </seg>
            <seg xml:id="i-5d111cdbd652c852-0">
              Man kan titta i årsrapporten från Sveriges Kommuner och Landsting.
              Då ligger medfinansieringen från kommuner och landsting på ungefär
              2 miljarder per år just nu. Det motsvarar ungefär 4 000 arbetstillfällen.
              Det är arbetstillfällen som behövs, för vi ser hur förskolegrupperna
              ökar i storlek, hur storleken på grupperna på fritidshemmen ökar
              och hur storleken på grupperna i förskoleklasserna ökar.
            </seg>
            <seg xml:id="i-0015f16e51553947-0">
              Per Åsling! Hur tycker du att det här fungerar i verkligheten
              i Jämtland och Trångsviken?
            </seg>
          </u>
          <note type="speaker" xml:id="i-38c2b517d8de954d-0">
            Anf. 100 PER ÅSLING (c) replik:
          </note>
          <u who="per_asling_eef4de" xml:id="i-9131fac7e7fb17c0-1">
            <seg xml:id="i-d6a5d435abfdbb94-0">
              Fru talman! Jag vill tacka Ulla Andersson för frågan.
            </seg>
            <seg xml:id="i-9219ec8d029b632b-0">
              Den nya politiken innebär att näringsliv, kommuner och regioner
              ges möjlighet att vara med och finansiera infrastruktur för att
              på så sätt frigöra större ekonomiska resurser som kan investeras
              för att skapa utveckling och tillväxt. Och när kommuner och regioner
              väljer att vara med gör de det utifrån att de vill skapa en positiv
              ekonomisk utveckling för att på så sätt få ökade möjligheter att
              också vara med och finansiera välfärden. Det är ingalunda så att
              medfinansiering i infrastruktur, Ulla Andersson, skulle innebära
              att man försvårar en utveckling i kommuner och regioner. Tvärtom
              bidrar det till att skapa ökad tillväxt och det innebär en möjlighet
              till ökad sysselsättning och en bättre välfärd.
            </seg>
            <seg xml:id="i-7d1971c3b3deb720-0">
              Ulla Andersson! Tycker inte du att det är bra att vi under den
              här regeringen, med den infrastrukturproposition och infrastrukturplanläggning,
              som är gjord har finansierat hela investeringen på nästan 500
              miljarder? Skillnaden är påtaglig i förhållande till hur det var
              under föregående period när stora delar, vilket med all riktighet
              framgick av den dåvarande propositionen, var ofinansierade. Det
              måste ändå vara bättre att se till att det är finansierat och
              att vi vet vad kostnaderna uppgår till när spaden sätts i jorden.
              Observera också att inriktningen har varit väldigt tydlig. Infrastruktursatsningarna
              ska göras för att skapa utveckling och tillväxt.
            </seg>
          </u>
          <note type="speaker" xml:id="i-6973084d7b1a1fec-0">
            Anf. 101 ULLA ANDERSSON (v) replik:
          </note>
          <u who="ulla_andersson_2195fb" xml:id="i-4ebde3745e70d063-2">
            <seg xml:id="i-2c8d512cbc8268e8-0">
              Fru talman! Låt oss konstatera att infrastrukturinvesteringar
              är ett statligt ansvar. Låt oss också konstatera att ingen lånar
              så billigt som staten. Ändå anser regeringen att kommunerna eller
              företag ska överta ansvaret från staten. Om företag gör det får
              de ofta låna av staten, så vi betalar det ändå på något sätt eller
              hur?
            </seg>
            <seg xml:id="i-c01fc259286c95e5-0">
              Jag hade förväntat mig att Centerpartiet skulle tycka att hela
              landet ska leva. Centerpartiet borde vara ett sådant parti. Politiken
              med kommunal medfinansiering riskerar att det framför allt är
              rika kommuner som gynnas. Jag skulle tro att vi kommer att se
              det när vi utvärderar det här. Det är lågskattekommuner runt om
              Helsingfors, till exempel. Det gynnar inte fattigare kommuner
              i Norrlands inland, till exempel Jämtland. Där får man vända och
              vrida på varenda krona, och man får inte ens ihop till det man
              faktiskt skulle behöva i det kommunala ansvaret. Nu får vi en
              infrastrukturpolitik som bygger på att starkast vinner. Vi får
              en politik som drar isär landet. Vi får inte en infrastrukturpolitik
              som utgår från de behov som finns, utan den kommun eller den region
              som har mest pengar vinner.
            </seg>
            <seg xml:id="i-83fa260e743a1e01-0">
              Sveriges Kommuner och Landsting skriver i sin årsrapport: Många
              kommuner upplever en ökad press från trafikmyndigheternas sida
              att bidra till finansieringen av statlig infrastruktur i den egna
              regionen för att över huvud taget få till stånd angelägna projekt.
            </seg>
            <seg xml:id="i-c7c6aeca2cdb9292-0">
              Så beskriver Sveriges Kommuner och Landsting det, och så verkar
              verkligheten se ut, Per Åsling. Öppna ögonen och titta på vilka
              konsekvenser er politik får i verkligheten. Ta det statliga ansvaret
              för infrastrukturen. Tvinga inte kommunerna att bidragsfinansiera
              statens infrastrukturinvesteringar!
            </seg>
          </u>
          <note type="speaker" xml:id="i-45e8bf08de08c628-0">
            Anf. 102 PER ÅSLING (c) replik:
          </note>
          <u who="per_asling_eef4de" xml:id="i-9131fac7e7fb17c0-2">
            <seg xml:id="i-0d2272a508829820-0">
              Fru talman! Ulla Andersson! Den förda politiken innebär att satsningarna
              på infrastruktur under den kommande perioden ökar med nästan 80
              miljarder på grund av att företag, regioner och kommuner är med
              och investerar. Man gör det därför att det gagnar den egna verksamheten
              oavsett om det är ett företag eller en kommun. Det är ingen tillfällighet
              att Sundsvalls kommun är med och finansierar bron över fjorden
              för den nya E4:ans dragning förbi Sundsvall. Det gör man i stor
              politisk enighet därför att det gagnar Sundsvalls kommun.
            </seg>
            <seg xml:id="i-4306db0a9258ad3b-0">
              När det gäller investeringarna är det klart att hela landet mår
              bra av att volymerna hålls uppe. Det är nästan 500 miljarder som
              nu satsas i nyinvesteringar, drift och underhåll. Det innebär
              också att eftersatt drift och underhåll kan tillrättaläggas. Det
              är oerhört viktigt, inte minst för ett län som Jämtland, som jag
              kommer ifrån, med mycket vägar och liten befolkning. Där misskrediterades
              man tidigare när antalet människor i länet var styrande för hur
              resurstilldelningen skulle vara.
            </seg>
            <seg xml:id="i-88ededff6cff4c98-0">
              Nu är det en annan politik. Nu ökar länsanslaget med 48 procent.
              Nu ökar anslaget till de enskilda vägarna med nästan 70 procent.
              Det är oerhört positivt för Jämtlands befolkning, för Jämtlands
              företag och för Jämtlands kommuner. Jag säger det med tydlighet
              med tanke på den fråga Ulla Andersson ställer.
            </seg>
            <seg xml:id="i-30f36d3662846273-0">
              Nu får vi också mer resurser för drift och underhåll. Det gör
              att en positiv utveckling i hela länet, i Jämtland och i hela
              landet, är möjlig med den förda politiken.
            </seg>
          </u>
          <note type="speaker" xml:id="i-570616a6e490bb75-0">
            Anf. 103 ALLAN WIDMAN (fp):
          </note>
          <u who="allan_widman_80f3d6" xml:id="i-47994b8bf97970cc-0">
            <seg xml:id="i-f992e906d6f498f7-0">
              Fru talman! I USA brukar man säga att en helikopter är 3 000
              reservdelar som flyger i tät formation. Uttrycket är ämnat att
              beskriva komplexiteten hos ett helikoptersystem. En given slutsats
              av detta konstaterande är att om man en gång har lyckats få en
              helikopter säker och pålitlig ska man hålla fast vid den och inte
              i onödan byta den mot en ny.
            </seg>
            <seg xml:id="i-6957ecec68248b50-0">
              En annan och lika viktig slutsats är att man inte ska hitta på
              några särlösningar. I bästa fall späder man bara på den redan
              höga tekniska komplexiteten. Men oftast leder klåfingrigheten
              till systemhaveri. Det enklaste är inte bara gott nog, utan ofta
              också det enda som fungerar.
            </seg>
            <seg xml:id="i-80ac8244304d740f-0">
              Trots att insikten om de snäva tekniska marginalerna närmast
              är en universell kunskap tycks Sverige konsekvent planera med
              de motsatta utgångspunkterna.
            </seg>
            <seg xml:id="i-dcc712d601584675-0">
              Under innevarande mandatperiod har vi satsat 150 miljoner kronor
              på att höja förmågan i våra gamla trotjänare vertolhelikoptrarna.
              Vi gjorde detta för Nordic Battle Groups beredskap. Våren 2008
              flög de lika säkert och med samma höga kapacitet som när de jagade
              u-båtar 1982 i våra skärgårdar eller räddade liv vid Estonias
              förlisning 1994.
            </seg>
            <seg xml:id="i-70966791782c3ade-0">
              Men, fru talman, bara sex månader efter ombyggnaden och dagar
              efter beredskapens slut 2008 valde Försvarsmakten att avveckla
              detta helikoptersystem. Helikopter 9, som för några år sedan tjänstgjorde
              i Kosovo, gick samma öde till mötes så sent som i höstas. Bara
              några månader därefter blev bristen på helikoptrar så stor att
              helikopterflottiljen i Linköping tvingades hyra in civila helikoptrar
              för grundläggande flygträning.
            </seg>
            <seg xml:id="i-43c722e1143120f5-0">
              Under fem års tid har vi planerat för och försökt bygga om helikopter
              10B till ambulanshelikopter för att stödja vår trupp i Afghanistan.
              Efter otaliga förseningar påstås de nu kunna tjänstgöra från och
              med april nästa år, 2011. Men, fru talman, vad tror vi ska hända
              med dessa helikoptrar när insatsen är över 2013? Jo, då ska de
              mycket riktigt omedelbart avvecklas om Försvarsmakten får som
              den vill. År av ansträngningar och många hundra miljoner kronor
              i investeringar kastas bort.
            </seg>
            <seg xml:id="i-0adfb3a6d6800389-0">
              Fru talman! Det synes som om vårt helikoptervapen har blivit
              en form av engångsvapen. Likt pansarskott kastas de bort när de
              väl en gång har avfyrats. Men det finns en viktig skillnad. När
              det gäller helikoptrar handlar det inte om tusenlappar utan om
              miljarder i återanskaffningsvärde. Jag står helt bakom regeringens
              ambitioner att anskaffa nya medeltunga helikoptrar förutsatt att
              det gäller beprövade sådana och att vi avstår från varje försök
              till svenska särlösningar. Vi behöver inga nya ledningssystem,
              inga nya sensorer och inga nya alternativa inredningar i våra
              helikoptrar. Det bör till och med vara strängt förbjudet att ens
              avlägsna befintliga klistermärken från flygkropparna, fru talman.
            </seg>
            <seg xml:id="i-cbd2dc437273a404-0">
              Därtill krävs också att regeringen, hellre förr än senare, avbeställer
              helikopter 14. Denna, också medeltunga, helikopter beställdes
              av den förra socialdemokratiska regeringen 2002. Den skulle ha
              varit fullt operativ och slutlevererad redan för två år sedan,
              men tippas nu bli mer än tio år försenad. Och det är viktigt att
              understryka att detta är gissningar, och knappast ens kvalificerade
              sådana eftersom helikoptern långt ifrån är färdig och dessutom
              inte får flygas av den svenska försvarsmakten.
            </seg>
            <seg xml:id="i-f94b4c63dc1d0aa3-0">
              Helikopter 14 har en rad svenska särlösningar och kommer enligt
              min bedömning aldrig att klara de uppgifter som den har specificerats
              för. De miljarder som återstår att satsa i detta utsiktslösa projekt
              är emellertid ett allvarligt hot mot alla de helikoptrar som vi
              i dag har och som fungerar. Det är ett hot mot tillräcklig flygtid
              för helikopterförarna och därmed också, fru talman, ett hot mot
              vår ambition att bidra med sjukvårdstransporter i norra Afghanistan,
              något som för övrigt beställts av riksdagen både 2008 och 2009.
            </seg>
            <seg xml:id="i-583cfbda7d7c1879-0">
              Fru talman! Jag har respekt både för svensk och utländsk försvarsindustri.
              Men min respekt för våra soldater och tillgången till operativ
              luftburen förmåga är ännu större. Det som inte levererar och som
              saknar förutsättningar måste avbeställas.
            </seg>
            <seg xml:id="i-f13122640c10c3dd-0">
              Det förmågeglapp som uppstår i avvaktan på nyanskaffningen kan
              enkelt och billigt täckas med våra vertoler. De kan användas i
              Nordic Battle Group 2011 och senare också för nationellt bruk,
              både för att upprätthålla förmågan till luftburen ubåtsjakt, taktiska
              transporter och för stöd till samhället. Det är inte min bedömning
              att det kostar 1 500 miljoner kronor att återställa dem i användbart
              skick.
            </seg>
            <seg xml:id="i-618a36694a19ef34-0">
              Vertolerna innebär, jämfört med alla andra alternativ, ett obetydligt
              risktagande och försumbara kostnader. De är betalda, de är beprövade
              och Sverige har fyra decenniers erfarenhet av dem. För två år
              sedan svarade de för transport och luftlandsättning av en hel
              skvadron i mörker. Av hänsyn till statskassan och svensk försvarsförmåga
              bör regeringen landa i beslutet, när det kommer, att inte avvara
              dessa helikoptrar.
            </seg>
          </u>
          <note type="speaker" xml:id="i-24c8bbf7b7924de9-0">
            Anf. 104 PETER RÅDBERG (mp) replik:
          </note>
          <u who="peter_radberg_980aa0" xml:id="i-9be61c50c9dc4284-3">
            <seg xml:id="i-0a36535de7b49d26-0">
              Fru talman! Först vill jag ge beröm till Allan Widman som står
              upp för Folkpartiets och sin åsikt i helikopterfrågan. Allan Widman
              är väldigt tydlig med vad han vill i den här frågan. Samtidigt
              skickar han en djup spricka rätt genom regeringen. Så är det.
              Det är Folkpartiet å den ena sidan och de andra tre å den andra
              sidan.
            </seg>
            <seg xml:id="i-40f4fd04c2b5ca35-0">
              Jag tycker att Allan Widman till stora delar har rätt. Han står
              här och pratar om helikopter 4 som kostar ungefär 3 miljoner.
              Det är inga miljarder. Det är fakta på bordet. Så är det. Regeringen
              väljer dock ett annat alternativ. Må så vara, men fakta är fakta.
            </seg>
            <seg xml:id="i-5350166106844cf8-0">
              Allan Widman vill inte ha helikopter 14. Det är så mycket förseningar.
              Jag delar den uppfattningen fullt ut. Men så säger Allan Widman
              ändå på slutet att han står bakom regeringens helikoptersatsning.
              Varför har inte regeringen, Folkpartiet och Allan Widman drivit
              på den här frågan så att vi hade kunnat få helikopter 10 och helikopter
              4 i gång mycket tidigare så att vi kunde ha skickat dem till Afghanistan
              där de så väl behövs för våra soldaters säkerhet?
            </seg>
          </u>
          <note type="speaker" xml:id="i-22c110f65ed66977-0">
            Anf. 105 ALLAN WIDMAN (fp) replik:
          </note>
          <u who="allan_widman_80f3d6" xml:id="i-47994b8bf97970cc-1">
            <seg xml:id="i-569448658bc79106-0">
              Fru talman! Det är naturligtvis alltid lätt att förhäva sig,
              men jag tror att jag under mina år i riksdagen har gjort mycket
              av det som tänkas kan för att åstadkomma en luftburen medicinsk
              evakueringsförmåga i Afghanistan, och jag kommer naturligtvis
              att fortsätta med dessa ansträngningar.
            </seg>
            <seg xml:id="i-847423d62ba05d36-0">
              Peter Rådberg glömmer bort att såväl helikopter 14 som beställdes
              2002 som helikopter 10B som i den bästa av världar nu skulle ha
              varit i Afghanistan är ett resultat inte av den här regeringen
              utan av den tidigare regeringen. När jag pratade om vikten av
              att undvika särlösningar och av att hålla blicken på den operativa
              förmågan var det inte i så liten utsträckning som jag riktade
              mig mot både socialdemokrater, vänsterpartister och miljöpartister.
            </seg>
            <seg xml:id="i-afa5922e3792abcc-0">
              Jag tror att helikopter 4 har en viktig roll att spela i försvaret
              under ganska lång tid. Men som landet i dag ligger är det likväl
              min bedömning att det huvudspår som gäller för Afghanistan, helikopter
              10B, trots sina många förseningar ändå är det som ligger närmast
              till hands. Däremot finns det andra viktiga uppgifter för helikopter
              4 inom ramen för EU:s snabbinsatsberedskap och inom ramen för
              inte minst stöd till samhället och luftburen ubåtsjakt.
            </seg>
            <seg xml:id="i-97d983779041bc5c-0">
              Peter Rådberg säger att jag skickar en spricka, om man nu kan
              göra det, in i den borgerliga regeringen. Det gör jag egentligen
              inte. Regeringen är mycket noga med att understryka att den avser
              återkomma efter att Helikopterutredningens slutbetänkande efter
              midsommar har anlänt med en redovisning hur man tänker sig bygga
              upp den helikopterförmåga som de senaste decennierna har raserats
              i Sverige.
            </seg>
            <seg xml:id="i-ded6bfd0f5496532-0">
              Peter Rådberg kan se mitt inlägg som ett försök till opinionsbildning.
            </seg>
          </u>
          <note type="speaker" xml:id="i-6988b618e6110e65-0">
            Anf. 106 PETER RÅDBERG (mp) replik:
          </note>
          <u who="peter_radberg_980aa0" xml:id="i-9be61c50c9dc4284-4">
            <seg xml:id="i-0050cad693ee2c43-0">
              Fru talman! Det är ett bra ställe för opinionsbildning; det kan
              jag hålla med om.
            </seg>
            <seg xml:id="i-9dd11d6c2d924c91-0">
              Men visst är det en spricka, Allan Widman. Det här med Militärhelikopterutredningen
              som är klar i juni 2010 är också fascinerande. Regeringen kan
              alltså inte vänta några veckor till och fatta ett beslut efter
              en utredning. Man fattar ett beslut innan utredningen har kommit.
            </seg>
            <seg xml:id="i-7e29b0d582c751fc-0">
              Det är i och för sig riktigt som Allan Widman säger att man ska
              titta på utredningen och sedan återkomma, men det normala är väl
              att man har en utredare som kommer med ett förslag, och sedan
              fattar regeringen någon form av beslut efter detta. Regeringen
              gör här precis tvärtom.
            </seg>
            <seg xml:id="i-d50cfcbe20000098-0">
              För mig är det viktigt att helikoptrar ska finnas på plats. Vad
              regeringen gör nu, och det kanske är en viss kritik mot den tidigare
              regeringen också, är att man beställer nästan medicinska avdelningar
              som ska flyga runt i Afghanistan.
            </seg>
            <seg xml:id="i-ef41f17cc9ecee95-0">
              Om det händer mig en olycka när jag är ute skulle i alla fall
              jag känna mig trygg om det kom en ambulans. Jag struntar fullständigt
              i vilken ambulans som kommer, bara det kommer en ambulans som
              kör mig till Södersjukhuset eller någon annanstans i Helsingfors
              så att jag kommer under vård. Men så resonerar man inte om det
              händer en svensk soldat någonting i Afghanistan, utan man resonerar
              att det ska vara en medicinskt utrustad helikopter, vilket har
              inneburit att man har fått vänta i tolv år och kommer att få vänta
              i ytterligare åtta år.
            </seg>
            <seg xml:id="i-66c3ae177e8aff1e-0">
              Det är fel tänkt! Se till att få en helikopter till Afghanistan
              som, om det värsta inträffar, kan flytta våra soldater och även
              utländska soldater till sjukhus. Det är det frågan handlar om,
              och då hamnar den amerikanska attackhelikoptern helt fel. Man
              skulle ha utvecklat helikopter 10 och helikopter 4 som man har
              pratat om, och det skulle naturligtvis ha gjorts för många år
              sedan.
            </seg>
          </u>
          <note type="speaker" xml:id="i-48b4b1aedd94a72e-0">
            Anf. 107 ALLAN WIDMAN (fp) replik:
          </note>
          <u who="allan_widman_80f3d6" xml:id="i-47994b8bf97970cc-2">
            <seg xml:id="i-cf91a3fbc83d7666-0">
              Fru talman! Jag instämmer i vissa av de slutsatser som Peter
              Rådberg drar. Även jag tror att möjligheten att ge avancerad medicinsk
              vård ombord på en helikopter i Afghanistan som flyger taktiskt,
              det vill säga mycket nära marken, lindrigt sagt är ganska begränsad.
            </seg>
            <seg xml:id="i-869f284ddbe7480f-0">
              Men tyvärr var det så att när helikopter 14 beställdes 2002 var
              en av de svenska särlösningarna att takhöjden skulle vara 24,5
              cm högre än på standardhelikoptern NH90, detta just för att läkare
              skulle kunna ägna sig åt avancerad vård under resans gång.
            </seg>
            <seg xml:id="i-be3ac94cbbf969c2-0">
              Nu sker en övergång till ett mer realistiskt synsätt, och det
              är i det sammanhanget man ska se den planerade nyanskaffningen
              av medeltunga helikoptrar som under alla omständigheter hade behövts,
              eftersom antalet medeltunga helikoptrar i Sverige har minskat
              radikalt de senaste 1520 åren. Oavsett Afghanistan 2011 och 2013
              behövs alltså den anskaffningen.
            </seg>
            <seg xml:id="i-8303bd10cbbe341a-0">
              Vi satsar nu på helikoptrar som har som första prioritet att
              flyga soldaterna till sjukhus. Människor som skadas i dag kan
              nästan alltid räddas men under förutsättning att de kommer till
              sjukhus. Den helikopter som regeringen avser att anskaffa enligt
              de riktlinjer som finns är inte alls någon avancerad Medevac-helikopter,
              utan det är en transporthelikopter av standardsnitt som just har
              förmågan att faktiskt kunna flyga till skillnad från många av
              de helikoptrar vi försöker utveckla.
            </seg>
            <seg xml:id="i-dad735836a112e35-0">
              Hade inte regeringen kunnat vänta tills Militärhelikopterutredningen
              var färdig? Nej, inte om regeringen ville ha möjligheten att kunna
              agera i närtid. Hade man inte fått ett bemyndigande av riksdagen
              nu i vår hade man varit tvungen att vänta till nästa riksdagsår,
              och Peter Rådberg verkar vara överens med mig om att vi just nu
              upplever, av hänsyn till svenska män och kvinnor i Afghanistan,
              en fara i dröjsmål.
            </seg>
          </u>
          <note type="speaker" xml:id="i-68418dc7cd6c7f47-0">
            Anf. 108 EMMA HENRIKSSON (kd):
          </note>
          <u xml:id="i-7d05a51353e305db-22" who="unknown">
            <seg xml:id="i-210e7b7673d6fde7-0">
              Fru talman! Med Allan Widmans inledande ord om beskrivningen
              av en helikopter som ett antal reservdelar som flyger i tät formation
              kan man också beskriva vårtilläggsbudgeten. Det är ett antal förslag
              på väldigt många olika områden som har det gemensamt att de är
              till för att få ekonomin att fungera under innevarande år.
            </seg>
            <seg xml:id="i-47c41560c13cef7b-0">
              Jag tänkte beröra några av de ämnen som i vissa fall tidigare
              har nämnts kort av mina allianskolleger. Andra har inte nämnts.
            </seg>
            <seg xml:id="i-bb21af5322e29195-0">
              Totalt är det 57 olika anslag och 15 andra förslag i vårtilläggsbudgeten
              som inte berörs speciellt mycket därför att de stora skiljelinjerna
              inte finns. Oppositionen håller, vad det verkar, med om det alliansregeringen
              har föreslagit. Men det är en hel del väldigt viktiga förslag
              som jag ändå vill beröra.
            </seg>
            <seg xml:id="i-f3c7d11d40acdc6c-0">
              Till exempel lägger vi till ytterligare 6 miljoner kronor för
              att Kronofogdemyndigheten ska få tillräckliga resurser för de
              utökade insatser man gör för att bekämpa organiserad brottslighet.
            </seg>
            <seg xml:id="i-86226837f194a456-0">
              Vi stärker upp Migrationsverket med 50 miljoner därför att det
              är fler som behöver skydd i vårt land, och vi behöver ha ett migrationsverk
              med tillräckliga resurser för att ge skyddsbehövande ett bra bemötande,
              ett gott omhändertagande och för att kunna göra en rättssäker
              utredning.
            </seg>
            <seg xml:id="i-8ea288e6bf7feaa1-0">
              På samma tema förstärker vi Försäkringskassan med 285 miljoner.
              Vi gjorde en förstärkning redan i den ordinarie budgeten för 2010
              med 600 miljoner, men för att Försäkringskassan ska kunna upprätthålla
              en bra rättssäkerhet, bemöta de medborgare som behöver Försäkringskassans
              hjälp på ett bra sätt och för att väntetiderna när man ansöker
              om ersättning från Försäkringskassan inte ska bli längre än nödvändigt
              behövs de extra medlen även under innevarande år.
            </seg>
            <seg xml:id="i-afe7a0d17d696ec9-0">
              Sedan är det några saker som jag tycker är väldigt glädjande
              och väldigt viktiga som tillförs i vårbudgeten. Det är de satsningar
              vi gör på ungdomar.
            </seg>
            <seg xml:id="i-24546bb1272a0c4c-0">
              Många tonåringar som precis har fått sommarlov tycker att det
              är ganska skönt att slippa väckarklockan på morgonen och faktiskt
              få ta det lite lugnt ett tag. Men många inser också att det där
              med att ha en väckarklocka som ringer inte är så dumt, att ha
              någonstans att gå, gärna till ett jobb. Det är någonting som är
              väldigt viktigt för framtiden. Ytterligare 100 miljoner som regeringen
              satsar för att kommunerna ska ha en möjlighet att ha fler sommarjobb
              är en väldigt viktig satsning som många ungdomar kommer att få
              ta del av den här sommaren. Jag hoppas att ungdomarna tar den
              chansen.
            </seg>
            <seg xml:id="i-991f29296a80bd44-0">
              I min egen hemkommun, Huddinge, hade vi ett antal möjligheter
              till sommarjobb under förra året. Det var stor efterfrågan på
              de här sommarjobben, men tyvärr valde en del ungdomar som fick
              jobb att när den första arbetsdagen började faktiskt inte gå dit.
              Det är att sabba sin egen chans, men framför allt är det att sätta
              käppar i hjulet för de andra som sökte, som kanske ville ha jobbet
              och hade gått dit.
            </seg>
            <seg xml:id="i-a98501b1a3acd6f8-0">
              Jag tror att det är erfarenheter som flera kommuner har märkt
              av, och man har vidtagit åtgärder för att kunna se till att de
              ungdomar som får jobben faktiskt också kommer dit och får den
              viktiga erfarenhet det är att ha ett sommarjobb.
            </seg>
            <seg xml:id="i-890cd2c8575ce85a-0">
              Men det finns en del ungdomar som har som största utmaning att
              de inte har klarat av skolan. De har inte fått det stöd och den
              hjälp de har behövt, kanske framför allt under de tidiga skolåren.
              De har kommit efter, och de har inte fullständiga betyg för att
              kunna söka in till gymnasiet. Här görs en extra satsning på 20
              miljoner för att de ska kunna komplettera betygen under sommaren.
              Det kanske inte är det roligaste att träffa läraren igen efter
              att man har sjungit alla sommarsångerna, men desto viktigare för
              framtiden för de här barnen.
            </seg>
            <seg xml:id="i-d5c9ac98e154268d-0">
              Vi satsar också 40 miljoner på fler platser i yrkesinriktad gymnasieutbildning
              på vuxenutbildningen, fler ettåriga platser i yrkeshögskolan och
              ytterligare ett antal vanliga högskoleplatser. Det är också väldigt
              viktiga insatser i det läge där vi är nu, förutom det som Anna
              Lilliehöök berörde tidigare, extra satsningar på CSN därför att
              studielånen ökar eftersom det är fler som studerar.
            </seg>
            <seg xml:id="i-91ff568e5c1ec24e-0">
              Sedan har vi också höjningen av flerbarnstillägget. Har man två
              barn ökas flerbarnstillägget med 50 kronor, för tredje barnet
              med 100 kronor, för fjärde barnet med 150 kronor och femte barnet
              eller om man har ännu fler barn med 200 kronor. Någon kommentar
              när det presenterades första gången av regeringen var: 50 kronor,
              vad ska det vara? Det är väl ingenting. Vad är 50 kronor?
            </seg>
            <seg xml:id="i-e5bb358ff555380d-0">
              För de barnfamiljer som lever i en väldigt trängd ekonomisk situation,
              för de barn som faktiskt lever i riktig barnfattigdom spelar 50
              kronor en roll. 50 kronor kan vara avgörande för att känna att
              man faktiskt klarar av vardagen, att man har de pengar som behövs
              för att kunna ha en bra tillvaro för sin familj och för sina barn.
            </seg>
            <seg xml:id="i-8d03945e37ad32e8-0">
              Det var bara några av alla de förslag som finns med i vårtilläggsbudgeten
              som är en väldigt viktig komplettering för innevarande år för
              att vi ska klara av de största utmaningarna vi har i samhället
              i år och för de ungdomar framför allt som jag har berört som ska
              ha förutsättningar att klara framtiden.
            </seg>
          </u>
          <note type="speaker" xml:id="i-0a61803523df26ea-0">
            Anf. 109 ULLA ANDERSSON (v) replik:
          </note>
          <u who="ulla_andersson_2195fb" xml:id="i-4ebde3745e70d063-3">
            <seg xml:id="i-83a01c30c4e97e73-0">
              Fru talman! Jag tycker att det är bra att Emma Henriksson inser
              att 50 kronor är oerhört mycket pengar om man lever under väldigt
              knapra förhållanden. Det är bra att den insikten finns. Det är
              synd bara att den inte märks i de politiska handlingarna. Varför
              har ni i så fall förstört a-kassan och sänkt ersättningsnivåerna
              i sjukförsäkringen?
            </seg>
            <seg xml:id="i-f830b3315070d628-0">
              Det visar sig när man går igenom de siffror som kommer om hur
              barnfattigdomen har utvecklats att just arbetslöshet och sjukdom
              är väldigt avgörande faktorer för hur familjernas ekonomiska situation
              ser ut. Det är oerhört många barn. Vi ser hur antalet barn som
              lever under fattigdomsgränsen har ökat kraftigt under den här
              mandatperioden. Senast i går kom Ungdomsstyrelsens rapport, och
              vi har siffror som visar på att till exempel var fjärde ensamstående
              mamma lever under fattigdomsgränsen. Varför gör ni på detta vis
              om 50 kronor är så oerhört viktigt? Vi kan se hur ni har sänkt
              ersättningsnivåerna i a-kassan och sjukförsäkringen och därigenom
              bestraffar människor som har förlorat sitt jobb eller har haft
              oturen att bli sjuka, och indirekt därigenom också deras barn.
              Varför?
            </seg>
          </u>
          <note type="speaker" xml:id="i-4cfd5f788daa3af8-0">
            Anf. 110 EMMA HENRIKSSON (kd) replik:
          </note>
          <u xml:id="i-7d05a51353e305db-23" who="unknown">
            <seg xml:id="i-f95531cea1e44a69-0">
              Fru talman! 50 kronor märks. Det är därför det som vi har med
              i vårtilläggsbudgeten, som är föremålet för det vi debatterar,
              är väldigt viktigt. Vi vet att många av dem som har knappa ekonomiska
              förutsättningar är just familjer med många barn.
            </seg>
            <seg xml:id="i-f99516f0ee2673c0-0">
              En annan grupp som Ulla Andersson mycket riktigt tar upp är ensamstående
              med barn som många gånger har det väldigt tufft. Tyvärr beror
              det många gånger på att föräldrarna inte kommer överens. Det finns
              en annan förälder på andra sidan, men en förälder som inte i tillräckligt
              stor utsträckning bidrar utifrån sin ekonomiska förmåga. Det är
              någonting som regeringen och Alliansens partier i andra sammanhang
              också framöver kommer att jobba ännu hårdare med, för att se hur
              vi ska kunna stötta föräldrar, både när de lever samman och när
              de går skilda vägar, att fortsätta ta ett gemensamt ekonomiskt
              ansvar för de gemensamma barnen.
            </seg>
            <seg xml:id="i-a52adc20ca0733c6-0">
              De insatser som regeringen har gjort handlar framför allt om
              att se till att människor ska få jobb. Att inte ha ett jobb är
              den absolut största risken för att inte heller ha en ekonomi som
              fungerar. De insatser vi har gjort har lett till att fler människor
              står rustade för att kunna ta ett arbete, att fler människor får
              bättre förutsättningar att klara sig. Vårt mål är inte att fler
              ska behöva förlita sig på nivåerna i bidragssystemen utan att
              fler ska få den hjälp de behöver för att komma tillbaka, för att
              få ett arbete och kunna försörja sig på det.
            </seg>
          </u>
          <note type="speaker" xml:id="i-c27ef398ee9de750-0">
            Anf. 111 ULLA ANDERSSON (v) replik:
          </note>
          <u who="ulla_andersson_2195fb" xml:id="i-4ebde3745e70d063-4">
            <seg xml:id="i-3a9ecc036002ba26-0">
              Fru talman! Det kanske är dags att öppna ögonen och se verkligheten.
              Vi har en arbetslöshet på nästan 10 procent. Det är ungefär en
              halv miljon människor som är beroende av en arbetslöshetsförsäkring.
              Väldigt många, om jag minns rätt är det var fjärde arbetslös,
              är inte med i någon a-kassa, framför allt på grund av att ni,
              Emma Henriksson, har höjt avgifterna så mycket till a-kassan att
              man inte längre har råd att vara med.
            </seg>
            <seg xml:id="i-867ca4257882d19a-0">
              Det är konsekvensen av det som blir barnfattigdom. Varför ska
              en som har förlorat jobbet på Volvo, på Saab eller som sjuksköterska
              på ett sjukhus under den kris som har varit bestraffas ekonomiskt?
              Varför ska man förlora halva sin inkomst? Vad har de människorna
              eller deras barn gjort er för ont för att ni ska behandla dem
              som ni gör? Det är ren bestraffning ekonomiskt.
            </seg>
            <seg xml:id="i-235e6569ef3d7a8f-0">
              Ni har bestraffat sjuka och arbetslösa människor för att kunna
              sänka skatten för sådana som dig och mig som har höga inkomster.
              Det får effekter. Det finns över 200 000 fattiga barn i Sverige.
              Det är verkligheten, Emma Henriksson. Det är barnen som straffas
              ekonomiskt för att ni sänker ersättningsnivåerna i a-kassan och
              sjukförsäkringen. Ni straffar barnen för att deras föräldrar har
              oturen att förlora jobben eller bli sjuka.
            </seg>
            <seg xml:id="i-8fd7afaf2ad4956d-0">
              Det är knapert. Det är in i helskotta knapert att försöka överleva.
              Man söker jobb efter jobb. Vi kunde nyligen läsa i tidningen Kommunalarbetaren
              att på ett jobb fanns 80 sökande. I mitt hemlän finns ungefär
              16 000 arbetslösa och 700 lediga jobb. Vad ska de andra 15 300
              leva av? Vad ska deras barn leva av? Vad är det för människosyn
              Kristdemokraterna företräder när ni säger att 50 kronor är avgörande
              för knaperheten i dessa familjers ekonomi och ni samtidigt halverar
              människors inkomst när de förlorar arbetet och bestraffar sjuka
              människor genom att sänka ersättningsnivåerna? Ni till och med
              sänker ersättningsnivåerna i föräldraförsäkringen.
            </seg>
          </u>
          <note type="speaker" xml:id="i-34c5c21bd197e32c-0">
            Anf. 112 EMMA HENRIKSSON (kd) replik:
          </note>
          <u xml:id="i-05ffda182ce487f1-0" next="cont" who="unknown">
            <seg xml:id="i-313e953d89e66621-0">
              Fru talman! Ulla Andersson påstår att vi har en människosyn som
              inte tar hänsyn till hur människor har det. Det är direkt felaktigt.
              Vår politik utgår från att se människors förutsättningar, att
              se människors möjligheter.
            </seg>
            <seg xml:id="i-67a2e5b83e8f649e-0">
              Vi har haft ett system under årtionden, under socialdemokratiskt
              styre med vänsterpartistiskt stöd, som faktiskt har lämnat människor
              utanför. Människor som har blivit sjuka har inte fått den rehabilitering
              de behöver. De har inte fått den vård de behöver utan de har fått
              stå i kö och vänta. De har inte fått hjälp.
            </seg>
            <seg xml:id="i-dfeb3dbdd5ab1e2e-0">
              Jag har träffat många människor som säger att de blev oroliga
              när de hörde talas om förändringarna i sjukförsäkringen. De blev
              uppskrämda. De hörde vad som sades skulle drabba dem. I verkligheten
              har det blivit helt annorlunda. Äntligen har de fått hjälp och
              stöd att komma tillbaka.
            </seg>
            <seg xml:id="i-d4cc60d3cb06b289-0">
              Det har funnits brister i en del av de förändringar vi har genomfört.
              Allt har inte blivit perfekt från början. Det är därför vi har
              sett till att korrigera för att människor inte ska hamna utanför.
              Människor har rätt att få stöd och hjälp när de blir sjuka eller
              arbetslösa. Det hade de inte fått tidigare. Det räcker inte med
              att få pengar utan man måste få hjälp och stöd att ta sig ur sin
              situation. Det får man i dag med hjälp av de förändringar vi har
              genomfört.
            </seg>
          </u>
          <note xml:id="i-201f9d351897fe2f-0">
            Anf. 113 GUNNAR ANDRÉN (fp):
          </note>
          <u prev="cont" who="unknown" xml:id="i-06b769168bdecc47-0">
            <seg xml:id="i-bf28415a65aea5e0-0">
              Fru talman! Efter den fullödiga redovisningen av helikopterfrågan
              i tilläggsbudgeten som Allan Widman och Peter Rådberg har gett
              kan jag glädjande nog koncentrera mig på andra sidor av budgeten.
            </seg>
            <seg xml:id="i-519d8ef3d5a7cf20-0">
              Det är en glädje att kunna konstatera att Sverige har god ekonomi.
              Det ser vi i tilläggsbudgeten. Utgifterna ökar med 3,8 miljarder,
              och utgiftsminskningarna är ungefär 1,2 miljarder. Vi tar i anspråk
              ökade anslagsförändringar med ungefär 2,6 miljarder kronor, men
              budgeteringsmarginalen är fortfarande 28,6 miljarder kronor. Det
              är en betydande summa, och det är ett styrkebälte för svensk ekonomi
              att vi har en sådan statsbudget.
            </seg>
            <seg xml:id="i-eade689bfeb22f8b-0">
              En annan sak som inte har tagits upp tidigare är att regeringen
              har begärt en vidgning av ramen för att ta upp lån i Riksgäldskontoret
              för studielån, bland annat mot bakgrund av att fler personer har
              börjat studera med studiemedel. Det är naturligtvis ett resultat
              av lågkonjunkturen. Det ska icke bestridas att det kan vara så.
            </seg>
            <seg xml:id="i-5fd5a3371d1ee02f-0">
              Utskottet har dock funnit under beredningen att det behövs ytterligare
              medel, och vi gör det möjligt att ta upp ytterligare medel om
              det behövs under särskilt det andra halvåret av 2010.
            </seg>
            <seg xml:id="i-f143e76fb87e46c6-0">
              Fru talman! Jag ska gå in på infrastrukturområdet. Vi föreslår
              för tiden 20102021 att ett nytt redovisningssystem inrättas, ungefär
              som ledamoten Anna Lilliehöök har redogjort för. Det är viktigt
              för transparensen att man kan se vart pengarna tar vägen i sammanhanget.
            </seg>
            <seg xml:id="i-e3e898622a0ed364-0">
              Här finns en betydande skillnad i frågan mellan inte minst Vänsterpartiet
              och Alliansen. Man skulle kunna tro att Socialdemokraterna, Miljöpartiet
              och Vänsterpartiet har haft Björn Rosengren som konsult när det
              gäller att se till hur man finansierar sina ytterligare infrastruktursatsningar.
              Man tar upp lån till allt, men det är inte samma sak som finansiering.
              Man går också emot medfinansiering. Jag vill gärna säga till Ulla
              Andersson, som har gått så hårt emot detta, att hon får ta sina
              egna partikamrater i upptuktelse när de går med på sådana saker.
            </seg>
            <seg xml:id="i-c26981c78d58b3de-0">
              Om man åker vägen från Helsingfors förbi Gävle kommer man strax
              till Hudiksvall. Där har man anslagit 30 miljoner kronor för att
              förbättra förbindelserna runt Enånger. Ännu värre, fru talman,
              är det i talmannens egen hemkommun Sundsvall. Där har man i full
              politisk enighet anslagit 250 miljoner kronor. Även Vänsterpartiet
              var överens. Varför gör man detta? Jo, man tror naturligtvis att
              det är nyttigt för näringslivet. Det är bra för kommunen. Om man
              fortsätter längs Norrlandskusten kommer man till Skellefteå och
              Piteå. Där är man villig att satsa 200 miljoner kronor bara för
              planeringen av Norrbotniabanan. Någonstans får de som i en reservation
              går så häftigt mot detta ta sina egna partimedlemmar i stark upptuktelse.
              Vi kan inte ha det så att man för en politik i riksdagen och en
              helt annan i kommunerna.
            </seg>
            <seg xml:id="i-2f777a05223ed3f2-0">
              Något nytt är inte detta. Nina Lundström har upplyst mig om att
              under perioden 20042009, under den socialdemokratiska regeringen,
              togs det upp mellan 400 och 500 miljoner årligen i samfinansiering.
            </seg>
            <seg xml:id="i-7024a0ba3aec754e-0">
              Fru talman! Jag tycker att reservation 4 är ett jättelikt slag
              i luften.
            </seg>
          </u>
          <note type="speaker" xml:id="i-e22bed1ebecd8db2-0">
            Anf. 114 ULLA ANDERSSON (v) replik:
          </note>
          <u who="ulla_andersson_2195fb" xml:id="i-4ebde3745e70d063-5">
            <seg xml:id="i-a48b1d6ae6c3a55d-0">
              Fru talman! När det gäller infrastrukturens betydelse för näringslivet
              brukar stora näringslivsföreträdare säga om vad de tycker ska
              göras för att förbättra näringsklimatet att om vi sköter infrastrukturinvesteringarna
              så klarar de sig själva. Men det väljer ni, Gunnar Andrén, att
              inte göra. Ni väljer att övervältra det ansvaret genom indirekt
              tvång på kommuner, landsting och företag. På det sättet skapar
              ni en dyrare finansiering. Gunnar Andrén vet att det finns ingen
              som lånar billigare än staten.
            </seg>
            <seg xml:id="i-35f58ec855cf438d-0">
              När vi i finansutskottet Gunnar Andrén sitter själv i finansutskottet
              träffade den delegation som regeringen har tillsatt, med representanter
              för kommuner och landsting, fick vi veta hur de såg på medfinansiering.
              Man var enig över partigränserna om att det inte var en modell
              man vill ha. Men om man känner sig tvingad att vara med är man
              tvungen att hantera situationen. Det deklarerade man där, över
              partigränserna. Det gällde även de borgerliga företrädarna.
            </seg>
            <seg xml:id="i-ad6a80fe34949262-0">
              När man sitter i en kommun och har ansvar för hela kommunens
              utveckling är det inte alltid lätt att prioritera vad som behöver
              göras och vad som är viktigast just då.
            </seg>
            <seg xml:id="i-de2fa8ecce5d5413-0">
              Jag har två gånger under debatten i dag läst ur rapporten från
              Sveriges Kommuner och Landsting. Vi kan läsa hur kommuner känner
              sig tvingade att vara med och finansiera för att över huvud taget
              komma i fråga för infrastrukturinvesteringar och viktiga projekt.
            </seg>
            <seg xml:id="i-e72545551edd8dd6-0">
              Är det så det ska gå till? Det kan väl inte vara meningen att
              kommuner och landsting ska vara tvingade att ta statens ansvar
              för att se till att ha en fungerande infrastruktur och att den
              byggs ut, underhålls och utvecklas?
            </seg>
            <seg xml:id="i-3b875f958a79a872-0">
              Anf. 115 GUNNAR ANDRÉN (fp) replik:
            </seg>
            <seg xml:id="i-e15ffd1f01122984-0">
              Fru talman! Ulla Andersson och jag företräder lite olika delar
              av landet. I Helsingforssregionen har vi under en följd av år,
              som Ulla Andersson uttrycker det, varit tvingade att medverka
              till olika investeringar. Det beror på att det har varit otillräckliga
              statliga investeringar. Vi har i den här regionen bedömt att de
              investeringar som vi behöver göra här är så viktiga för medborgarna
              och näringslivets utveckling att de har varit goda investeringar.
              I till exempel Sundsvall har man gjort exakt den bedömningen,
              nämligen att det är bra för regionen. Det är en svår avvägning
              som man måste göra, men man kan inte få pengar utan att själv
              medverka. Det är det som är själva dilemmat. Man måste göra prioriteringar.
            </seg>
            <seg xml:id="i-68d94c70191785da-0">
              Jag reagerade mot en annan sak, nämligen mot vad ni skriver i
              reservation 4, som ni har yrkat bifall till. Ni tycker att man
              inte ska tillåta dem att medfinansiera infrastruktur i Sundsvall,
              för att ta det exemplet. Jag värnar den kommunala självstyrelsen
              i Sundsvall de måste få göra som de vill med sina pengar. Vi i
              riksdagen ska inte lägga oss i om de vill bygga bron om de tror
              på detta i Sundsvall. Så är det på många olika håll man behöver
              dessa investeringar. I Grums finns det ett annat exempel med en
              rondell. De behöver detta för att utveckla sin egen region. Jag
              tänker inte motsätta mig det genom att rösta på den reservation
              som i praktiken förbjuder dem detta.
            </seg>
          </u>
          <note type="speaker" xml:id="i-896ff1dded6193f1-0">
            Anf. 116 ULLA ANDERSSON (v) replik:
          </note>
          <u who="ulla_andersson_2195fb" xml:id="i-ed328cbd98831086-0" next="cont">
            <seg xml:id="i-149c0dbd3b9028bf-0">
              Fru talman! Jag har varit kommunalpolitiker i många år, och jag
              vet att man även tidigare har kunnat tidigarelägga infrastrukturprojekt
              och lånat pengar till Vägverket eller Banverket. På den tiden
              var det kommunen som själv valde det för att få företräde i kön.
              Man tyckte inte alltid att det var bra, men man såg att det fanns
              möjligheter i detta.
            </seg>
            <seg xml:id="i-89ab4cf95a9e24d4-0">
              Nivåerna då låg på ungefär 400 miljoner per år, och i dag ligger
              de på 2 miljarder. Och kommunerna känner sig tvingade, Gunnar
              Andrén. Ni har infört ett system som bygger på att det ska vara
              kommunal medfinansiering. Det är det som är den stora skillnaden.
            </seg>
            <seg xml:id="i-af8c0b4b46e6a709-0">
              Varför ska kommuner tvingas välja mellan investeringar i förskolor?
              Även ni vill väl ha minskade barngrupper i förskolan? Ja, du nickar,
              men det tror jag inte eftersom de ökar. Även ni skulle väl vilja
              ha mindre klasstorlekar? Nej, det tror jag inte, för även där
              ser det ganska dåligt ut just nu. Eller hur?
            </seg>
            <seg xml:id="i-d7ccbd98097672b9-0">
              Varför ska man i Gävle, Sundsvall, Piteå, Skellefteå och Simrishamn
              behöva välja att ta ansvar för statens finanser när statens finanser
              ser så mycket bättre ut än vad kommunernas ekonomi gör och kommer
              att göra de närmaste åren? Kommunerna har det verkligen kämpigt,
              medan statens ekonomi ser ut att gå väldigt bra. Varför ska man
              då övervältra statens kostnader på kommuner och landsting? Det
              är det som är den stora frågan.
            </seg>
            <seg xml:id="i-c8613c947923bd06-0">
              Varför inte ta det ansvar man är satt att ta, att hålla i de
              statliga infrastrukturinvesteringarna? Det är det minsta man kan
              kräva av en regering som säger sig ha ambitioner på näringslivsområdet.
            </seg>
          </u>
          <note xml:id="i-79670244a24a1ac4-0">
            Anf. 117 GUNNAR ANDRÉN (fp) replik:
          </note>
          <u who="ulla_andersson_2195fb" prev="cont" xml:id="i-601c65fbccfdf3ab-0">
            <seg xml:id="i-3c6ebe3bbdf01f71-0">
              Fru talman! Jag har ett viktigt tillkännagivande om vad som skiljer
              oss på allianssidan från åtminstone Ulla Andersson: Vi har ingen
              statlig sedelpress. De pengar som Ulla Andersson vill att staten
              ska investera på olika håll måste man ta någonstans. De finns
              säkert på något sätt. Men om Ulla Andersson vill att man ska ge
              mer pengar till kommunerna måste hon säga det. Man kan inte använda
              samma pengar två gånger, och det är exakt det Ulla Andersson säger:
              Man ska använda samma pengar två gånger. Det kan man inte det
              är helt omöjligt.
            </seg>
            <seg xml:id="i-e93f72794fdf5555-0">
              Jag måste säga om den här reservationen att många kommuner som
              vill göra det bra för sina invånare måste reagera mot att ni i
              riksdagen från Socialdemokraterna, Vänsterpartiet och Miljöpartiet
              i praktiken vill förhindra det.
            </seg>
            <seg xml:id="i-f69a187d76dec57b-0">
              Varför vill många kommuner gå in här? Ni kanske kommer ihåg att
              det fanns en samhällsbyggnadsminister som hette Björn Rosengren.
              Mellan 1998 och 2002 åkte han kors och tvärs i detta land och
              lovade vägar, järnvägar och så vidare. Uppriktigt sagt, fru talman,
              saknades det rätt mycket pengar till det. Därför har nog många
              kommuner känt sig ganska tvingade att se till att de vägar som
              man blev lovad men inte fick några pengar till nu byggs, och därför
              måste man se till att finansiera detta delvis på egen hand. Jag
              tror att det är en viktig orsak till att det har blivit så här,
              som Nina Lundström påpekar i SKL:s rapport. Mellan 2004 och 2009
              var det satsningar på mellan 400 och 500 miljoner kronor per år.
            </seg>
          </u>
          <note xml:id="i-25979dda45e09d02-1">
            Överläggningen var härmed avslutad.
          </note>
          <note xml:id="i-1e4d1f0816926fe6-0">
            7 § Åtgärdsplanering för transportsystemet 20102021 m.m.
          </note>
          <note xml:id="i-a698225fa3084bfe-2">
            Föredrogs
          </note>
          <note type="speaker" xml:id="i-4716919b7834d573-0">
            Anf. 118 LENA HALLENGREN (s):
          </note>
          <u who="lena_hallengren_7e11e1" xml:id="i-6f686220f455e6df-0">
            <seg xml:id="i-ed8b179d869b5d50-0">
              Fru talman! Äntligen ska vi nu få debattera regeringens förslag
              till åtgärdsplan fram till 2021, det vill säga förslag till investeringar
              i spår och väg och det anslag som föreslås för drift och underhåll
              för järnväg och väg i huvudsak.
            </seg>
            <seg xml:id="i-603478942d3c547b-0">
              När detta är sagt vill jag inleda med att uttrycka min besvikelse
              över att infrastrukturministern inte har försäkrat sig om att
              kunna vara på plats här i dag och delta i, skulle jag vilja säga,
              vårt utskotts kanske viktigaste debatt och den viktigaste debatten
              inte bara för oss utan också för alla dem som omfattas av de satsningar
              som nu föreslås. Mycket kan inträffa som kullkastar det som är
              planerat, men att själv lägga in en konferens och prioritera bort
              den här debatten om investeringar och satsningar de kommande tolv
              åren är felprioriterat och feltänkt. Nog om det.
            </seg>
            <seg xml:id="i-187ca503c903aa01-0">
              Det är 95 dagar kvar till valet, och det är dags att ägna tid
              åt att debattera hur satsningarna på infrastruktur ska se ut det
              kommande decenniet med en högerregering respektive en rödgrön
              regering.
            </seg>
            <seg xml:id="i-354861dce6d41a09-0">
              Jag vill med anledning av regeringens skrivelse Åtgärdsplanering
              för transportsystemet 20102021 för tids vinnande yrka bifall till
              de gemensamma reservationerna 1, 2, 3 och 4 från s, v och mp.
            </seg>
            <seg xml:id="i-42ba890c02cf6985-0">
              Jag hade tänkt inleda med att fråga Åsa Torstensson hur direktiven
              och samtalen med det tidigare Banverket respektive Vägverket såg
              ut. Hur mycket bedömde regeringen att spårkapaciteten skulle behöva
              öka under planperioden? Vi hade sett fram emot att få ett svar
              på hur arbetsmarknadsregionerna skulle vidgas och vilken betydelse
              en omfattande besöksnäring skulle tillåtas spela i planeringen.
            </seg>
            <seg xml:id="i-b754ab26558c0f03-0">
              Att minst hälften skulle gå till väg har tydligt framgått. Men
              varför? Det vore det också spännande att få ett svar på. Gav regeringen
              några riktlinjer för hur mycket som skulle läggas utanför de mest
              tätbefolkade regionerna för att möjliggöra en utveckling av och
              en möjlighet att leva i hela vårt land?
            </seg>
            <seg xml:id="i-5042d855af74666f-0">
              Jag hade dessutom gärna velat få utvecklat hur en frivillig medfinansiering
              är tänkt att fungera. Vilken kommun, vilken region och vilket
              företag lägger in 30, 100 eller 500 miljoner i en infrastruktursatsning
              som är statens ansvar bara för att vara sjyst mot staten om satsningen
              ändå blir av?
            </seg>
            <seg xml:id="i-eb0b2d6b17569861-0">
              Den som betalar gör det naturligtvis för att snabbare få vägen
              byggd eller spåret draget. Det frivilliga bidraget är snarare
              ett smörjmedel och en förutsättning för att andra inte ska göra
              detsamma och gå före i kön. Det kan inte vara annat än bedömningar
              av behov och av nytta som ska avgöra vad som blir byggt och inte.
              Det är i och för sig inte helt lätt att avgöra var behov och nytta
              är som störst. Med de samhällsekonomiska analyser som vi har till
              vårt förfogande får vi ladda dem med de allra bästa tänkbara förutsättningarna,
              och så får vi helt enkelt våga göra de politiska värderingar och
              avvägningar som krävs.
            </seg>
            <seg xml:id="i-b8bca9b791fb322d-0">
              Fru talman! För bästa möjliga trafikplanering krävs också bästa
              möjliga trafikprognos, och det är uppenbart en svår uppgift. När
              det gäller Sikas trafikprognos inför åtgärdsplaneringen 20042015
              kan man konstatera att både tåg- och bussresandet hittills har
              ökat dubbelt jämfört med prognosen. Biltrafiken har ökat väsentligt
              mindre än prognosen. Den allra största felprognosen gällde flyget,
              som i stället för att öka med 24 procent minskade med 6 procent.
            </seg>
            <seg xml:id="i-59618c103dbc7a28-0">
              Om vi politiker ska våga oss på att göra tolvåriga trafikplaneringar
              behöver analysmetoderna ses över så att trafikprognospilarna åtminstone
              träffar tavlan.
            </seg>
            <seg xml:id="i-1fbcd3fd7e2eef94-0">
              Vi har också sett en del bristande analyser och prognoser från
              enskilda trafikforskare, både ansedda och anlitade forskare, som
              tidigare dömt ut bland annat Södra länken och Citytunneln, som
              väl knappast någon här ser som varken olönsam eller onödig. De
              har också utdömt höghastighetsbanor. Faktum är att dåvarande höghastighetsutredaren
              Gunnar Malm, som numera är generaldirektör på Trafikverket, räknade
              på en nettonuvärdeskvot på +0,15, ett värde som är väsentligt
              högre än många andra, större objekt som finns med i åtgärdsplanen.
              Citybanan ligger på 0,1, E4 Sundsvall på 0,2 och Norra länken
              i Helsingfors på 0,4.
            </seg>
            <seg xml:id="i-369a631f77e4e68a-0">
              Fru talman! Det kostar att bygga nytt, men det kostar inte mer
              att bygga en höghastighetsbana än en konventionell bana, och någonstans
              ska ändå satsningen börja. Vi föreslår därför att Ostlänken och
              banan GöteborgBorås byggs för att få dramatiskt minskade restider
              och öka kapaciteten på sträckor där det i dag är fullt på spåren
              samt för att skapa utrymme för godstrafik och regionala pendeltåg.
              Förutom att göteborgarna kan sysselsätta sig rätt bra i Borås
              minskas restiderna kraftigt.
            </seg>
            <seg xml:id="i-9bad994fb7045251-0">
              Det är tydligt att det inte blir någon höghastighetsbana de kommande
              tolv åren om högern får bestämma. Det kan knappast handla om att
              projektet är olönsamt. Vi i De rödgröna visar dessutom att det
              inte konkurrerar ut satsningar i övriga infrastruktursystemet.
              Det handlar om att annat prioriteras, som det står i skrivelsen
              tydligt. Däremot tycker jag att motiveringen att annat prioriteras
              skulle behöva förtydligas, för det är inte annan infrastruktur
              som prioriteras högre. Det är skattesänkningar för dem som redan
              har mest som prioriteras framför ytterligare infrastruktursatsningar.
            </seg>
            <seg xml:id="i-398c166d19aa130d-0">
              Det finns helt enkelt för lite resurser till infrastruktur i
              förhållande till de behov som finns och de utmaningar vi står
              inför. Politik handlar om att vilja, och det handlar om att göra
              val. För oss är infrastruktur viktig att satsa på i både jobb-
              och klimathänseende.
            </seg>
            <seg xml:id="i-38b3671d9cb1ca4d-0">
              Jag noterar att i många motioner från den allmänna motionstiden
              från olika partier håller man med oss om att höghastighetsbanor
              borde börja byggas. De tvingas alla rätta in sig efter talregeln
              att man måste bygga allt eller inget, att den samhällsekonomiska
              nyttan är osäker och att en ökning av spårkapaciteten uppenbarligen
              inte är så högt prioriterad.
            </seg>
            <seg xml:id="i-3901841d555ad2e7-0">
              Medfinansiering som påstås vara frivillig har jag redan nämnt.
              Det är en oerhört olycklig utveckling. Denna debatt avlöser en
              debatt med finansutskottet som handlade om att staten lägger över
              finansieringsansvaret för statliga åtaganden på kommuner och regioner
              som nu tvingas ta av sitt investeringsutrymme, som annars skulle
              ha kunnat användas till förskolor, skolor och äldreboenden, för
              att i stället investera i en väg eller en bana där värdet knappast
              kan realiseras.
            </seg>
            <seg xml:id="i-75ebf99210957242-0">
              En lika olycklig men mindre ifrågasatt utveckling är att även
              länspengar nu går till medfinansiering. Det får till följd att
              icke-statlig infrastruktur får allt mindre resurser. Successivt
              blir det en försämring samtidigt som manöverutrymmet för kommuner
              och regioner blir allt mindre.
            </seg>
            <seg xml:id="i-1645ada3c622801f-0">
              Fru talman! De projekt och objekt som regeringen presenterar
              i sin skrivelse är inte regeringens projekt. Det är resultatet
              av ett gediget arbete i våra kommuner och regioner. Från den tillfälliga
              rödgröna oppositionen har vi därför tydligt deklarerat att lagt
              kort ligger. Vi tänker inte ändra och ompröva alla länsplaner
              som har processats och förhandlats fram trots att vi ogillar den
              form av medfinansiering som sker med kommunala skattepengar. Vi
              vill medverka till en långsiktighet i infrastrukturpolitiken.
            </seg>
            <seg xml:id="i-bf187fa1cc1eb0dd-0">
              Det finns ett väsentligt undantag, och det gäller länsplanen
              i Helsingfors. Det gäller Förbifart Helsingfors. Det är ett så
              omfattande projekt med en sådan sprängkraft att vi har sagt att
              vi vill låta stockholmarna avgöra hur en trafiklösning ska se
              ut som hanterar den bristfälliga nordsydliga förbindelsen. Vi
              har också alla tydligt deklarerat att vi respekterar resultatet.
              Det innebär en långsiktig lösning.
            </seg>
            <seg xml:id="i-168acf8c6371eeaa-0">
              Vi är inte tillfreds med det som ingår i regeringens plan. Det
              är inte tillräckligt, inte om vi har för avsikt att stå väl rustade
              för att möta framtidens behov av både en spårkapacitetsökning
              och en fortsatt ökande tågtrafik.
            </seg>
            <seg xml:id="i-b2458c6fc4d204f7-0">
              Innan jag utvecklar det ytterligare vill jag passa på tillfället
              att döda några myter som borgerliga företrädare försöker sprida
              och på så sätt medverka till att företrädare för regeringen kan
              spara på sina dyrbara minuter när de slipper upprepa samma felaktiga
              påståenden.
            </seg>
            <seg xml:id="i-e3e6175f16714d48-0">
              När man jämför satsningar gäller det att hålla tungan rätt i
              mun. På samma sätt som det blir missvisande att jämföra krona
              för krona i borgerliga försvarsutgifter 2010 med socialdemokratiska
              försvarsanslag för 1998 är det ganska missvisande att jämföra
              infrastrukturanslag tolv år framåt med anslag tolv år bakåt. År
              måste jämföras med varandra om de ska vara relevanta.
            </seg>
            <seg xml:id="i-2c86be0475b44dc6-0">
              Faktum är att oppositionen under årens lopp inte har skilt sig
              något nämnvärt från regeringen när det handlar om totalbudget,
              och det oavsett vilket block som har utgjort majoritet respektive
              opposition. Om man som riksdagens utredningstjänst gjort justerar
              anslaget efter nettoprisindex, som man normalt gör med anslag
              i statsbudgeten, tar bort sektorsutgifter och räntekostnader,
              ser man att skillnaden över tid inte heller där är särskilt dramatisk.
            </seg>
            <seg xml:id="i-172d94af378ceba1-0">
              Däremot debatterar vi i dag en historiskt stor satsning på järnväg
              och järnvägskapacitet, ytterligare 100 miljarder fram till 2021.
              Naturligtvis har vi rödgröna finansierat våra satsningar. Vad
              skulle de annars vara värda? De satsningar och det underhåll som
              planeras för tolv år framåt finansierar vi i varenda budget som
              vi lägger fram för riksdagen, nu i motion, framöver förhoppningsvis
              i proposition. Det finns ingen regering som av lätt begripliga
              skäl presenterar en tolvårig budget med att redovisa varenda krona,
              och det gäller samtliga partier.
            </seg>
            <seg xml:id="i-20c0fb692f4e3636-0">
              När det är klarlagt, fru talman, vill jag gärna utveckla vår
              syn på järnvägen och på spårkapaciteten. När spårkapaciteten nyttjas
              till ungefär 80 procent kan man säga att systemet klarar av oförutsedda
              händelser och incidenter utan att det får direkt spridningseffekt
              och förseningar med mera i systemet. Men vi har flera sträckor,
              som alla känner till, som i dag nyttjas till i princip 100 procent.
              Om mer gods ska kunna gå på järnväg i stället för via tunga vägtransporter
              krävs det mer kapacitet och fler omlastningscentraler. Om fler
              ska kunna arbetspendla bekvämt och nyttja tiden till förberedelse
              och dokumentation eller varför inte till kontemplation behöver
              trafiken öka och fler tåg få plats på spåren.
            </seg>
            <seg xml:id="i-384768b4d59ec385-0">
              I alla avseenden kommer man till slutsatsen att det krävs stora
              järnvägssatsningar, och vi har inte tid att vänta. Det gäller
              att både bygga höghastighetsbanor och satsa på lågtrafikerade
              banor om vårt land ska ha förutsättningar att även fortsättningsvis
              hänga ihop.
            </seg>
            <seg xml:id="i-5dea5a7be0b7d750-0">
              Samtidigt vill vi börja bygga höghastighetsbanor genom Ostlänken
              och etappen GöteborgBorås för att bidra till en stark tillväxt
              och utveckling, krympa avstånd och vidga arbetsmarknadsregionen.
              Ett av de absolut främsta skälen är att investeringen kommer att
              lämna plats till ökad godstrafik, till mer regional pendlingstrafik.
              I Göteborg och Borås behöver man inte sätta in extra bussar parallellt
              med varenda tågavgång, och restiden kortas från 1 timme till 20
              minuter. Ostlänken kortar resan HelsingforsLinköping från 1 timme
              och 40 minuter till 1 timme.
            </seg>
            <seg xml:id="i-5833af71390e1edf-0">
              Fru talman! Som bekant är tid mycket dyrbar, så för alla som
              pendlar ger snabbare och effektivare restid mer tid till annat,
              tid som ju är snudd på omöjlig att värdera i pengar. Därför föreslår
              vi att Trafikverket får ytterligare 100 miljarder för att bygga
              bland annat Ostlänken och etappen GöteborgBorås, en första etapp
              av Norrbotniabanan, komplett dubbelspår HallsbergDegerön, komplett
              utbyggnad av TomtebodaKallhäll, etapp ett av dubbelspår GävleSundsvall,
              tidigareläggning av Västlänken, tidigareläggning av Hamnbanan
              i Göteborg, tidigareläggning av Västkustbanan genom Varberg och
              tidigareläggning av Södra stambanan ArlövFlackarp.
            </seg>
            <seg xml:id="i-30427cc5c7f553cb-0">
              Detta är strategiskt viktiga satsningar som vi menar både kan
              och bör lånefinansieras. Varför detta kritiseras av Anders Borg
              och andra regeringsföreträdare är rätt svårt att förstå, för det
              är ju en modell som den borgerliga regeringen inte bara accepterar
              utan till och med uppmuntrar i kommuner och landsting. Dessutom
              är det en modell som regeringen själv använde i såväl Helsingforssöverenskommelsen
              som västpaketet, med skillnaden att det då är intäkterna från
              trängselavgifter som står för räntor och amorteringar. Vi föreslår
              en kilometerskatt för att betala räntor och amorteringar på ungefär
              lika stora lån för att kunna göra strategiska järnvägssatsningar,
              en i högsta grad både seriös och korrekt finansiering.
            </seg>
            <seg xml:id="i-7031487a1d100484-0">
              Vi menar på allvar att hela landet ska leva, att alla delar av
              vårt geografiskt omfattande och i europeisk jämförelse glest befolkade
              land måste ha en infrastruktur som möjliggör ett resande för mammor
              och pappor, arbetssökande och föreningsaktiva, för pensionärer
              och funktionshindrade, för arbetspendlare och studiependlare.
              De behöver alla en infrastruktur som fungerar.
            </seg>
            <seg xml:id="i-10743f181c11fa97-0">
              Vi har därför en pott på 9 miljarder kronor som ska gå till delar
              av landet som är mindre tätbefolkade och där behov finns att satsa
              på framför allt lågtrafikerade banor. Men pengarna kan också gå
              till kollektivtrafik och mindre vägbyggen för ökad trafiksäkerhet
              och bättre framkomlighet, medel där vi vill att Trafikverket i
              samverkan med de berörda länen och kommunerna utreder och analyserar
              vad som kan vara bästa trafiklösningen. Det är satsningar som
              vi vet kommer att göra stor nytta och troligen bidra till ett
              ökat kollektivt resande och mer regional pendling.
            </seg>
            <seg xml:id="i-34d6f868f081c7a6-0">
              Det finns en lista på inte mindre än 44 objekt som kommer att
              kunna genomföras eller tidigareläggas med den rödgröna budgeten.
            </seg>
            <seg xml:id="i-9b6ab82787bf5b3c-0">
              Fru talman! I ett läge där över 9 procent av det svenska folket
              går utan arbete har vi socialdemokrater ett jobbperspektiv på
              allt. Det gäller även den rödgröna infrastrukturmotionen. Den
              har tydligt jobbfokus. 100 miljarder ytterligare över den här
              perioden ger inte bara förutsättningar att ta sig till anställningsintervjun
              eller till jobbet, utan det leder per definition också till nya
              jobb. Varje miljard som investeras räknar riksdagens utredningstjänst
              med leder till ungefär 1 500 jobb.
            </seg>
            <seg xml:id="i-a812840160ba4c40-0">
              Avslutningsvis: Med fokus på jobben och med ambitionen att ha
              ett land som håller ihop också i fysisk bemärkelse föreslår vi
              omfattande satsningar på ny, utvecklad och underhållen infrastruktur.
            </seg>
            <seg xml:id="i-0429afc9c1d2849a-0">
              Jag ser framför mig ett samhälle som utvecklar alla transportslag
              för att ge stora och små invånare bättre möjligheter att cykla
              och resa kollektivt. Jag ser framför mig spårkapacitet och mindre
              trängsel på våra vägar, så att pendling och transporter är både
              effektiva och förutsägbara. Men vi är också skyldiga att satsa
              på infrastruktur för att fler ska få möjlighet att resa och möta
              kända och okända, att berika sin tillvaro med upplevelser av olika
              slag. Det är helt enkelt en viktig del av livet som vi lever.
            </seg>
          </u>
          <note xml:id="i-7e1c48afc8bbc977-0">
            I detta anförande instämde Claes-Göran Brandin, Lars Mejern Larsson,
            Pia Nilsson, Marie Nordén och Hans Stenberg (alla s) samt Peter
            Pedersen (v) och Karin Svensson Smith (mp).
          </note>
          <note type="speaker" xml:id="i-7037d7cc45432077-0">
            Anf. 119 PETER PEDERSEN (v):
          </note>
          <u who="peter_pedersen_0f4dae" xml:id="i-77ba689cb5b4dae8-0">
            <seg xml:id="i-44b971922b298ccf-0">
              Fru talman! Liksom Socialdemokraternas Lena Hallengren står Vänsterpartiet
              och jag bakom samtliga våra åtta reservationer, men för tids vinnande
              yrkar vi bifall bara till reservationerna 1, 2, 3 och 4.
            </seg>
            <seg xml:id="i-5a4ef80f146eb2c8-0">
              Fru talman! Jag ska försöka undvika det vanliga traditionella
              mönstret, att vi killar upprepar vad kloka kvinnor har sagt, och
              ta upp några andra aspekter än de som Lena Hallengren tog upp
              i sitt utmärkta anförande. Framför allt kommer de att utmynna
              i några frågor till den borgerliga majoriteten.
            </seg>
            <seg xml:id="i-295943a2530e57a4-0">
              I morse var Mikael Karlsson, som är ordförande i Naturskyddsföreningen,
              i tv-soffan och pratade om vikten av att det måste till politiska
              beslut för att kunna komma till rätta med olika saker, till exempel
              klimatförändringarna. Vi ser nu den stora oljekatastrofen i Mexikanska
              golfen. Man slarvar, tror att tekniken kan lösa det mesta och
              trampar bara på i gamla fortspår. Helt plötsligt står man där
              med en jättestor katastrof som kostar extremt mycket pengar. Förhoppningsvis
              kommer de som står som ansvariga att få ta ansvar för det. Men
              ytterst finns en uppenbar risk för att vi skattebetalare på något
              vis ska gå in och säkra systemen, ungefär som vi fick göra under
              finanskrisen. Då brukar alla tycka att det är utmärkt att det
              finns en massa skattebetalare som kan gå in och rädda systemen.
            </seg>
            <seg xml:id="i-e6053d31c2852608-0">
              Vi har ett stort problembarn i transportsektorn när det gäller
              klimatomställningen för att klara klimatmålen. Transportsektorn
              står för en stor del av våra utsläpp som vi vill minska påtagligt.
              Då är det väl ganska självklart att man måste försöka styra transportpolitiken
              i en riktning som gör att man minskar klimatpåverkan i möjligaste
              mån.
            </seg>
            <seg xml:id="i-ca82565b59c00bc1-0">
              Om ni borgerliga nu bara avvisar olika ekonomiska styrmedel,
              som ni från början gjorde med trängselskatterna, och säger att
              kilometerskatt kan vi inte ha, att det kommer att slå ut skogsindustrin,
              då undrar jag om vi har en näringsminister eller andra företrädare
              för majoriteten som inte är läskunniga. Eller vill ni inte läsa
              vad vi säger och vad vi skriver? Det står uttryckligen i en rad
              olika dokument att kilometerskatten avser att säkerställa att
              alla transportslag, även de tunga lastbilarna, ska kunna stå för
              sina samhällskostnader, till exempel nedslitning av vägytan.
            </seg>
            <seg xml:id="i-4cbc7beff180dfb6-0">
              Vid en debatt som vi hade i Karlstad visade det sig att alla
              politiska partier tyckte att det var en bra princip. Jag tror
              att alla åkare som satt i församlingen räckte upp handen efter
              den konkreta frågan från en miljöpartist, Jan Lindholm: Anser
              ni att det är rimligt att varje transportslag ska stå för sina
              kostnader?
            </seg>
            <seg xml:id="i-cee59500b0e4fc49-0">
              Dessutom sade Sven Bergström, och jag tror någon till på den
              borgerliga sidan, att man nog kan tänka sig någon typ av kilometerskatt
              i framtiden. Frågan är bara om vi har råd att vänta på den där
              framtiden. Är det inte så att vi har så allvarliga klimatproblem
              redan nu och att transportsektorn är ett så allvarligt hot att
              vi måste vidta nödvändiga åtgärder nu? I så fall borde vi hjälpas
              åt att diskutera fram vilka politiska styrmedel vi ska sätta in
              och hur de ska utformas för att vi ska pricka så rätt som möjligt.
            </seg>
            <seg xml:id="i-2538e6a17c2305e5-0">
              Jag tror inte, och kommer inte heller att hävda, att ni på den
              borgerliga sidan avsiktligt bedriver en politik som försvårar
              uppnåendet av klimatmålen. Ni har tagit vissa steg i rätt riktning.
              Om man tittar i gamla protokoll vad som har sagts under årens
              lopp ser man att det har skett påtagliga förbättringar, åtminstone
              i de flesta av partierna.
            </seg>
            <seg xml:id="i-fad7410aaa6f6348-0">
              Om man nu anser att någonting som vi föreslår är felaktigt vore
              jag tacksam om ni sade: Vi tycker i stället att vi ska göra så
              här. Men de förslagen finns inte. Man kan läsa i den ena budgetpropositionen
              efter den andra att ni konstaterar att olika mål för transportpolitiken
              inte uppnås. Men tyvärr kommer ni aldrig med några förslag om
              hur klimatmålen ska förverkligas, vilka förslag som ska genomdrivas
              för att komma till rätta med problemet. Det tycker jag att man
              kan kräva av en seriös regering som ska ge sken av att ta de här
              sakerna på fullt allvar.
            </seg>
            <seg xml:id="i-41ae49d413ed8063-0">
              Vi på den rödgröna sidan tycker att de här sakerna är livsviktiga
              och kräver en lösning. Då ska vi inte hamna i en så här konstig
              diskussion som jag tycker förminskar debatten. Ingen här inne
              tycker att det är bra att vi slår ut jobb, att vi slår ut landsdelar,
              att vi ställer stad mot land eller att vissa branscher slås ut.
              Vårt stora problem är hur vi ska klara klimatomställningen på
              ett sätt som säkerställer jobben, som säkerställer att man kan
              bo i olika delar av landet på ett värdigt och vettigt sätt, till
              exempel ha en kommunal service som fungerar, samtidigt som vi
              klarar klimatmålen. Det är den stora utmaningen.
            </seg>
            <seg xml:id="i-ca1fd56133f7e765-0">
              Jag tycker att ni på den borgerliga sidan är svaret skyldig,
              inte minst då ni gång på gång ganska uppenbart hänvisar till olika
              anledningar, framför allt ekonomiska, att satsa mer på väg än
              på järnväg. Det är en fullständigt obegriplig ståndpunkt. Det
              innebär inte att vi på den rödgröna sidan inte inser och förstår
              att vi kommer att behöva vägar och bilar i framtiden, utan det
              handlar snarare om var man lägger tonvikten och viljan att ändra
              resmönster.
            </seg>
            <seg xml:id="i-705bfd317589af0f-0">
              Den första stora grejen är att vi måste få ännu fler människor
              att resa kollektivt i de större städerna. En stor del av lösningen
              på transportsektorns negativa miljöpåverkan är att få fler människor
              i de större städerna att resa kollektivt. Det stora problemet
              är alltså inte om jag puttrar i en miljöbil mellan Karlskoga och
              Örebro någon gång då och då på väg till något konsultjobb i Örebro,
              om jag nu hade ett sådant, utan det är om en massa stockholmare
              och göteborgare väljer att åka runt i bil. Det är inte norrlänningar
              och värmlänningar som har den största andelen reseavdrag i landet,
              utan det är faktiskt de som bor i Mälardalen. Det verkar något
              konstigt att de inte kan ta sig fram i ökad omfattning med kollektiva
              transportmedel. Det kan inte vara en rimlig ordning. Då ska vi
              inte skuldbelägga dem som gör det, utan vi ska försöka hitta konstruktiva
              lösningar så att man faktiskt kan resa mer klimatsmart. Det handlar
              inte om att nollställa trafiken. Vi säger däremot att vi inte
              ska ha mer transporter än vad som är nödvändigt. Framför allt
              ska vi inte ha sådana transporter som påverkar miljön i negativ
              riktning.
            </seg>
            <seg xml:id="i-619d06d261ba3286-0">
              Fru talman! Jag ska inte ta upp alla aspekter på betänkandet.
              Lena Hallengren har på ett bra sätt tagit upp de satsningar vi
              gör med de ungefär 100 miljarderna mer som vi satsar i Helsingfors
              och runt om i landet. Vi kommer säkert att få en väldigt intressant
              debatt om att vi inte finansierar våra satsningar, och jag har
              i en rad olika debatter försökt få majoriteten att förklara vad
              som är den stora skillnaden mellan hur ni finansierar förslagen
              och hur vi gör det. Enligt budgetlagen ska man ju finansiera sina
              förslag varje år. Det verkar som att ni efterfrågar att vi nu
              ska visa exakt vad vi ska göra 2018. Det finns goda förhoppningar
              om att det kan finnas en rödgrön regering då, och vi kommer att
              finansiera våra förslag fullt ut.
            </seg>
            <seg xml:id="i-cd68af88a4a60e27-0">
              Det är en sak som jag tycker att ni ska förklara, som var uppe
              i förra debatten i finansutskottet och som även Lena Hallengren
              tog upp här. Det är jättebra och klokt om ett stort företag lånar
              pengar på den så kallade marknaden för att bygga en stor industri
              som kostar kanske 5 miljarder att bygga. Men om staten, som är
              ansvarig för den nationella infrastrukturen, skulle våga sig på
              att låna pengar för att bygga en strategisk järnväg, som kommer
              att vara i funktion i kanske 5060 år framåt, varför ska i så fall
              inte den kunna skrivas av under sin livstid som alla andra investeringar
              i det vanliga samhället där en sådan behandling inte alls anses
              oansvarig? Framför allt: Varför är det i så fall inte oansvarigt
              att kommuner tvingas att låna pengar för att finansiera statliga
              infrastrukturprojekt, vilket faktiskt är fallet? Man tvingas att
              låna pengar för att vara med och finansiera statliga investeringar.
              Då kommer argumentet: Men de är ju inte tvungna att göra det,
              utan de gör det därför att de tycker att det är ett så bra projekt.
              Om vi drar det i sin förlängning, varför ska finansieringsprincipen
              finnas i alla andra sammanhang men tydligen inte när det gäller
              infrastruktur? Det ska vi från statens sida i princip kunna tvinga
              kommunerna att vara med och betala, och om de inte gör det satsar
              vi någon annanstans. Det skulle jag mer vilja kalla för utpressning
              än medfinansiering.
            </seg>
            <seg xml:id="i-d8ca44ba34271f69-0">
              En annan sak som ni har missat helt på den borgerliga sidan är
              att ni inte vågar, misstänker jag, peka ut att det kan finnas
              vissa strategiska noder, hamnar och kombiterminaler, som man måste
              satsa extra på för att vi ska få ett bättre flyt vad gäller godstrafik.
              Det behövs mer intermodala lösningar så att man kan växla mellan
              lastbil, järnvägstrafik och sjöfart.
            </seg>
            <seg xml:id="i-f1422e5ad53d77e8-0">
              Om man pekar ut en hamn och inte den andra riskerar man att de
              som bor vid den hamn som inte blev utpekad blir sura, och det
              törs man inte. Ni brukar alltid stolt säga att man måste våga
              prioritera i politiken. Det hörde vi Fredrik Reinfeldt säga i
              dag i partiledardebatten. Varför finns inte det modet när det
              kommer till praktisk politik?
            </seg>
            <seg xml:id="i-64aacb388bdd9b1f-0">
              När det handlar om att säkerställa att vi ska ha ett näringsliv
              som fungerar, där jobb utvecklas och som växer runt om i landet
              på vårt område törs man inte fatta beslut utan lägger sig platt
              och avvaktar och hänvisar till att det nog finns andra lösningar
              som man ska fatta beslut om någon gång i framtiden.
            </seg>
            <seg xml:id="i-31f2ee054b66ad08-0">
              Det är en ganska ineffektiv och feg politik. Det gynnar definitivt
              inte det svenska näringsliv som ni i andra sammanhang säger er
              värna när ni går till storms i diskussionen om kilometerskatt
              och andra åtgärder.
            </seg>
            <seg xml:id="i-c88faee2800f1738-0">
              Kom gärna fram, utveckla er politik och förklara. Vad gör ni
              för att klara av problemen? Vi ska samtidigt rädda jobben, ha
              en fungerande helhet i landet samt klara klimatmålen. Är svaret
              att vi ska satsa mer på vägar? Det måste finnas någonting mer.
            </seg>
            <seg xml:id="i-758022cd5b74e802-0">
              Fru talman! Jag vill avsluta med att hänvisa till rubriken i
              Dala-Demokratens ledare den 26 eller möjligtvis den 27 april.
              Där stod: Järnvägars bra, rödgröna! Tyvärr kan jag inte säga detsamma
              om er på andra sidan. Men jag hoppas på några svar.
            </seg>
          </u>
          <note xml:id="i-482d5604b79bf704-0">
            I detta anförande instämde Lena Hallengren, Lars Mejern Larsson,
            Pia Nilsson, Marie Nordén och Hans Stenberg (alla s) samt Karin
            Svensson Smith (mp).
          </note>
          <note type="speaker" xml:id="i-9aa8123e95458ce0-0">
            Anf. 120 KARIN SVENSSON SMITH (mp):
          </note>
          <note xml:id="i-dd6e75a32cad2210-0">
            Fru talman! Jag yrkar bifall till reservationerna 1,2, 3 och
            4.
          </note>
          <u who="karin_svensson_smith_1f3fb3" prev="cont" xml:id="i-86cee802e9709ea1-0">
            <seg xml:id="i-3accafd18ea6c5f2-0">
              Klimatet är vår generations största utmaning. Jag citerar nu
              inte Miljöpartiets partiprogram utan den borgerliga regeringsförklaringen.
              Eftersom transporterna i Sverige sammantaget står för 40 procent
              av den klimatpåverkan Sverige redovisade inför klimatmötet i Köpenhamn
              och också är den enda sektor där klimatpåverkan ständigt ökar
              har vi all anledning att ha det som utgångspunkt och inramning
              för en diskussion om hur vi ska investera i framtida infrastruktur.
            </seg>
            <seg xml:id="i-00adfda739fc4d1f-0">
              Klimatmötet i Köpenhamn blev inte särskilt lyckat. Det kommer
              ett nytt möte i december. Vad ska Sverige ha att säga till det
              mötet? Sverige har traditionellt haft en hög profil och tagit
              ett stort ansvar för att hitta globala lösningar. Det borde vi
              göra också den här gången. Ibland hör man från olika ministrar:
              Titta där, de gör inte sin hemläxa och borde göra mer. Man försöker
              outsourca ansvaret när det gäller klimatpolitiken.
            </seg>
            <seg xml:id="i-26d11fc0b6d767e9-0">
              Man tänker att det är så abstrakt. Hur ska man förstå sådana
              saker som klimatförändringarna? Jag skulle vilja likna det vid
              att vi faktiskt sitter i samma båt. Vi har bara ett enda jordklot.
              Klimatförändringarna skulle man kunna likna vid att den båt, den
              eka, vi sitter i läcker. Vi måste kanske ösa allihop för att kunna
              klara oss. Det räcker inte med att säga: Jag slutar med att göra
              någonting, eftersom de andra inte gör någonting. Resultatet blir
              att båten sjunker, och i den sitter vi allihop.
            </seg>
            <seg xml:id="i-aa6b62717dfe6167-0">
              Vi tycker att det är väldigt ansvarslöst att bete sig på det
              sättet både mot de människor som i dag lider av klimatförändringar
              i andra delar av världen och gentemot kommande generationer. Vi
              har nu ett ypperligt tillfälle att bygga ett samhälle där vi förenar
              bekväma och bra transporter för enskilda och näringsliv med ett
              klimatansvar.
            </seg>
            <seg xml:id="i-61da0c605e9cfcad-0">
              Det finns en princip som heter fyrstegsprincipen. Den har regeringen
              med i sina planeringsdirektiv, men man använder den inte när man
              väljer ut vilka av förslagen från trafikverken som man har med
              i sin åtgärdsplanering. Fyrstegsprincipen går ut på att man i
              första hand överväger åtgärder för att lösa transportproblem som
              inte gäller infrastruktur.
            </seg>
            <seg xml:id="i-ec08cc3b7300cce0-0">
              Det gäller till exempel om problemet är att man har en väldig
              belastning av lastbilstrafik. Man väljer nu i sex europeiska länder
              att införa en kilometerskatt för lastbilar för att bättre fördela
              godstransporterna mellan väg, järnväg och sjöfart. Det hoppar
              regeringen över.
            </seg>
            <seg xml:id="i-6f4f46cb1cb6e99f-0">
              Steg två handlar om åtgärder för att mer effektivt utnyttja befintligt
              transportnät. Det ser man heller inte så mycket av i regeringens
              förslag. För det tredje kan man göra mindre ombyggnader i den
              infrastruktur man har, och först i fjärde hand bygger man ny infrastruktur.
            </seg>
            <seg xml:id="i-ac5e52ac45c5ace6-0">
              Jag menar att det resonemanget är giltigt och bör göras oavsett
              vilken infrastruktur det är. Det är ett sätt att snåla och handha
              skattebetalarnas pengar på ett ansvarsfullt sätt. Särskilt en
              regering som är intresserad av att sänka skatterna borde lägga
              sig vinn om det. Men det ser vi inte mycket av i regeringens förslag.
            </seg>
            <seg xml:id="i-a583fbdcea367d31-0">
              Jag har ställt frågor till ministern om varför regeringen bestämt
              att minst 50 procent av investeringarna ska gå till vägar. Vad
              finns det för grund för det? Finns det någon forskning som visar
              att det är ett effektivt sätt att lösa trafikproblem? Jag får
              inga svar på den frågan. Den forskningen finns inte.
            </seg>
            <seg xml:id="i-dde2d6217a72cfe6-0">
              Vad är det nu vi rödgröna vill göra? Jag tänker inte upprepa
              alla de projekt som Lena Hallengren väldigt noggrant och utomordentligt
              redovisade. Jag tänker bara lyfta upp några principer som vi rödgröna
              står för och som inte finns med i regeringens förslag.
            </seg>
            <seg xml:id="i-9d78c8415c73c3a9-0">
              I vår reservation lyfter vi fram att det ska finnas ett särskilt
              kompetenscentrum för spårvägar. Städer i världen växer, och problemen
              i städerna växer. Det handlar om luftkvalitet, trängsel, olyckor
              och brist på gröna ytor. Vi måste hitta ett annat sätt att fördela
              utrymmet i staden. Vi måste hitta sätt där vi kan förflytta oss
              och leva bra liv.
            </seg>
            <seg xml:id="i-d3fd2008a2af0e9b-0">
              Där är spårvagnar ett alldeles förträffligt sätt. De har fått
              en renässans i Europa och resten av världen. Var sjätte vecka
              invigs ett nytt spårvägssystem i världen. Ska det kunna bli bra
              i Sverige krävs en statlig medfinansiering, som vi har med i vårt
              förslag. Men det krävs också ett nationellt kompetenscentrum.
            </seg>
            <seg xml:id="i-9a9fa45c37852cde-0">
              Det är rätt irrationellt att varje kommun själv ska bli duktig
              på att bygga spårvägar. Man kan se i Helsingfors att man kanske
              inte valt det allra mest rationella sättet att få bra spårväg
              per satsad krona. Det är bättre att det ansvariga statliga verket
              får ett kompetenscentrum som kan hjälpa de kommuner som vill bygga
              ut spårvägar.
            </seg>
            <seg xml:id="i-8920325dc5bf2d0d-0">
              Jag tänkte nämna en annan konkret sak. Det handlar om höghastighetsbanor.
              Återigen hamnar Sverige efter den trend som finns i resten av
              världen. Det handlar om Kina och USA. Japan var först för 40 år
              sedan och Frankrike för 25 år sedan. Det är flera europeiska länder
              som satsar på höghastighetståg.
            </seg>
            <seg xml:id="i-e2e6e5bc37c95ef8-0">
              Det är inte någon ekonomisk oansvarighet som ligger bakom deras
              beslut att satsa på det. Det handlar om vilken omvärldsbevakning
              man har. Inser man att energi kommer att vara det mest begränsade
              för framtidens transporter blir det rätt så besvärligt att ha
              kvar det flyg vi har i dag.
            </seg>
            <seg xml:id="i-afcf0e8f0d2affb0-0">
              Flyget är väldigt sårbart, vilket vi fick en väldigt bra illustration
              till nu i vår när vulkanaskan hindrade flyget. Det är bättre att
              satsa på trygga och klimatsmarta transporter. Har Spanien, Portugal
              och andra sådana länder råd förstår jag inte riktigt varför inte
              vi i Sverige ska kunna fortsätta den tradition som Sverige tidigare
              haft. Vi har varit föregångare när det gällt industriell utveckling
              och infrastruktur.
            </seg>
            <seg xml:id="i-140c16be81bec723-0">
              Man kan se att det skifte som vi nu behöver genomgå är en förändring
              som motsvarar den som Sverige genomgick på 1870-talet och början
              av 1900-talet. Sverige var ett av de fattigaste länderna i Europa
              och kunde inte försörja sin egen befolkning. Många utvandrade
              till USA. Man bestämde sig då målmedvetet för att använda teknik
              för att modernisera landet.
            </seg>
            <seg xml:id="i-5f0568caad8a6e92-0">
              Det handlade om att elektrifiera landet, bygga stambanor, skaffa
              telefonnät och bygga ut landet. Man gjorde under hundra år en
              exempellös förbättring. Man hade i genomsnitt mer tillväxt under
              hundra år än i något annat land.
            </seg>
            <seg xml:id="i-0952ef9c0529b083-0">
              Det var en effekt av medvetna politiska satsningar där man hade
              en vision om välfärd och näringslivsutveckling. Det var många
              privata företag som växte upp i hägnet av de offentliga investeringarna.
            </seg>
            <seg xml:id="i-13784eda12dbcb49-0">
              Vi behöver nu göra precis motsvarande förändring av Sverige.
              Om vi ska kunna bryta det 94-procentiga oljeberoende som transportsektorn
              har och kunna leva i ett land där transportsystemen fungerar utan
              att vara beroende av fossila bränslen behöver vi stora investeringar.
              Vi behöver bygga höghastighetståg och vi behöver bygga ut biogasnät.
              Vi behöver bygga ut alternativ så att både enskilda och företag
              kan välja att förflytta sig och sina varor effektivt utan att
              förstöra klimatet.
            </seg>
            <seg xml:id="i-b7ba1ebc5f7400ad-0">
              Jag förstår inte varför regeringen tvekar i detta. Det är ju
              en näringspolitisk satsning. Näringslivet, till exempel Svenskt
              Näringslivs chefsekonom Stefan Fölster, kritiserar regeringen
              för att den inte vågar ha offentliga investeringar som en del
              av sin ekonomiska politik för att bekämpa den arbetslöshet och
              de problem som hänger ihop med det ekonomiska läge vi har.
            </seg>
            <seg xml:id="i-2d662463b4b7398d-0">
              Man kan nästan säga att det är direkt näringsfientligt att avstå
              från de rationella investeringar som skulle kunna användas till
              exempel för att undvika att gods på tåg blir stående i två tre
              veckor i Mjölby och Hallsberg, vilket var fallet i vintras när
              det var snökaos och man bara hade ett futtigt spår och ingen ordentlig
              infrastruktur att tillgå. Hur resonerar då de företag som har
              tagit ansvar och fördelat en del av sina transporter på järnväg
              när de blir stående i tre veckor och inte kan leverera det de
              ska leverera till andra länder?
            </seg>
            <seg xml:id="i-da95ac4d51f3f371-0">
              Varför lyssnar inte regeringen på näringslivets företrädare när
              de talar om vad det är för järnvägsinvesteringar de behöver för
              att kunna frakta Sveriges råvaror och förädlade varor? Jag förstår
              inte det.
            </seg>
            <seg xml:id="i-3415249ccddead1c-0">
              Som Lena Hallengren sade finns det ett tydligt jobbtänkande i
              vår infrastrukturplan. Det står inte på något sätt i motsättning
              till den klimatprioritering som vi gröna inte helt överraskande
              har att bidra med i det här politiska samarbetet. Tvärtom är alla
              investeringar i att bygga ut järnväg, spårväg och höghastighetståg
              och att underhålla spår och vägar bättre mycket arbetsintensiva.
              Det är bestående och nyttiga arbetstillfällen som är något helt
              annat än att tillfälligt försöka skyla över arbetslösheten med
              olika arbetsmarknadspolitiska åtgärder. Det är en investering
              i framtiden.
            </seg>
            <seg xml:id="i-7488c713aeaa0655-0">
              Jag tänkte avsluta med att säga något om finansieringen. Hur
              klarar vi av att ha så mycket mer pengar i vår budget? En del
              av svaret är att vi följer den internationella trenden inte bara
              när det gäller spårvagnar och höghastighetståg utan också när
              det gäller kilometerskatt. Vi ser att land efter land i Europa
              använder detta för att internalisera för att använda ett fackmässigt
              uttryck externa kostnader som lastbilstrafiken ger upphov till.
              Man använder det också som ett styrmedel för att fördela och använda
              sjöfart och järnväg bättre. Det ger en möjlighet att differentiera
              avgifterna så att man betalar mindre i skogslän och mer i andra
              län där alternativ till vägtransporter finns.
            </seg>
            <seg xml:id="i-b0bfebac2558a362-0">
              När jag frågar företrädare för regeringen varför man avvisar
              kilometerskatten får jag till svar att man kan höja dieselskatten
              eller koldioxidskatten i stället. Men dessa två skatter har en
              uppenbar nackdel eftersom de bara betalas av dem som tankar i
              Sverige. Det är inte fair play mot den åkerinäring i Sverige som
              sköter sig, försöker ha hög kvalitet i sina transporter och tar
              ansvar för sina anställda. I stället borde man ha en skatt som
              betalas av alla som kör i Sverige, oavsett var de tankar.
            </seg>
            <seg xml:id="i-f3c8df2d07dcf680-0">
              De här skatterna har heller ingen möjlighet att differentieras
              regionalt, vilket innebär att man inte kan ta hänsyn till det
              faktum att transport av skogsråvara fram till förädling knappast
              kan ske på annat sätt än med lastbil.
            </seg>
            <seg xml:id="i-692c9a925ffcaf49-0">
              Vi tar ansvar för både klimatet och jobben, och det kännetecknar
              det rödgröna infrastrukturpaketet.
            </seg>
          </u>
          <note xml:id="i-f25098d2fdcdefd2-0">
            I detta anförande instämde Claes-Göran Brandin, Lena Hallengren,
            Lars Mejern Larsson, Pia Nilsson och Marie Nordén (alla s) samt
            Peter Pedersen (v).
          </note>
          <note type="speaker" xml:id="i-2bf80e5c3d9b01bf-0">
            Anf. 121 JAN-EVERT RÅDHSTRÖM (m):
          </note>
          <u who="jan-evert_radhstrom_afb2f9" xml:id="i-e76ade044682f457-0">
            <seg xml:id="i-aee49315a106f1ba-0">
              Fru talman! Inte hade jag trott att jag skulle inleda denna debatt
              med att läsa innantill från oppositionens motion, men få tillfällen
              har varit mer lämpliga än nu: I det rödgröna samarbetet är vi
              överens om att göra en historisk satsning på järnväg och kollektivtrafik.
              De kraftigt ökade satsningarna på järnväg och kollektivtrafik
              görs av både klimat- och jobbskäl.
            </seg>
            <seg xml:id="i-749b4fa0c194a9b9-0">
              Det här är precis vad alliansregeringen gör med historiskt stora
              anslag till järnvägsinvesteringar.
            </seg>
            <seg xml:id="i-61fe6d728499b5ab-0">
              Regeringen har presenterat sina satsningar på infrastrukturen
              för perioden 20102021. Det är en stor utmaning med tanke på att
              resurstilldelningen var så låg under det socialdemokratiska styret.
              Under innevarande mandatperiod har Alliansen ökat anslagen till
              järnvägsinvesteringar med 100 procent och till drift och underhåll
              av järnväg med 28 procent. Vi har ökat anslagen till väginvesteringar
              med 40 procent och till drift och underhåll med 23 procent. Sammantaget
              innebär det att vi har skjutit till närmare 45 miljarder kronor
              mer till infrastrukturen än den förra socialdemokratiska regeringen.
              Ändå står oppositionen här och säger att vi gör för lite.
            </seg>
            <seg xml:id="i-461829fce19650ec-0">
              I och med att regeringen har fört en ansvarsfull ekonomisk politik
              under den gångna mandatperioden har vi i dag förutsättningar att
              fullt ut kunna finansiera våra historiskt stora satsningar på
              järnväg och väg. Om detta borde alla i kammaren vara överens.
              I Grekland, Tyskland, Spanien och England diskuterar man inte
              hur mycket pengar som kan satsas på infrastruktur utan snarare
              hur mycket som måste skäras ned på grund av att politiker har
              lovat mer av allt till alla. Någon överbudspolitik kommer vi inte
              att ägna oss åt, inte under ett valår och inte heller under kommande
              mandatperiod. Vi kommer att prioritera och genomföra finansierade
              och effektiva investeringar där de gör mest nytta.
            </seg>
            <seg xml:id="i-5bc4b36c0a890d92-0">
              Moderaternas och Alliansens övergripande mål är att bryta utanförskapet
              genom fler jobb i fler och växande företag. En fungerande infrastruktur
              och transportnäring är en förutsättning för att uppfylla detta
              mål. Det sker en kontinuerlig utveckling inom alla delar av samhället,
              och detta gäller i högsta grad även inom transportsektorn. Vår
              målsättning är att transporterna i Sverige ska kännetecknas av
              hög punktlighet, hög standard och hög säkerhet. Därför har vi
              under mandatperioden gjort stora satsningar på detta, men mer
              krävs.
            </seg>
            <seg xml:id="i-2f09a968319314f8-0">
              Fru talman! Åtgärder för att minska transporternas påverkan på
              klimatet är mycket viktiga. Inrikestransporter står för 32 procent
              av den samlade mängden växthusgaser i Sverige. Vägtransporter
              står för den absolut största andelen av dessa utsläpp, och det
              mesta uppstår vid kortare transporter.
            </seg>
            <seg xml:id="i-7fe2461b828a54af-0">
              Varför tar jag upp detta? Jo, vid bedömningen av lämpliga åtgärder
              för att minska klimatutsläppen är det viktigt att ha en bild av
              hur verkligheten ser ut och därefter vidta lämpliga åtgärder.
              Att satsa mångmiljardbelopp på att få bort flyget söder om Sundsvall
              är ett exempel på hur man bäst motverkar effektiva klimatförbättringar
              på transportområdet. Inrikesluftfarten står för 1 procent av de
              samlade växthusgaserna i Sverige, och transportarbetet har minskat
              sedan 1990 inom det området. Är detta den stora klimatboven i
              Sverige?
            </seg>
            <seg xml:id="i-2e44249cadb3b4f8-0">
              Utsläppen av växthusgaser från transportsektorn är ett problem
              som vi måste bemästra, men det måste ske där det ger bäst resultat
              och med rätt metoder.
            </seg>
            <seg xml:id="i-0ad9760a214ae6dc-0">
              Vad gör vi för att förbättra transportsystemet i åtgärdsplaneringen?
              Först och främst blundar vi inte för verkligheten. Vi satsar resurser
              på att bygga bort kapacitetsproblem vid storstäderna, vi tar tag
              i det mångåriga kapacitetsproblemet i fråga om exempelvis HallsbergMjölby,
              och vi satsar på att öppna upp för kollektivtrafik med fler aktörer
              på järnväg.
            </seg>
            <seg xml:id="i-4229d20b30d30120-0">
              De satsningar vi genomför baseras på ett stort och gediget arbete
              som sträcker sig från Ystad i söder till Kiruna i norr och är
              efterfrågat i hela vårt land.
            </seg>
            <seg xml:id="i-cda1d630315aca8f-0">
              Det är klart att vi hade önskat att det hade funnits mer resurser.
              Men om den tidigare socialdemokratiska regeringen hade prioriterat
              infrastrukturen när man hade möjlighet hade chanserna varit större
              att vi kommit längre i den utveckling som vi har. Det är mycket
              som vi har varit tvungna att åtgärda på grund av att ingenting
              gjordes tidigare.
            </seg>
            <seg xml:id="i-f55637d6cb179e51-0">
              Vilken väg väljer då oppositionen? I den rödgröna motionen väljs
              mångmiljardprojekt inom järnvägssektorn utan att någon grundlig
              analys har gjorts. För satsningen på sträckan BoråsGöteborg finns
              det inte ens en preliminär samhällsekonomisk analys gjord. Finansieringslösningen
              för dessa så kallade strategiska investeringar är att ta ut en
              kilometerskatt på alla godstransporter över tre och ett halvt
              ton över hela landet. Intäkterna ska användas för att betala av
              de mycket stora lån som inte är förenliga med dagens budgetregler,
              men ni gör detta ändå. Att återigen ta upp stora lån och skjuta
              över ansvaret för betalningen på kommande generationer är inte
              ansvarsfullt.
            </seg>
            <seg xml:id="i-4ad4821484a488ea-0">
              Den nuvarande regeringen har amorterat 35 miljarder kronor på
              tidigare lån som togs upp av Socialdemokraterna och som belastade
              infrastrukturen med räntor. Men nu vill ni återigen öka lånen
              så att framtida generationer får betala räntor i stället för att
              få räls och asfalt.
            </seg>
            <seg xml:id="i-c408ddc8cf4171ba-0">
              För basindustrin kommer kilometerskatten att innebära väsentligt
              höjda kostnader och påverka dess internationella konkurrenskraft.
              Det gör naturligtvis att vi riskerar att mista arbetstillfällen.
              Med en kilometerskatt blir det också ökade kostnader i våra butiker
              för konsumenterna.
            </seg>
            <seg xml:id="i-e4013aeac0300b34-0">
              Alliansen är väl medveten om behoven av investeringar i järnvägsinfrastruktur
              i hela landet. Men finansieringen måste ske ansvarsfullt och inte,
              som i detta fall, där det inte finns någon som helst koppling
              mellan dem som betalar och investeringarna. De investeringar som
              Alliansen har genomfört under mandatperioden på järnvägsområdet
              är dubbelt så omfattande jämfört med föregående mandatperiod.
              Satsningarna har skett utan att man har tagit upp lån för att
              inte belasta framtida generationer. De järnvägsinvesteringar som
              sker under den kommande planperioden sker för att lösa akuta flaskhalsproblem
              som påverkar hela järnvägssystemet, och det är viktiga satsningar
              som görs.
            </seg>
            <seg xml:id="i-c0860c274bdd8e1b-0">
              Karin Svensson Smith tog särskilt upp frågan om höghastighetståg
              i sitt anförande. Miljöpartiet har i en debattartikel framfört
              att Storbritannien avser att satsa på en höghastighetsjärnväg.
              Den aktuella sträckan som hon hänvisar till i artikeln har en
              resandeprognos på 4050 miljoner resor per år och ger ett bra samhällsekonomiskt
              resultat. Det hade varit mer passande om Karin Svensson Smith
              hade tittat på förhållandet för höghastighetstågslinjen MadridSevilla.
              Sträckan har ett större befolkningsunderlag än den tänkta sträckningen
              HelsingforsGöteborg. Trots detta räcker inte de sex miljoner resor
              som görs på sträckan årligen för att samhällsnyttan ens ska täcka
              de löpande kostnaderna, detta trots att restiden har förkortats
              med fyra timmar jämfört med den tidigare tågtrafiken på sträckan
              i Spanien.
            </seg>
            <seg xml:id="i-e60f8c9eac173cf9-0">
              I Sverige kommer restidsvinsten mellan Helsingfors och Göteborg
              att vara 26 minuter om Götalandsbanan byggs jämfört med om man
              uppgraderar Västra stambanan.
            </seg>
            <seg xml:id="i-79d4da370f171493-0">
              Miljöpartiets hänvisning till brittiska överväganden avseende
              höghastighetståg är närmast märklig. Det är också märkligt att
              ett parti som Miljöpartiet kan koncentrera sig just på höghastighetståg
              när man säger att man vill nå stora miljöeffekter med sina investeringar.
            </seg>
            <seg xml:id="i-b93ef7420081dede-0">
              Jag hoppas att Karin Svensson Smith med kraft kan redovisa på
              vilket sätt en satsning på höghastighetståg är den satsning som
              gör störst miljönytta för att vårt land ska komma framåt.
            </seg>
            <seg xml:id="i-94a75015543686cd-0">
              Med tågmotståndarnas argument hade tunnelbanan aldrig byggts.
              Detta är en retorik som används av Karin Svensson Smith och De
              rödgröna.
            </seg>
            <seg xml:id="i-923ec7c590e5ee75-0">
              Det har aldrig gjorts en samhällsekonomisk kalkyl av det ursprungliga
              tunnelbanenätet. Men jag tycker faktiskt att det är en intressant
              tanke att man skulle låta genomföra en sådan i efterhand. Jag
              är rätt övertygad om att det skulle ge positiva resultat. Men
              det är inget argument som håller i den diskussion som vi har här
              i dag.
            </seg>
            <seg xml:id="i-24aba3dbadb33ca1-0">
              Det vi vet i dag är att en investering i höghastighetsnät enligt
              Höghastighetsutredningen ger små positiva klimateffekter och att
              den ökade kapaciteten kommer först om 1520 år. Alternativet är
              att bygga vidare på det vi har med målet att öka kapaciteten och
              tillförlitligheten så snabbt som möjligt så att vi i närtid kan
              se att vi når resultat. Kapacitets- och restidseffekter kommer
              snabbare, och vi kan ta till vara den positiva trafiktillväxt
              som finns på järnvägen. Det är kanske inte det mest mediala. Men
              en förbättrad kraftförsörjning, fler dubbelspår och mötesspår
              runt om i landet ger snabbt ökad kapacitet och är efterfrågat
              i hela vårt land. Det är förvisso beslut som fattas och som inte
              innebär några stora invigningsfester. Men alliansregeringen tycker
              att det är viktigare med en politik som åstadkommer resultat än
              att klippa band vid invigningar.
            </seg>
            <seg xml:id="i-476804f15bdaa627-0">
              Sverige kan mer och ska vara ett föregångsland. Då gäller det
              att ta till vara de resurser som vi har och utveckla dem. Att
              inte vara för dåligt underbyggda förslag är inte att vara emot
              järnvägstrafik. Tvärtom är det att ta ansvar för transportsystemet
              och särskilt för järnvägstrafiken.
            </seg>
            <seg xml:id="i-2f6e98c5e9967218-0">
              Det är lite intressant att se den svängning som ständigt sker
              inom den rödgröna röran när det gäller höghastighetsdiskussioner
              och järnväg. Först var Socialdemokraterna tveksamma till en höghastighetsjärnväg.
              Sedan blev det en samlad bild.
            </seg>
            <seg xml:id="i-3cae4ccdd8f5cecf-0">
              På gårdagens DN Debatt jag förmodar att De rödgrönas partiledare
              är väl insatta i vad de skriver har de gått ifrån ordet höghastighetsjärnväg.
              Numera heter det snabbtåg. Man kan fundera på vilken betydelse
              det har. Har dessa partiledare redan insett att det nog var att
              svälja lite för mycket så att de nu försöker ändra sig igen? Men
              vi får säkert svar från Lena Hallengren och övriga.
            </seg>
            <seg xml:id="i-563afe7946809584-0">
              Jag uppehöll mig länge vid järnvägstransporter. Men det är viktigt
              att komma ihåg att transportsystemet vilar på järnväg, väg, vatten
              och flyg. Vinterns snökaos och vårens askmoln nämndes, och det
              har naturligtvis gjort oss alla medvetna om systemets utsatthet
              och behov av att samtliga delar håller ihop för att vi ska få
              ett säkert och tillförligt transportsystem.
            </seg>
            <seg xml:id="i-9bb935bf2a25bd73-0">
              Sverige behöver en regering som på ett ansvarsfullt sätt hanterar
              statens ekonomi, svensk infrastruktur och de reella miljöproblemen.
              Med finansierade förslag och faktiska lösningar står Alliansen
              upp för jobben, miljön och ett trafiksystem för hela Sverige.
            </seg>
            <seg xml:id="i-69ac5353b1ed91f8-0">
              Jag är därför glad över att vi har kunnat presentera denna historiskt
              stora satsning på hela vårt svenska transportsystem med 497 finansierade
              miljarder. 200 miljarder avsätts för drift och underhåll, 217
              miljarder för utveckling av transportsystemet och 80 miljarder
              för extra finansiering som är knutna till olika projekt.
            </seg>
            <seg xml:id="i-2b7b15122f2a788f-0">
              Men oppositionen säger alltid att man har mer. Det vore ett bra
              tillfälle att överlämna Socialdemokraternas egna framtagna rapport
              som de använde i debatten den 13 december 2007 då Christina Axelsson
              enligt en rapport från RUT så kraftfullt redovisade att Socialdemokraterna
              alltid satsar mest på infrastruktur. Då såg vi på perioden 19912008.
            </seg>
            <seg xml:id="i-09232ffb6906e265-0">
              Nu har jag lite mer ingående tittat på den rapporten. Ja, det
              stämmer att Socialdemokraterna satsar mer på infrastruktur, men
              märkligt nog bara i opposition. De år som Socialdemokraterna hänvisar
              till och de år som de tycker att de gör de stora satsningarna
              är alltid år i opposition. Annars har de alltid mindre med pengar.
            </seg>
            <seg xml:id="i-4477a75a8ba7ec3e-0">
              Det går att läsa om detta i Socialdemokraternas egen rapport.
              Tyvärr glömde Christina Axelsson att redovisa hur det egentligen
              varit, så hon glömde det kanske mest väsentliga. Men nu, herr
              talman, finns det i protokollet.
            </seg>
            <seg xml:id="i-b97b0c44e212b5a8-0">
              Fördelningen beträffande investeringarna jag vänder mig särskilt
              till Karin Svensson Smith och Peter Pedersen är 56 procent till
              järnväg, 42 procent till väg och ca 1 procent till sjöfart. Majoriteten
              av investeringarna gäller alltså järnväg; därmed är det klarlagt.
            </seg>
            <seg xml:id="i-fa455201018c7243-0">
              Under Alliansens tid i regeringsställning har mycket hänt, och
              fler åtgärder planeras. Drivkraften är att Sverige ska få ett
              transportsystem där människan är i centrum, ett transportsystem
              som skapar goda förutsättningar för tillväxt och företagande i
              hela landet.
            </seg>
            <seg xml:id="i-37936a0830558754-0">
              Jag skulle också vilja säga några ord om Förbifart Helsingfors.
              Jag vet att andra ledamöter från Alliansen tydligt kommer att
              redovisa vad vi tycker i frågan och naturligtvis vilka konsekvenserna
              blir av oppositionens politik.
            </seg>
            <seg xml:id="i-eb14b55f8985ba1d-0">
              Jag har inte möjlighet till fler debatter med Hans Stenberg och
              en del andra ledamöter jag vet ju att bland annat Hans Stenberg
              ska sluta i riksdagen. Det är synd att Hans Stenberg, som så tydligt
              och starkt gått ut i DN om Förbifart Helsingfors, nu får avsluta
              sin tid i riksdagen. I artikeln säger Hans Stenberg: Det går inte
              att kohandla bort Förbifart Helsingfors. Det finns inte på kartan
              att förhandla bort detta.
            </seg>
            <seg xml:id="i-80d7b04360626422-0">
              Pia Nilsson säger i samma artikel: Alternativet att förbifarten
              inte ska byggas tror jag inte ens man diskuterar i partiledningen.
            </seg>
            <seg xml:id="i-415f3b4182505408-0">
              Lars Mejern Larsson säger i DN-artikeln: Det är en så viktig
              investering både för Helsingfors och för landet som helhet att
              vi måste presentera ett tydligt alternativ i god tid före valet.
            </seg>
            <seg xml:id="i-fa7e2d6e7c34328e-0">
              Jag säger: Grattis!
            </seg>
            <seg xml:id="i-20dd45a453b94749-0">
              Herr talman! Det är mycket som jag skulle vilja ta upp här, men
              jag har inte alltför mycket talartid till förfogande. Jag hoppas
              att jag får möjlighet att säga mer i replikskiften här.
            </seg>
            <seg xml:id="i-33e5a60013e83c9b-0">
              Innan jag avslutar mitt anförande vill jag säga att jag i måndags
              hade oturen att inte vara med på aktivitetsdagen. Jag vill också
              framföra ett tack dels till utskottet för ett gott samarbete under
              mandatperioden, dels till våra förträffliga tjänstemän. Ett särskilt
              tack riktas till de ledamöter som frivilligt avslutar sin riksdagstid.
              Sedan är det väl ett antal personer som står till förfogande.
              Jag riktar ett tack även till dem. Vi vet ju inte om någon av
              oss blir kvar.
            </seg>
          </u>
          <note xml:id="i-e9056584e0a24547-0">
            Jag yrkar bifall till utskottets förslag i betänkandet och, inte
            helt överraskande, avslag på alla reservationer.
          </note>
          <note type="speaker" xml:id="i-d84f628aec563e83-0">
            Anf. 122 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-0">
            <seg xml:id="i-c2789f128289c183-0">
              Herr talman! Det ska bli kul att diskutera frågan om höghastighetståg.
            </seg>
            <seg xml:id="i-d9912e49f8177845-0">
              I Storbritannien blev det nyligen maktskifte, vilket jag i huvudsak
              beklagar. Men jag vill särskilt påtala att den nye Toryledaren
              sagt att höghastighetståg hör framtiden till, att de är en del
              av moderniseringen av Europa. Det fördes fram som ett alternativ
              till en utbyggnad av Heathrows nya landningsbana. Man vill ha
              ett klimatsmart Storbritannien som inte är sårbart. Därför står
              man för det sagda.
            </seg>
            <seg xml:id="i-cd01fa630d43ab1e-0">
              Jan-Evert Rådhström, du borde studera det och fundera på om det
              inte kan vara något också för Sverige.
            </seg>
            <seg xml:id="i-a2d42e907070620e-0">
              Det är klart att utbyggnaden av höghastighetståg sker i folktäta
              regioner; konstigt vore det annars. Men utbyggnaden sker också
              i glest befolkade regioner. I Andalusien i södra Spanien finns
              det ett område som till storlek och folktäthet klart motsvarar
              vad Götaland och området kring Götalandsbanan svarar för. Sett
              till både storlek och folkmängd är det exakt lika. Vad det handlar
              om är om man vågar satsa på framtiden eller inte.
            </seg>
            <seg xml:id="i-151b1313a90e219a-0">
              När vi i trafikutskottet var i Spanien sade man där: Vi har räknat
              ut att vi för vår befolknings skull inte har råd att låta bli
              att se till spårtrafiken. Det kommer att bli så dyrt att förflytta
              sig med bil och flyg att man måste ha spårtrafiken som ett energismart
              alternativ för att folk raskt ska kunna förflytta sig.
            </seg>
            <seg xml:id="i-e1c70e2a6495f936-0">
              När det gäller liknelsen med tunnelbanan kan jag säga att motståndare
              till byggandet av Helsingforss tunnelbana hade en del intressanta
              argument. De hävdade dels att det inte skulle vara ekonomiskt
              att bygga tunnelbanan, dels att Helsingfors förmodligen inte skulle
              växa, att Helsingfors nog inte skulle kunna bli en stad med mer
              än en miljon invånare. Därför skulle pengar inte satsas på tunnelbanan.
            </seg>
            <seg xml:id="i-1ba8c054ccc2c3df-0">
              Med precis motsvarande nettonuvärdeskvoter enligt gängse metod
              kan det ibland vara svårt att räkna hem höghastighetsbanorna.
              Men jag tror att inte ens du, Jan-Evert, skulle önska att tunnelbanan
              inte fanns. Så det är jag alldeles övertygad om kommer framtida
              generationer att se på de höghastighetsbanor som vi sedermera
              kommer att bygga. Det enda som krävs är att det först sker ett
              regeringsskifte.
            </seg>
          </u>
          <note type="speaker" xml:id="i-78c7ac21a9b35361-0">
            Anf. 123 JAN-EVERT RÅDHSTRÖM (m) replik:
          </note>
          <u who="jan-evert_radhstrom_afb2f9" xml:id="i-e76ade044682f457-1">
            <seg xml:id="i-c0909accd1643f21-0">
              Herr talman! Det är lite märkligt att Karin Svensson Smith inte
              vill ta upp det jag frågade om om hon tycker att infrastrukturinvesteringar
              är det som gör största samhällsnyttan och största miljönyttan
              för vårt land. Är det att i nuläget satsa på höghastighetsjärnväg?
            </seg>
            <seg xml:id="i-b519a78d37a399f4-0">
              Ännu viktigare är, tycker jag, att Karin Svensson Smith och De
              rödgröna struntar i att ta reda på fakta. Det ska byggas i alla
              fall. Vilket underlag har Karin Smith Svensson för järnväg mellan
              Borås och Göteborg? Var ska järnvägen gå? Vilka konsekvenser och
              vilka barriäreffekter får den? Vilken utredning hänvisar Karin
              Svensson Smith till?
            </seg>
            <seg xml:id="i-53f685ed2218e98b-0">
              Vi i alliansregeringen säger: Vi kan inte bygga en höghastighetsjärnväg
              utan att ha ett underlag. Det är i det avseendet jag tycker att
              det blir så märkligt. Kan Karin Svensson Smith förklara för mig
              att exempelvis Ostlänken som ska byggas ökar kapaciteten för godstrafik
              nattetid? Den ska ju byggas för persontrafik. Men det är på stambanenätet
              som det är problem för godstrafiken. Hur ökar alltså kapaciteten
              när det gäller att få mer gods transporterat på järnväg nattetid
              med byggandet av en järnväg för persontrafik? Det vore kanske
              lämpligt att först ha en analys i handen. Men Karin Svensson Smith
              har kanske svaret direkt.
            </seg>
          </u>
          <note type="speaker" xml:id="i-d17db29bd2689025-0">
            Anf. 124 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-1">
            <seg xml:id="i-af87304fd95c8c9e-0">
              Herr talman! Vi rödgröna har utgått från Banverkets förslag och
              dammsugit alla förslag som det är möjligt att genomföra under
              kommande planeringsperiod. Vi har också utgått från Klimatberedningen.
              En enig klimatberedning hävdar att en fördubblad järnvägskapacitet
              är en förutsättning för att nå klimatmålet för transporterna.
            </seg>
            <seg xml:id="i-9f2f89410bb2e949-0">
              Vi kan inte utgå från att det inte är möjligt att nå klimatmålen,
              och vi kan inte förhandla med naturen men måste utgå från den.
            </seg>
            <seg xml:id="i-594f4e72d01dcf6c-0">
              När det gäller innehåll och underlag har vi utgått från Gunnar
              Malms utredning. Gunnar Malm har ju utsetts till generaldirektör
              i Trafikverket så jag antar att han är en person som ni har åtminstone
              någon respekt för annars hade ni väl inte utsett honom till generaldirektör.
            </seg>
            <seg xml:id="i-82828d714bc898c6-0">
              Man kan också fråga sig vad politikerna i kommunerna längs sträckan
              LinköpingNorrköping och BoråsGöteborg tycker. Tycker de att det
              är en bra idé att de får vänta och vänta? Har inte du, Jan-Evert,
              det minsta tagit del av vad de moderata kollegerna i berörda kommuner
              uttalat? Exempelvis var det en artikel i Svenska Dagbladet där
              tio kommunföreträdare sade: Vi behöver det här för att vidga våra
              arbetsmarknadsregioner.
            </seg>
            <seg xml:id="i-b72c991a7c940ace-0">
              Vi har utgått från att vi klarar klimatmålen. Då kan vi inte
              låta godståg och pendeltåg sinka för X 2000. Ett av våra viktigaste
              motiv för höghastighetstågen och det byggandet är att ordinarie
              spår i upprustat skick ska rymma mycket mer godstrafik och pendeltågstrafik.
              Det är detta som kombinerat med spårvägstrafik i städer totalt
              sett ger största klimatnyttan. Man kan inte ändra bara en del.
              Därför vill vi klimatoptimera hela systemet.
            </seg>
          </u>
          <note type="speaker" xml:id="i-17075ea4d0ae255c-0">
            Anf. 125 JAN-EVERT RÅDHSTRÖM (m) replik:
          </note>
          <u who="jan-evert_radhstrom_afb2f9" xml:id="i-39952b383fe7d7d2-0" next="cont">
            <seg xml:id="i-c8bbee4dcc488e36-0">
              Herr talman! Gunnar Malm var i sin utredning tydlig med att han
              ansåg att man innan man kan gå vidare måste göra fördjupade studier.
              Jag hoppas verkligen inte att De rödgrönas analys för byggande
              av höghastighetsjärnväg bygger på Karin Svensson Smiths antaganden,
              för de kändes något tunna i det hela. Det oroar mig faktiskt.
            </seg>
            <seg xml:id="i-3e61f72bc1552581-0">
              Sedan funderar jag på detta det kanske blir möjlighet för någon
              att ta upp det i ett replikskifte, men jag kan ta det som kommentar
              till Karin Svensson Smith att det är en mängd olika järnvägsprojekt
              ni säger ska tidigareläggas. Vad är det som ska senareläggas?
              Det kanske vore lämpligt att tala om det här i kammaren.
            </seg>
          </u>
          <note xml:id="i-8106025cacc1eb14-0">
            (KARIN SVENSSON SMITH (mp): Ingenting.)
          </note>
          <u who="jan-evert_radhstrom_afb2f9" prev="cont" xml:id="i-d4d8dacee03b65e2-0">
            <seg xml:id="i-7fe75ca470c406ba-0">
              Om man tidigarelägger ett projekt och det ska finansieras så
              måste någonting annat senareläggas. Det ser jag fram emot att
              få en tydlig redovisning av, dels för egen del och dels för svenska
              folket och alla som väntar på infrastruktursatsningar som ska
              komma till stånd ute i vårt land.
            </seg>
          </u>
          <note type="speaker" xml:id="i-fdfb8364250ce9f1-0">
            Anf. 126 LENA HALLENGREN (s) replik:
          </note>
          <u who="lena_hallengren_7e11e1" xml:id="i-6f686220f455e6df-1">
            <seg xml:id="i-fbe56706945beff6-0">
              Herr talman! Välkommen tillbaka, Jan-Evert Rådhström! Det är
              kul att ha dig i talarstolen. I ditt ganska långa anförande apostroferade
              du tre ledamöter som inte ens får vara med i debatten. Åtminstone
              Hans Stenberg kommer att ge svar på tal, men inte i form av replik,
              för det har han inte rätt till.
            </seg>
            <seg xml:id="i-789f653b36b16064-0">
              Vi är här för att diskutera regeringens åtgärdsskrivelse för
              hela perioden fram till 2021. Du säger, Jan-Evert, att ni satsar
              så mycket mer. Jämfört med vad? Jag hade i mitt anförande en ganska
              lång utläggning om att det är viktigt att tala om vad man jämför
              med. Jämfört med vad satsar ni mycket mer?
            </seg>
            <seg xml:id="i-34895f6ef1aa72ca-0">
              Jag vill också fråga varför det var så angeläget att i direktiven
              till verken säga att det ska vara minst 50 procent på väg. Du
              kan naturligtvis bryta ut investeringsdelen, men tar man hela
              planperioden, såväl drift och underhåll som investeringar, är
              det minst 50 procent på väg. Oavsett resultatet, varför var det
              viktigare att påtala detta än något annat? Och vilka andra direktiv
              var viktiga för majoriteten att skicka med till verken och, känner
              du, har givit avtryck i denna skrivelse?
            </seg>
            <seg xml:id="i-152968e77d380d59-0">
              Jag är också mycket nyfiken på vilka åtgärder ni vidtar för att
              minska transportsystemets klimatpåverkan. Varje gång den tillfälliga
              oppositionen påtalar någon form av insats är det fel. Det vore
              intressant att höra vilken som är rätt insats för att minska transportsystemets
              klimatpåverkan.
            </seg>
            <seg xml:id="i-2165d40cc168c586-0">
              Jag har även två frågor som jag har all respekt för om Jan-Evert
              Rådhström inte hinner svara på, men han har ju en replik till.
              Varför är det okej att låna till vägar och betala med trängselskatt
              men inte att låna till järnväg och betala med kilometerskatt?
              Vad är den stora, dramatiska skillnaden?
            </seg>
            <seg xml:id="i-97ea726777c9614b-0">
              Den sista frågan är om Jan-Evert Rådhström skulle kunna utveckla
              på vilket sätt medfinansieringen är frivillig. Jag tror att det
              är många kommun- och regionpolitiker som inte riktigt känner att
              det är så där hjärtligt och frivilligt. Det är väl snarare så
              att det inte blir någon väg om man inte medfinansierar. Då blir
              det ingen bana. Vi har i många sammanhang tydliggjort att det
              finns markvärdesstegringar som kan göra att man får ut extra pengar.
              Det är en form av medfinansiering men inte att kräva medfinansiering
              oavsett var den kommer ifrån.
            </seg>
          </u>
          <note type="speaker" xml:id="i-961aff654b0b22dd-0">
            Anf. 127 JAN-EVERT RÅDHSTRÖM (m) replik:
          </note>
          <u who="jan-evert_radhstrom_afb2f9" xml:id="i-e76ade044682f457-2">
            <seg xml:id="i-9cff995f5d48029c-0">
              Herr talman! Lena Hallengren undrar vad vi ska jämföra med. Ja,
              vi ska jämföra med vad som har varit tidigare när det gäller åtgärdsplaneringen.
              Vi ska se på vilka resurser vi tillför, och vi ska också se på
              vilka resurser som blir verklighet.
            </seg>
            <seg xml:id="i-55ff1e43e09336a1-0">
              Det jag tycker är problemet när Lena Hallengren står i talarstolen
              och pratar om sina enorma satsningar är att bläcket inte hann
              torka på den förra infrastrukturplan ni lade fram förrän ni kunde
              konstatera att det inte gick att nå upp till det som var sagt.
              Man kan konstatera att ni står i kammaren och försöker få svenska
              folket att tro att ni är infrastrukturens vänner. Ni hänvisar
              till rapporter och har mage att inte presentera hela sanningen.
              Ni säger att ni satsar mest. Ja, men ni gör det bara i opposition.
              Jag tycker att De rödgrönas trovärdighet är under all kritik,
              och det är just det jag tycker att man måste diskutera.
            </seg>
            <seg xml:id="i-41bb26fc22c394fa-0">
              När det gäller medfinansiering är det väl givet att kommuner
              med stor entusiasm och mycket engagemang har sagt att de vill
              vara med. De ser ökningar på markvärden, ser behovet av regionförstoring
              och ser vikten av pendling och så vidare. De vill alltså vara
              med och satsa. Men vad var det alternativ som Socialdemokraterna
              och Lena Hallengren stod för? Jo, i den förra åtgärdsplaneringen
              fick kommunerna vara med och satsa på en förskottering. De fick
              lägga ut pengarna för att någonting skulle komma till stånd. Där
              kan vi prata om att det verkligen var att utnyttja kommunernas
              situation.
            </seg>
          </u>
          <note type="speaker" xml:id="i-564f70c3c0925923-0">
            Anf. 128 LENA HALLENGREN (s) replik:
          </note>
          <u who="lena_hallengren_7e11e1" xml:id="i-6f686220f455e6df-2">
            <seg xml:id="i-ca6dc1eaf94ce80f-0">
              Herr talman! Jag fick inte svar på särskilt många frågor, men
              Jan-Evert har en minut till.
            </seg>
            <seg xml:id="i-37f36a511f1d474b-0">
              Det är väl ändå år för år som måste jämföras, eller menar Jan-Evert
              Rådhström att det är rimligt att vi jämför försvarsanslag i år
              med försvarsanslag för 1988 för att se vem som satsar mest? Vi
              måste väl jämföra år med år. Vi har inte för avsikt att vara i
              opposition de kommande fyra eller åtta åren, så du får väl se
              hur det ska förverkligas. Det är dock svårt att förverkliga sin
              politik i opposition. Hur det kan förhålla sig känner väl inte
              minst Jan-Evert Rådhström till.
            </seg>
            <seg xml:id="i-a9073d06b32da999-0">
              Jag kan inte låta bli att ställa frågan än en gång. Varför är
              det okej att man lånar till vägar och låter trängselskatt betala
              räntor och amorteringar? Det är helt okej; det föreslår Anders
              Borg. Men det är inte okej att låna till järnvägsinvesteringar
              och låta kilometerskatten betala räntor och amorteringar. Vilken
              är den stora skillnad som gör De rödgröna oansvariga och er ansvarsfulla,
              förutom Jan-Evert Rådhströms egen uppfattning om detta?
            </seg>
            <seg xml:id="i-efb04afec04af373-0">
              Sist men inte minst sade Jan-Evert Rådhström vid ett tillfälle
              i sitt anförande att ni inte blundar för verkligheten, men uppenbarligen
              behöver ni lite starkare skärpa på glasögonen. Det finns nämligen
              ett och annat problem som inte riktigt uppmärksammas. Jag har
              fortfarande inte fått något svar när det handlar om vilka åtgärder
              ni vidtar för minskad klimatpåverkan. Återigen: Alla förslag De
              rödgröna presenterar är fel. Det förvånar mig inte, men vilka
              åtgärder tycker Jan-Evert Rådhström och majoriteten är att föredra?
            </seg>
          </u>
          <note type="speaker" xml:id="i-db09af6c206a3dda-0">
            Anf. 129 JAN-EVERT RÅDHSTRÖM (m) replik:
          </note>
          <u who="jan-evert_radhstrom_afb2f9" xml:id="i-e76ade044682f457-3">
            <seg xml:id="i-2372949e84dfc450-0">
              Herr talman! När det gäller investeringsbudgeten säger du att
              vi måste ta ställning år för år. Ja, men ni vill ändå använda
              olika rapporter. Har ni den retoriken tycker jag inte att ni ska
              använda en sådan rapport, som ni dessutom inte talar om helheten
              i. Det tycker jag är viktigt.
            </seg>
            <seg xml:id="i-7167958cdc4bfd82-0">
              När det gäller Förbifart Helsingfors är det en investering som
              görs lokalt och också finansieras lokalt. Förbifart Helsingfors
              är enormt viktig. Jag kan hålla med Mejern om det han sade i DN:
              Det är viktigt för hela landet men framför allt viktigt att vi
              löser trafiksituationen i Helsingfors. Det har också stockholmarna
              tyckt att de vill bidra till på det sätt de gör.
            </seg>
            <seg xml:id="i-dbe80961b7ad1bae-0">
              Det var någon mer fråga, men jag har glömt bort den. Kan Lena
              Hallengren repetera den så att jag kan försöka svara?
            </seg>
          </u>
          <note type="speaker" xml:id="i-637a80d0037daa75-0">
            (LENA HALLENGREN (s):
          </note>
          <u who="lena_hallengren_7e11e1" xml:id="i-6f686220f455e6df-3">
            <seg xml:id="i-5682730bee3424d3-0">
              Vilka åtgärder vill majoriteten vidta för att minska transportsystemets
              klimatpåverkan?)
            </seg>
            <seg xml:id="i-0da0d06955a11962-0">
              Vi gör enormt stora satsningar, och där är ni också med på att
              vi ska göra de satsningar vi gör på järnvägsområdet och som vi
              faktiskt också gör för att vi ska få vägtrafiken att fungera samt
              en kollektivtrafik på väg. Att vi gör dessa satsningar råder det
              alltså ingen tvekan om. Vi har gjort stora satsningar på att antalet
              miljöbilar och tillgängligheten till etanol och biogas ska öka
              i vårt land. Vi kan ta en mängd olika områden som detta gäller
              på. Det har jag alltså inga problem med.
            </seg>
            <seg xml:id="i-64cc0e613eaba950-0">
              Däremot är ni svaret skyldiga när ni vill göra den största satsningen
              på höghastighetsjärnväg men ännu inte har presenterat vad det
              har för miljöeffekter. Anledningen till att ni inte kan presentera
              detta är enkel: Det finns inget underlag för det ni vill satsa
              på.
            </seg>
          </u>
          <note type="speaker" xml:id="i-1af0b85f7109ce6d-0">
            Anf. 130 PETER PEDERSEN (v) replik:
          </note>
          <u who="peter_pedersen_0f4dae" xml:id="i-77ba689cb5b4dae8-1">
            <seg xml:id="i-10a867115fdd776a-0">
              Herr talman! Av en ren tillfällighet fick jag med mig det lilla
              pm som riksdagens utredningstjänst har kommit ut med, nr 2 2010.
              Tittar man på s. 29 hittar man en sammanställning av transportpolitiska
              måluppfyllelser beroende på om det satsas på stambanor eller höghastighetsbanor.
              Det är med hänvisning till SOU 2009:74, och tittar man till exempel
              på kapacitet för godstrafik blir läget oförändrat vad gäller stambanealternativet
              och starkt positivt vad gäller höghastighetsbanor. Det är precis
              samma sak med kapaciteten för persontrafik. För säkerhet, miljö
              och hälsa gäller att stambanealternativet är positivt, och höghastighetsbanealternativet
              är starkt positivt.
            </seg>
            <seg xml:id="i-83fe2f9acc571026-0">
              På föregående sida i samma rapport kan man se att de samhällsekonomiska
              analyser som har gjorts visar på en variation i nettonuvärdeskvot
              på mellan 1,7 och 0,38. Tydligen beror det alltså på vem man väljer
              att lyssna på. Jag för egen del och vi i Vänstern tror dock inte
              att det i första hand är miljökonsekvensen som är den absolut
              viktigaste. Om alternativet är att man åker med ett vanligt, långsammare
              tåg är nämligen inte effekten extremt mycket större för att man
              tar sig fram snabbare, utan det är snarare att man ska hålla ihop
              regioner som är det viktiga.
            </seg>
            <seg xml:id="i-fed30cd2dd503f15-0">
              Om man däremot väljer att inte flyga mellan Göteborg och Helsingfors
              utan sätter sig på höghastighetståget i stället, vilket är en
              uppenbar miljövinst, räknas det av någon märklig anledning i någon
              av de samhällsekonomiska kalkylerna som ett minus, för att vi
              skulle få mindre flygtrafik på den sträckan. Då är det något fel
              på den samhällsekonomiska kalkylens upplägg som gör att den inte
              gynnar klimatsmartare alternativ, vill jag hävda.
            </seg>
            <seg xml:id="i-e3683a8ec1f5b6fb-0">
              Min egentliga anledning till att ta replik var detta: Kan Jan-Evert
              Rådhström förklara lite tydligare varför det är bra och förnuftigt
              om Torsby kommun lånar x miljoner och slår ut över ett visst antal
              år för att till exempel bygga en ny skola, vilket anses vara ansvarsfullt,
              eller att en fabrik eller industri i samma kommun gör den satsningen,
              medan det däremot anses oansvarigt om staten, som har lite större
              muskler i övrigt, väljer att låna ganska små medel, om man jämför
              med den totala budgeten, för att göra viktiga investeringar? Varför
              är det samhällsekonomiskt oansvarigt?
            </seg>
          </u>
          <note type="speaker" xml:id="i-700ded5c5a5b29fb-0">
            Anf. 131 JAN-EVERT RÅDHSTRÖM (m) replik:
          </note>
          <u who="jan-evert_radhstrom_afb2f9" xml:id="i-e76ade044682f457-4">
            <seg xml:id="i-56eed308ff2bba5b-0">
              Herr talman! Det var intressant att du läste ur den där rapporten.
              Du får gärna läsa lite mer. Det står om höghastighetståg och stambanealternativet.
              Detta innebär att man måste bygga ut stambanenätet radikalt till
              en kostnad på ungefär 50 miljarder kronor för att det ska få effekter.
              Men då vänder jag på frågan: Finns det med i era förslag? Nej,
              det finns inte med. Det haltar betänkligt. Det var nästan synd
              att du tog upp just det argumentet. Det blir nog lite tungt.
            </seg>
            <seg xml:id="i-e0baa5398419af8e-0">
              När det gäller utsläppen tycker jag också att det är märkligt.
              Jag glömde säga det till Karin Svensson Smith, som dessutom vill
              lägga ned fordonsforskningen, men jag ställer frågan till Peter
              Pedersen: Tycker du att det är bra med fordonsforskning i vårt
              land? Under denna mandatperiod har koldioxidutsläppen minskat
              med 13 procent, mellan 2000 och 2006 med endast 4 procent. Kan
              fordonsforskningen vara en bidragande orsak till detta, tror du?
            </seg>
            <seg xml:id="i-3a39830df3c1b61b-0">
              När det gäller budgetsystemet hade du en fråga om en kommun kontra
              staten. Vi har haft en bred politisk enighet om vilket finansieringssätt
              och vilket budgetsystem vi ska ha ända sedan Gunnar Strängs tid.
              Gudskelov står Vänstern än så länge alldeles ensam när ni till
              och med vill gå vidare och ha en investeringsbudget i statens
              hägn. Vi får väl se vad som händer framöver.
            </seg>
          </u>
          <note type="speaker" xml:id="i-471352f8a828f332-0">
            Anf. 132 PETER PEDERSEN (v) replik:
          </note>
          <u who="peter_pedersen_0f4dae" xml:id="i-77ba689cb5b4dae8-2">
            <seg xml:id="i-b199c44a997fa2e9-0">
              Herr talman! Den finns att hämta här i kafeterian, så jag skulle
              vilja att Jan-Evert Rådhström hämtade den och läste den i kväll
              och tittade på de alternativen. Jag hävdar fortfarande att min
              tolkning stämmer. Det framgår tydligt: Om man gör de här satsningarna
              på enbart stambanan går det ungefär jämnt upp med kostnaden och
              intäkterna; det får ingen större effekt.
            </seg>
            <seg xml:id="i-9a4ecb3b03237304-0">
              Den stora grejen är att man kan få ökad persontrafik på höghastighetsbanorna
              och därmed frigöra kapacitet på stambanorna. Faktum är att vi
              lägger ganska stora pengar runt om i landet på att förbättra befintlig
              infrastruktur. Vi har tydligt sagt att de eventuella satsningarna
              på hela sträckan GöteborgHelsingfors inte får gå ut över satsningar
              i övrigt. Jag vill säga att vi gör betydande satsningar även i
              övrigt på järnvägstrafiken och annat.
            </seg>
            <seg xml:id="i-cd1f7e9ff8bd2378-0">
              Herr talman! Vi på den rödgröna sidan satsar mer på infrastruktur
              både i opposition och i regeringsställning. Faktum är att när
              vi för ett antal mandatperioder sedan gjorde ganska kraftfulla
              satsningar på järnvägssidan fick vi kritik från den borgerliga
              sidan, bland annat från Jan-Evert Rådhström, som tyckte att vi
              gjorde oansvarigt stora satsningar på järnvägsspår och järnvägstrafik.
              Nu står du och säger att det var för lite. Det kan man väl säga;
              det hade varit jättebra om vi satsat mer då. Men du och Moderaterna
              tyckte då att vi skulle ha satsat mycket mindre på järnvägstrafiken.
              Stå inte här och låtsas som att ni då i opposition krävde mindre
              pengar till lastbilar och vägar och mer pengar till järnvägar,
              för det är en direkt falsk historiebeskrivning! Det är bara att
              gå in och titta i riksdagens protokoll och konstatera att det
              inte ligger till så. Där har det skett en viss tillnyktring även
              hos er moderater, vilket är glädjande.
            </seg>
            <seg xml:id="i-482054f71ffe08fa-0">
              Som svar på din fråga: Det är självklart jättebra om vi kan ha
              en fordonsforskning som gör att vi får effektivare motorer, bränslen
              som inte är klimatpåverkande och så vidare. Men det kan inte lösa
              hela den stora problematik som transportsektorn utgör. Det måste
              till andra saker, som ekonomiska styrmedel.
            </seg>
          </u>
          <note type="speaker" xml:id="i-9012e96e0addfcc6-0">
            Anf. 133 JAN-EVERT RÅDHSTRÖM (m) replik:
          </note>
          <u who="jan-evert_radhstrom_afb2f9" xml:id="i-e76ade044682f457-5">
            <seg xml:id="i-a7f6e42ae5834383-0">
              Herr talman! Det sista var glädjande att höra. Peter Pedersen
              kommer med kraft att motarbeta andra kollegers försök att lägga
              ned fordonsforskningen. Det är bra.
            </seg>
            <seg xml:id="i-f2cd683fc89ed277-0">
              När det gäller de satsningar som har gjorts genom åren minns
              Peter Pedersen som har suttit i utskottet många år att Moderata
              samlingspartiet var kritiskt till den prioritering som dåvarande
              regering gjorde. Och tyvärr ser vi resultatet av detta än i dag,
              med det enormt eftersatta underhållet på både väg och järnväg.
              Vi försöker återta detta. Det är en enorm skillnad: Ska vi bara
              göra investeringar och tycka att det är viktigast att klippa band,
              eller ska vi vårda den infrastruktur som vi har? Det senare har
              alliansregeringen gjort. Det är en tydlig prioritering. Vi ska
              ha en infrastruktur som fungerar även om det är vinter. Jag vet
              att vi kommer att fortsätta vårt engagemang för att rusta upp
              både vägsystemet och järnvägssystemet under den kommande mandatperioden.
              Jag ser med tillförsikt på svensk kollektivtrafiks möjligheter
              att öka.
            </seg>
          </u>
          <note type="speaker" xml:id="i-1daf1bd8b80ae97b-0">
            Anf. 134 NINA LARSSON (fp):
          </note>
          <u who="nina_larsson_c91cec" xml:id="i-cec2e5a7d41eaed0-0" next="cont">
            <seg xml:id="i-ec1b417964beb56f-0">
              Herr talman! Nu blir ni kanske fundersamma över att det är jag
              som står här, men Sven kommer att komma efter mig. Vi gjorde en
              liten rockad.
            </seg>
          </u>
          <note xml:id="i-488bedc028f9c080-0">
            Jag börjar med att yrka bifall till förslaget i utskottets betänkande
            och avslag på reservationerna.
          </note>
          <u who="nina_larsson_c91cec" prev="cont" xml:id="i-d2b80a620697bb4a-0">
            <seg xml:id="i-7072dd8342e8f309-0">
              Sverige står inför två rejäla utmaningar. Den första utmaningen
              är att minska utsläppen av växthusgaser och motverka jordens temperaturökning.
              Här spelar transportsektorn en stor roll tillsammans med bland
              annat elproduktion och industri. Den andra utmaningen är globaliseringen
              och den allt hårdare internationella konkurrensen. Andra delar
              av världen lyfter sig, kämpar och höjer sin levnadsstandard. Detta
              är mycket glädjande och bra, men det ger en tuffare internationell
              konkurrens än vad vi varit vana vid.
            </seg>
            <seg xml:id="i-93ce7c8333c8a0f4-0">
              Såväl globaliseringen som klimatutmaningen ger oss också fantastiska
              möjligheter, och för att kunna ta fasta på dessa möjligheter behöver
              vi fokusera på kunskap, skapa en lyckad integration och förbättra
              villkoren för företagen. Men infrastrukturen är också en viktig
              del i att motverka jordens temperaturhöjning. Infrastrukturen
              är en av de viktigaste konkurrensfördelarna när vi ska rusta oss
              i den internationella konkurrensen.
            </seg>
            <seg xml:id="i-64b2ca6d66939e6d-0">
              Nu står vi här i kammaren med ett betänkande för vilket upprinnelsen
              står att finna ett antal år tillbaka i tiden. Infrastrukturprocesser
              tar tid, ska gudarna veta. Nu står vi här med inriktning och planer
              för de kommande åren fram till 2021. Under denna mandatperiod
              har ett gediget arbete startat med att få regioner samspelta.
              De skulle ges möjligheter till påverkan, och branscherna skulle
              få påverka bland annat genom olika forum. Tanken har genomgående
              varit att medinflytande på lokal och regional nivå skulle få avgörande
              genomslagskraft i stället för att de enskilda politiker och intressen
              som skriker högst får mest.
            </seg>
            <seg xml:id="i-8720271c3ecd79ad-0">
              De tidigare olika trafikverken har i samverkan tagit fram förslag
              till planer. De har stötts och blötts genom remissrundor för att
              slutligen landa i de planer vi nu har framför oss. De planer som
              nu i vår fastställts av regeringen bygger därför i huvudsak på
              regionernas och branschernas egna viljor. Detta är viktigt och
              bra.
            </seg>
            <seg xml:id="i-92cb3d3eba1677e3-0">
              Riktlinjerna och ramen för planerna fram till 2021 lades fast
              i infrastrukturpropositionen som vi beslutade om här i riksdagen
              i slutet av 2008. Dessutom tillkom strax därefter nya transportpolitiska
              mål. Även vi i riksdagen har genomfört ett antal seminarier inom
              olika delar som åtgärdsplaneringen för transportinfrastruktur
              berör.
            </seg>
            <seg xml:id="i-625b81ac6ad5f839-0">
              När det gäller infrastrukturpropositionen var några delar viktiga
              för oss i Folkpartiet och Alliansen. Det har spelat stor roll
              för framtagandet av planerna fram till 2021.
            </seg>
            <seg xml:id="i-b99efcfbf9a41fd5-0">
              Det handlar om samhällsekonomisk lönsamhet och om att minska
              klimatpåverkan. Det handlar om regionförstoring som gör att människor
              kan bo där de vill och ta sig till arbetet. Det handlar om att
              åtgärda flaskhalsar i synnerhet när det gäller godstransportnäten.
              Allt ska genomsyras av ett transportslagsövergripande synsätt,
              och vi ska fokusera på drift och underhåll.
            </seg>
            <seg xml:id="i-97be0d487ebc99ff-0">
              Framöver kommer vi att kunna göra planprocessen mer dynamisk
              och effektiv. Det är vår absoluta förhoppning. Genom alliansregeringens
              initiativ med utredning och uppdrag till Statskontoret kommer
              förhoppningsvis de långa perioderna att kunna minskas. Att upphandla,
              avtala och hitta lösningar för finansiering och produktion måste
              till. Vi behöver en transparent och förutsägbar planprocess. Jag
              ser mycket fram mot att få se vad den utredning som kommer på
              sensommaren levererar.
            </seg>
            <seg xml:id="i-7b700387caea82b8-0">
              Infrastrukturdebatter tenderar att fastna i ett rabblande av
              miljarder. Det handlar om mycket pengar. Det är en stor budget
              som människor jobbat, handlat och betalat in skatt till. Det är
              fundamentalt att handskas varsamt med de resurserna. Det gäller
              naturligtvis alla områden där vi har gemensamma åtaganden som
              finansieras av människor som betalar skatt, men i synnerhet inom
              infrastrukturområdet där summorna ofta blir stora och näst intill
              oöverblickbara.
            </seg>
            <seg xml:id="i-4d08c3e1580edb02-0">
              Effektiviteten och produktiviteten inom branscherna måste öka.
              Att bolagisera Vägverket Produktion och Banverket Produktion var
              två viktiga steg i detta arbete där ökad konkurrens kan sänka
              priserna och öka takten.
            </seg>
            <seg xml:id="i-a765e143a7ee4e38-0">
              Alliansregeringen har gång på gång under mandatperioden höjt
              anslagen till infrastruktur till investeringar och till drift
              och underhåll, och detta från en låg nivå. Jan-Evert Rådhström
              redogjorde mycket föredömligt för detta tidigare så jag ska inte
              dra några siffror. Oppositionen lovar naturligtvis runt men håller
              tunt, säger erfarenheter från deras tidigare regeringsinnehav.
              Behov av investeringar och anslag till drift och underhåll kan
              inte nog understrykas. Vi har börjat höja anslagen, och det tänker
              vi fortsätta med. Det är viktigt för att möta klimatutmaningen,
              och det är viktigt för att möta den allt hårdare internationella
              konkurrensen.
            </seg>
            <seg xml:id="i-ff7f4c2eda8d6cd9-0">
              Jag har sagt det förut, och jag säger det igen: Alliansregeringen
              är bäst när det gäller.
            </seg>
          </u>
          <note type="speaker" xml:id="i-4450f3508dbb2f80-0">
            Anf. 135 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-2">
            <seg xml:id="i-052412dd7899da5a-0">
              Herr talman! Nina Larsson pratade om samhällsekonomisk effektivitet.
              I artiklar av enskilda folkpartister hänvisas ibland till marknadsekonomi
              och rationellt ekonomiskt tänkande. Tror Nina Larsson att alla
              de resenärer som blev stående på perrongerna i vintras och alla
              de företag som inte kunde leverera sitt gods för att man inte
              klarade av att skotta bangårdarna tycker att vi har en samhällsekonomiskt
              effektiv järnvägstrafik i Sverige?
            </seg>
            <seg xml:id="i-0c7166c0c3b3c1e7-0">
              Vi kan ju diskutera hur mycket vi lägger på att bygga ut spåren,
              men till syvende och sist är det trafiken som intresserar de enskilda
              medborgarna. Kommer jag till jobbet i dag? Kommer jag i tid till
              jobbet? Kan jag hämta mina barn innan dagis stänger? Det är det
              som medborgarna frågar efter i första hand.
            </seg>
            <seg xml:id="i-be4d05f69570e77c-0">
              Trafikverket konstaterar att de förseningar som snökaoset vållade
              kostade 3 miljarder i uteblivna arbetsintäkter. Så mycket förlorade
              samhället på detta. Det hade man kunnat halvera genom att investera
              450 miljoner kronor. När vi tittar på vad ni tänker göra inför
              nästa vinter ser vi att ni faktiskt har minskat järnvägens underhåll.
              Det är mindre pengar som ska gå till att fixa järnvägen så att
              den ska klara eventuell snö som kommer nästa år. Tror Nina Larsson
              att medborgarna i allmänhet uppfattar att Alliansens järnvägspolitik
              är samhällsekonomiskt effektiv?
            </seg>
          </u>
          <note type="speaker" xml:id="i-a781f8564d714aef-0">
            Anf. 136 NINA LARSSON (fp) replik:
          </note>
          <u who="nina_larsson_c91cec" xml:id="i-e7df3b9f4fdc3433-0">
            <seg xml:id="i-3070ff14ea61d7b9-0">
              Herr talman! Ja, det tror jag. Vi för en i högsta grad samhällsekonomiskt
              effektiv politik i synnerhet när det gäller järnvägsinfrastrukturen.
            </seg>
            <seg xml:id="i-1c8d0b3fc5bf5300-0">
              Jag håller med Karin Svensson Smith om att det var enorma kostnader
              som drabbade samhället, enskilda och det svenska näringslivet
              genom vinterns alla förseningar och otillräckliga åtgärder. Det
              måste vi dra lärdom av. Det gör Trafikverket och de operatörer
              som verkar på banorna runt om i Sverige. Det gör också departementet
              med infrastrukturminister Åsa Torstensson i spetsen.
            </seg>
            <seg xml:id="i-85648c1a213c0e30-0">
              Vi har höjt drifts- och underhållsanslaget till järnväg avsevärt.
              Vi har från perioden 20032006 till perioden 20072010 höjt det
              med drygt 20 procent. En klar och tydlig höjning har gjorts. Om
              vi jämför de olika planperioderna med drift och underhåll till
              bansidan var det under den förra planperioden, med 2008 års penningvärde,
              3,56 miljarder per år. I alliansregeringens proposition är summan
              5,33 miljarder per år. Det är alltså en klar och tydlig höjning.
              Vi behöver naturligtvis ytterligare förstärka drifts- och underhållsinsatserna
              på järnväg eftersom det har visat sig vara ett sårbart system.
              Vi har börjat beta av det underhållsberg som den förra regeringen
              var orsak till.
            </seg>
          </u>
          <note type="speaker" xml:id="i-cfffe19d136ab818-0">
            Anf. 137 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-3">
            <seg xml:id="i-f145d349afce6782-0">
              Herr talman! Enligt mina uppgifter går Banverket in i den kommande
              vintern med lägre anslag än under den gångna perioden. Vi har
              betydligt mer i vår reservation till underhåll av järnväg. Ytterst
              är det på en fungerande tågtrafik som medborgarna, väljarna, bedömer
              vem som sköter politiken bäst.
            </seg>
            <seg xml:id="i-f297bb5d4f3a4f40-0">
              Det är inte bara fråga om hur mycket pengar man satsar på Banverkets
              underhåll utan det handlar också om organisationen. Vid den utfrågning
              vi hade framkom det att man i Luleå hade handlat upp snöröjning
              av lägstbjudande. Då fick man snöröjning måndag till fredag på
              kontorstid. Vädrets makter anpassar sig ju inte till alliansregeringens
              upphandlingsteknik, utan snön föll även vid andra tider. Det ledde
              till att resenärer blev stående. I vissa fall blev de stående
              utomhus eftersom Jernhusen har ett avkastningskrav. Då är det
              bättre att sälja järnvägsstationer i bygder där det inte bor så
              många människor. Jag tror inte att det kommer att anses vara okej
              den kommande vintern. För alla politiker är A och O att se till
              att ha ett sammanhållet system där säkerhet och effektivitet går
              före vinstkrav hos eventuella entreprenörer.
            </seg>
            <seg xml:id="i-ba59858e9eb4c90e-0">
              Tycker Nina fortfarande att det är en bra idé att handla upp
              snöröjning måndag till fredag under kontorstid?
            </seg>
          </u>
          <note type="speaker" xml:id="i-10232f825eed06ae-0">
            Anf. 138 NINA LARSSON (fp) replik:
          </note>
          <u who="nina_larsson_c91cec" xml:id="i-e7df3b9f4fdc3433-1">
            <seg xml:id="i-308f59a00ffb9f3a-0">
              Herr talman! Nej, det tycker jag naturligtvis inte. Vi ska självfallet
              ha en upphandling som vilar på samhällsekonomisk lönsamhet med
              de principer som finns. Man ska också få kvalitet för det man
              betalar. Det är så marknaden fungerar. Det är så vi måste se på
              våra skattepengar. Vi ska varsamt hantera våra skattepengar som
              människor har betalat in till våra gemensamma åtaganden. Vi måste
              få ut det vi vill när vi upphandlar. Det finns många lärdomar
              att dra när det gäller både operatörerna och trafikverken. Jag
              vet att det görs ett gediget arbete med det.
            </seg>
            <seg xml:id="i-f4365c9bec3f83ac-0">
              Jag hoppas och tror att vi får en något bättre vinter, men det
              kan man ju, som Karin Svensson Smith sade, inte förutsäga. Det
              handlar om att successivt i jämn takt öka anslaget till drift
              och underhåll. Vi har visat att det går. Vi har påbörjat resan
              och vi ska fortsätta den. Vi måste höja anslaget till drift och
              underhåll. Det gäller även för kommande mandatperiod.
            </seg>
          </u>
          <note type="speaker" xml:id="i-eeb5164f73e01c72-0">
            Anf. 139 SVEN BERGSTRÖM (c):
          </note>
          <u who="sven_bergstrom_93e816" xml:id="i-7c940e9043fc5135-0" next="cont">
            <seg xml:id="i-e7f52c6d12fe8602-0">
              Herr talman! Eftersom det är viktiga aktiviteter i kväll, fotboll
              mellan oppositionen och regeringen och så vidare, tycker jag att
              vi kan börja för att vinna tid.
            </seg>
            <seg xml:id="i-2bb71e5a1e8fb811-0">
              Den åtgärdsplanering för transportsystemet 20102021 som vi nu
              diskuterar är slutprodukten av flera års intensivt arbete. I det
              första skedet, inriktningsplaneringen, utreddes mål, ekonomiska
              ramar och inriktning för den kommande planeringsperioden. Den
              analysen låg till grund för infrastrukturpropositionen Framtidens
              resor och transporter , som riksdagen behandlade år 2008. Det
              var då den stora debatten var. Detta sagt med särskild adress
              till utskottets ordförande Lena Hallengren som tyckte att det
              var en så avgörande debatt som vi har här i dag. Det är faktiskt
              bara en skrivelse från regeringen. Man kan lite raljant säga att
              det är som att kasta in jästen efter degen. Men det är klart att
              infrastrukturfrågorna kommer att vara viktiga inför valet. Därför
              har det ett berättigande att vi nu diskuterar vad de olika partierna
              och allianserna står för.
            </seg>
            <seg xml:id="i-2d38d4feab919d35-0">
              Nu är vi framme vid målet. Vi diskuterar den plan som regeringen
              faktiskt redan fastställt den 29 mars 2010. Jag vill lyfta fram
              det arbetssätt som vi har vinnlagt oss om under resans gång, om
              uttrycket tillåts.
            </seg>
            <seg xml:id="i-9598a40777e3ace1-0">
              Socialdemokraterna hade ju en gång en ganska tilltalande slogan
              om att alla ska med, och det är något av substansen i det uttrycket
              som präglat arbetet med infrastrukturfrågorna. Det har verkligen
              varit ett öppet och inbjudande arbetssätt med lokal och regional
              delaktighet som kännetecknat regeringens arbete med en gemensam
              nationell plan för alla trafikslag. Synpunkter har inhämtats genom
              möten, hearingar, workshoppar och seminarier med bland annat representanter
              från regionerna och företrädare för bransch- och intresseorganisationer.
              Det har till och med anordnats öppet-hus-aktiviteter för allmänheten.
            </seg>
            <seg xml:id="i-64e3d5fef8023b56-0">
              För mig som centerföreträdare och alliansföreträdare i den här
              debatten är det med en viss stolthet som jag framhåller detta.
              Centerpartiet står för att hela Sverige ska ha möjligheter att
              utvecklas och att människor ska kunna leva ett gott liv såväl
              på landsbygden som i städerna. Det är mot den bakgrunden som bra
              vägar och järnvägar är så viktiga för oss, och vi betonar också
              gärna underifrånperspektivet i det här arbetssättet.
            </seg>
            <seg xml:id="i-263771f52b984913-0">
              Enligt vår mening är bra vägar och järnvägar grundläggande förutsättningar
              för livskraft och utveckling i hela landet. Samtidigt är det alldeles
              nödvändigt att man formar politiken på det här området så att
              den står i samklang med naturen och miljön. Men Centerpartiets
              slutsats är inte att vi ska bromsa trafik genom att låta vägarna
              vara dåliga och svårframkomliga. Ett sådant sätt att se på det
              kan tvärtom öka miljöbelastningen.
            </seg>
            <seg xml:id="i-465808d209f35c2e-0">
              Herr talman! Den här åtgärdsplaneringen är en infrastruktursatsning
              på 482 miljarder kronor för perioden 20102021. Det är en satsning
              och en precisering av hur de 417 miljarderna från infrastrukturpropositionen
              ska användas avseende objekt runt omkring i landet. Tillskottet
              på 65 miljarder kronor finansieras genom trängselskatter, vägavgifter,
              EU-medel och kommunal finansiering. Banavgiftsintäkter kan enligt
              Banverket komma att bidra med ca 15 miljarder kronor.
            </seg>
            <seg xml:id="i-0382155b4385cb31-0">
              Låt mig i det sammanhanget säga något till Lena Hallengren. Hon
              efterlyste vilka kommuner som frivilligt bidrar med pengar, 10,
              15, 20 eller 30 miljarder, till infrastrukturprojekt som man förväntar
              sig att Trafikverket ska anslå pengar till. Jag kan berätta för
              Lena Hallengren att jag kommer från en socialdemokratiskt styrd
              kommun som heter Hudiksvall. Där ville Vägverket bygga den E4
              som man bygger på alla andra håll i landet med vägstandarden trefältsväg,
              två-plus-ett-väg om man så vill, som underlaget berättigar till.
              Men vi politiker i Hudiksvall sade att vi gärna ville ha fyrfältsstandard
              på den här E4-vägen när det ändå byggs nytt. Vi var beredda att
              medfinansiera bara för att få det här extra vägfältet, det vill
              säga fyrfältsväg i stället för trefältsväg. Vi beslutade i stor
              politisk enighet i Hudiksvall med Miljöpartiet som enda undantag
              att medverka till att få den här standarden på vägen därför att
              det fanns ett kommunalt och regionalt intresse av att få den standarden.
              Man kan tycka att det var en överstandard, men vi tyckte att det
              var viktigt. Det beslutet fattades i mycket stor enighet i Hudiksvall.
            </seg>
            <seg xml:id="i-e0ca19bd50cab511-0">
              Till skillnad från den tidigare regeringens infrastruktursatsningar
              är den här satsningen finansierad och det till största delen med
              anslag.
            </seg>
            <seg xml:id="i-1ae8a2b571229f4a-0">
              Herr talman! Det är ett betydelsefullt utvecklings- och reformarbete
              för framtidens transportsystem som regeringen genomfört och genomför
              just nu. De viktigaste principerna är att sätta resenärens och
              näringslivets behov i fokus och att få mer infrastruktur och mer
              effektiva transporter för pengarna. Framför allt handlar det om
              ett transportslagsövergripande perspektiv, vilket har fått ett
              kraftfullt genomslag i åtgärdsplaneringen. Det innebär att olika
              delar av resan eller transporten kan göras med olika trafikslag,
              och det är en fungerande helhet som är det intressanta.
            </seg>
            <seg xml:id="i-f4cb39d9aa6b930f-0">
              Det har hänt mycket på transportområdet under den gångna mandatperioden.
              Betydande förändringar har skett när det gäller såväl myndigheternas
              organisation som hur olika transportmarknader regleras. För att
              få ökad effektivitet och marknadsinflytande har riksdagen exempelvis
              fattat beslut om att öppna marknaden för persontrafik på järnväg.
              Tågsverige och SJ:s roll håller på att förändras, och lösningen
              är inte mer statligt monopol och reglering. Om så vore fallet
              skulle det ju inte ha funnits några problem fram till i dag när
              SJ har haft i stort sett monopol på all järnvägstrafik i Sverige.
              Så har det varit fram till nu, men nu är det skarpt läge. Nu får
              också SJ visa vad man duger till i ett konkurrensutsatt läge.
            </seg>
            <seg xml:id="i-9226ba04be30166b-0">
              Herr talman! De rödgrönas infrastrukturpolitik präglas av julaftonsstämning.
              Det ska vara dubbelt så mycket järnväg och lika mycket väg extra
              allt på en gång. Med tanke på hur de rödgröna skötte infrastrukturinvesteringarna
              före 2006 bör man vara skeptisk. Aldrig förr hade så många första
              spadtag tagits inför lokalpressens blixtrande kameror och aldrig
              förr hade finansieringen varit så ihålig. Det fanns inga pengar.
            </seg>
            <seg xml:id="i-28b553b7788254c7-0">
              14 år i trafikutskottet ger en del perspektiv. När vi i juni
              2004, för sex år sedan, diskuterade planeringen för 20042015 var
              jag ofin nog att påpeka att en stor del av de projekt som då diskuterades
              sannolikt inte skulle komma att genomföras inom planeringsperioden
              20042015 med den politik som den regeringen förde. Det var egentligen
              inte jag som sade detta utan Västsvenska Industri- och Handelskammaren
              som gjort en rejäl analys och kommit fram till att de senaste
              50 årens historia på detta område visade att bara ungefär hälften
              av de projekt som man har med i vägplanerna blir genomförda inom
              planperioden. Och detta av en enkel anledning: Pengarna fanns
              inte, precis som Jan-Evert Rådhström påpekade i sitt anförande.
            </seg>
            <seg xml:id="i-11197664ed642450-0">
              Den dåvarande regeringen redovisade öppet i propositionen ett
              kvarstående finansieringsbehov på nära 66 miljarder kronor. Dessutom
              flaggades det för att den nödvändiga höjningen av anslagen för
              att uppnå de planeringsramar som angavs kanske inte kunde klaras
              beroende på det statsfinansiella läget.
            </seg>
          </u>
          <note xml:id="i-1487336ac8901e4d-0">
            Ajournering
          </note>
          <note xml:id="i-12c92ca88416c204-0">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="sven_bergstrom_93e816" prev="cont" xml:id="i-9b369ca3aa6001d3-0">
            <seg xml:id="i-009d6a1ed4b4984c-0">
              Återupptagna förhandlingar
            </seg>
          </u>
          <note xml:id="i-4fd9a17cac15658c-0">
            Förhandlingarna återupptogs kl. 16.00.
          </note>
          <note xml:id="i-52c4f3789bb937e2-0">
            8 § Beslut om ärenden som slutdebatterats den 15 juni
          </note>
          <note xml:id="i-6bc587abea37d361-0">
            Punkt 3
          </note>
          <note xml:id="i-3d70237a78962fea-0">
            Punkt 4
          </note>
          <note xml:id="i-2b8d51e6fde854d6-0">
            Punkt 6
          </note>
          <note xml:id="i-871b40b325ebf105-0">
            Punkt 9
          </note>
          <note xml:id="i-729939778eaef2ff-0">
            Övriga punkter
          </note>
          <note xml:id="i-429d68f1a876b2b2-0">
            Punkt 1
          </note>
          <note xml:id="i-3d70237a78962fea-1">
            Punkt 4
          </note>
          <note xml:id="i-729939778eaef2ff-1">
            Övriga punkter
          </note>
          <note xml:id="i-5b7611432b42729a-0">
            Punkt 2
          </note>
          <note xml:id="i-dcb567571a1e97c9-0">
            Punkt 5
          </note>
          <note xml:id="i-54b2943171f59ceb-0">
            Punkt 7
          </note>
          <note xml:id="i-729939778eaef2ff-2">
            Övriga punkter
          </note>
          <note xml:id="i-13f12c0af68586b1-0">
            9 § Beslut om ärenden som slutdebatterats vid dagens sammanträde
          </note>
          <note xml:id="i-429d68f1a876b2b2-1">
            Punkt 1
          </note>
          <note xml:id="i-5b7611432b42729a-1">
            Punkt 2
          </note>
          <note xml:id="i-dcb567571a1e97c9-1">
            Punkt 5
          </note>
          <note xml:id="i-04a8a5a07764a887-0">
            Punkt 16
          </note>
          <note xml:id="i-729939778eaef2ff-3">
            Övriga punkter
          </note>
          <note xml:id="i-f0d95362ceb61a27-0">
            10 § (forts. från 7 §) Åtgärdsplanering för transportsystemet
            20102021 m.m. (forts. TU24)
          </note>
          <note type="speaker" xml:id="i-eeb5164f73e01c72-1">
            Anf. 139 SVEN BERGSTRÖM (c):
          </note>
          <u who="sven_bergstrom_93e816" xml:id="i-7de2cbde64d1818c-0">
            <seg xml:id="i-e9f308a9d2236643-0">
              Herr talman! Fast man har varit med i 14 år får man vara med
              om något nytt avbrutna anföranden. Men det fungerar säkert bra
              också.
            </seg>
            <seg xml:id="i-35a1b8d9f3483649-0">
              Jag kan väl rekapitulera vad jag sade tidigare. Tidigare långtidsplaner
              har, inte enligt Centerpartiet utan enligt Västsvenska Handelskammaren,
              haft som kännemärke att de bara till ungefär hälften har blivit
              genomförda, och de har dessutom varit starkt underfinansierade.
              I den senaste fattades det 66 miljarder enligt regeringens egen
              proposition. Detta säger jag bara som en replik till dem som nu
              är alla goda gåvors givare och har fullt finansierade förslag.
            </seg>
            <seg xml:id="i-6e75643ba455aa37-0">
              Herr talman! När nu vi i Alliansen har lagt fram våra infrastruktursatsningar,
              som dessutom är fullt finansierade, har De rödgröna som ett brev
              på posten protesterat, lagt fram alternativa förslag och haft
              väldigt kritiska synpunkter. Låt mig ta exemplet Citybanan i Helsingfors.
              Den innebär att sex av tio tåg försvinner från stambanenätet och
              skapar ny kapacitet. Det är en enorm kapacitetsökning som har
              effekt för hela landet. Det är bara ett exempel på att påståendet
              att alliansregeringen valt att satsa på motorvägsbyggen framför
              spårutbyggnad är felaktigt.
            </seg>
            <seg xml:id="i-8a536cfce71a7318-0">
              Storstadsregionerna växer och det kräver investeringar i såväl
              väg som järnväg. Alliansen ser det inte som ett självändamål att
              investera i väginfrastruktur, utan detta sker för att förbättra
              situationen för de trafikanter som av olika anledningar måste
              använda buss eller bil. Vi i Alliansen är väl medvetna om att
              vägtrafiken står för den största andelen av utsläppen av klimatgaser.
              För att komma till rätta med detta satsar vi stora resurser på
              forskning och utveckling av framtidens motorer och drivmedel.
              Alliansen har också höjt koldioxidskatten på bränsle, och vi har
              justerat fordonsskatten för att premiera koldioxidsnåla bilar.
              Vi kan också notera att vi har fått en tiofaldig ökning av andelen
              miljöbilar under den här mandatperioden. Detta är ett svar till
              dem som säger att det händer för lite. Vad vi inte har gjort är
              att säga nej till Förbifart Helsingfors, denna stora tvistefråga
              bland De rödgröna, eller till andra vägprojekt. Vi bekämpar inte
              bilen vi bekämpar utsläppen.
            </seg>
            <seg xml:id="i-f9bda9b05de7639c-0">
              Det stora problemet för De rödgröna är att de inte klarar av
              att prioritera, vilket man måste om man ska göra seriösa satsningar.
              Man klarar inte av att prioritera, och man klarar inte av att
              finansiera. Det är allt till alla allt vad man vill ha i vänsterkartellen
              lyfts fram. Avsaknaden av en långsiktig plan för höghastighetståg
              är bara ett exempel. Enskilda delsträckor pekas ut, men helheten
              saknas. Hur det ska se ut med ett sammanhållet nät och vilka effekter
              det ger klimatmässigt är det minsta skattebetalarna bör få veta.
              Jag står bakom Alliansens infrastrukturplanering, som bygger på
              kunskap, beslutförhet och ett bra underlag inte på önsketänkande
              och högstämd retorik.
            </seg>
            <seg xml:id="i-0130d8ab95a3baf1-0">
              Nu söker Alliansen mandat att kunna fortsätta att underlätta
              för mer effektiva transporter genom fortsatt prioritering av infrastrukturen
              och att bygga bort flaskhalsar och ta igen eftersatt underhåll.
              Ett fortsatt transportslagsövergripande arbete, som regeringen
              har introducerat, är helt nödvändigt för att förhindra skadligt
              revirtänkande mellan olika transportsektorer. Där har Trafikverket
              en mycket stor uppgift.
            </seg>
            <seg xml:id="i-a13cbf1796489cd6-0">
              Vi behöver också mer infrastrukturplanering på såväl nordisk
              som europeisk nivå för att åstadkomma sammanhängande, väl fungerande
              stråk. Det arbete med gröna korridorer som regeringens rådgivande
              organ Logistikforum arbetar med är ett bra exempel. Det har vi
              fått redovisat i trafikutskottet. För övrigt behöver järnvägssektorn
              i Europa lämna det nationella monopoltänkandet bakom sig till
              förmån för ökad mångfald och marknadstänkande. Administrativa
              gränser mellan sektorer eller geografiska gränser mellan regioner
              och länder får inte bli ett hinder för utvecklingen.
            </seg>
            <seg xml:id="i-a65479ffc46f3da6-0">
              Transportpolitiken måste också, som jag sade tidigare i mitt
              inlägg, gå hand i hand med våra klimatpolitiska mål. Politikens
              uppgift är att med hjälp av ekonomiska styrmedel gynna klimatsmarta,
              effektiva och transportslagsövergripande lösningar, inte att försvåra
              för människor och gods att transporteras. Med detta yrkar jag
              också bifall till utskottets förslag och avslag på reservationerna.
            </seg>
          </u>
          <note type="speaker" xml:id="i-ddd70422b7e8fa1f-0">
            Anf. 140 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-4">
            <seg xml:id="i-bb007ac92ceb3dec-0">
              Herr talman! Jag brukar uppskatta Sven Bergströms inlägg, för
              det finns en väldigt uppriktig känsla för klimat och miljö i hans
              ansats. Just därför är jag väldigt nyfiken på varför du, Sven
              Bergström, inte i större utsträckning i din argumentation utgår
              från vad man i Klimatberedningen var överens om. Man var överens
              om att det behövs kilometerskatt för lastbilar. Det behövs 50
              procent mer järnvägskapacitet för att klara klimatbetinget för
              transporterna.
            </seg>
            <seg xml:id="i-d4a9efe0b4c8c558-0">
              I trafikverkens samlade bedömning av vad åtgärdsplaneringen skulle
              leda till när de hade följt regeringens förslag om att 50 procent
              skulle gå till väg konstaterar man att förslaget till åtgärdsplanering
              kommer att minska klimatpåverkan på transporterna med 1 procent
              till 2020 bara 1 procent. Det är faktiskt inte så mycket att skryta
              om när man vet att transporter, inrikes och utrikes, som Sverige
              ansvarar för står för 40 procent av Sveriges klimatpåverkan.
            </seg>
            <seg xml:id="i-f354b79ec8d23e19-0">
              Därför undrar jag, Sven, om det här med kilometerskatt för lastbilar.
              Nu ställer sig Schweiz, Tyskland, Tjeckien, Slovakien och flera
              länder, senast Danmark med en borgerlig regering, fast det här
              är helt blocköverskridande, bakom detta. Varför föredrar ni då
              koldioxidskatt och dieselskatt där man inte betalar för utländska
              transporter och där man inte kan differentiera när det gäller
              skogslänen, utan det är lika över hela landet? Varför, Sven?
            </seg>
          </u>
          <note type="speaker" xml:id="i-be5fdb991068ffe4-0">
            Anf. 141 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-7de2cbde64d1818c-1">
            <seg xml:id="i-6da132e79d6899c7-0">
              Herr talman! Jag uppskattar de vänliga orden om mitt miljöengagemang
              från Karin Svensson Smith. Jag var också inne på det i mitt anförande,
              att vi, för att komma till rätta med miljö- och klimatproblemen,
              satsar mycket stora pengar på forskning om och utveckling av framtidens
              motorer och drivmedel. Vi har höjt koldioxidskatten på bränsle,
              mot alla odds. Vi har justerat fordonsskatten för att premiera
              koldioxidsnåla bilar. Vi har också lyckats med konststycket att
              tiodubbla, Karin Svensson Smith, antalet miljöbilar på de svenska
              vägarna under den här mandatperioden.
            </seg>
            <seg xml:id="i-3c338191e39a2615-0">
              Vi är inte nöjda med det utan vill naturligtvis gå vidare, men
              det tar tid att ställa om. Jag vill gärna erinra Karin Svensson
              Smith om hur det var även på er tid, när ditt parti var stödparti
              till den socialdemokratiska regeringen. SIKA räknade faktiskt
              2006 med att vägtransportarbetet skulle ha en större andel till
              2020 jämfört med sjöfart och järnvägstrafik. Det illustrerar att
              det tar väldigt lång tid att ställa om.
            </seg>
            <seg xml:id="i-e76a3845443398c4-0">
              Sedan gällde det kilometerskatter. Jag sade i en debatt, som
              Peter Pedersen mycket riktigt påpekade, att jag tror att kilometerskatten
              kommer. Men det måste vara en kilometerskatt som inte lägger hämsko
              på utvecklingen i alla delar av landet. Det får inte bli en skatt
              på avstånd, som vi brukar säga i skogslänen, där man beskattar
              timmertransporter och basindustrin, som har de här långa transportavstånden,
              på samma sätt som man beskattar de korta transporterna i storstäderna.
            </seg>
            <seg xml:id="i-797bc770cbef2375-0">
              Det här måste man titta noga på, så att man inte får de negativa
              effekterna. Inte minst jag, som centerpartist, värnar ju om hela
              landets möjligheter att leva och utvecklas. Men jag säger det
              gärna igen, det som vi sade i debatten i Karlstad. Det kommer
              säkert en kilometerskatt, förr eller senare. Men den ska vara
              väl utredd, inte som er satsning på höghastighetståg, framkastad
              utan särskilt väl underbyggda dokument. Det ska vara genomtänkt.
              Det ska vara ett system och en modell som faktiskt är bra för
              hela landet.
            </seg>
          </u>
          <note type="speaker" xml:id="i-7f69c7741081ec54-0">
            Anf. 142 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-5">
            <seg xml:id="i-fdc09061b866c818-0">
              Herr talman! Ni hade ingen reservation när riksdagen beslutade
              om det här i juni 2006. Men frågan är: Vad har ni gjort under
              hela den här mandatperioden? Ni har väl all tid i världen att
              ta reda på detta och föreslå just det du frågar efter, en modell
              som differentierar skogslänen från andra. Det är det som är finessen
              plus att alla betalar, oavsett vilken registreringsplåt som finns
              på lastbilen.
            </seg>
            <seg xml:id="i-434bec03039e9577-0">
              Du förordar koldioxidskatten, men den betalas faktiskt inte av
              utländska åkerier. Den betalas inte heller differentierat, utan
              den är lika över hela landet.
            </seg>
            <seg xml:id="i-bb44dfc51259a7d1-0">
              Jag tycker att det är en bristande logik, Sven. Du brukar vara
              logisk annars, men det här förstår jag inte.
            </seg>
            <seg xml:id="i-9d638af791fbc6d6-0">
              Du talade om lokal och regional delaktighet, att det kännetecknar
              Alliansens infrastrukturpolitik. Men läser inte du samma nyhetsbrev
              som jag läser från Europakorridoren eller Ostlänken? Ser du då
              inte vad de kommunerna anser vara viktigt för att de ska kunna
              vidga sina arbetsmarknadsregioner och minska klimatpåverkan?
            </seg>
            <seg xml:id="i-94882b377da89cc2-0">
              De har väl väldigt tydligt och blocköverskridande talat om att
              de behöver hänga på det spår som resten av Europa har satt i gång
              och investerat i, det vill säga spår för högre hastigheter. Er
              lokala och regionala delaktighet består framför allt av att ni
              skickar räkningen till kommunerna. Jag vet inte om jag tycker
              att det är så mycket lokal och regional delaktighet. Då tror jag
              faktiskt att vi hade en bättre ordning på den rödgröna tiden.
            </seg>
          </u>
          <note type="speaker" xml:id="i-f6a389467f272abe-0">
            Anf. 143 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-7de2cbde64d1818c-2">
            <seg xml:id="i-e027bf1cf1253358-0">
              Herr talman! Det var många frågor på en gång som Karin Svensson
              Smith tog upp. Jag har bara en replik kvar.
            </seg>
            <seg xml:id="i-d1d53855c966d694-0">
              Vi kan diskutera länge hur man ska prioritera och hur man ska
              göra satsningar. När det gäller lastbilar och kilometerskatt kan
              man fråga sig: Vilken effekt hade det fått om riksdag och regering
              hade följt modellen, från Karin Svensson Smith, med att korta
              av lastbilarna, så att vi i stället fått ett större antal lastbilar
              ute på våra vägar? Vilken effekt hade det haft på miljön? Det
              blir en retorisk fråga, eftersom Karin Svensson Smith inte har
              någon ytterligare replik.
            </seg>
            <seg xml:id="i-38c1e8728ece1020-0">
              När det gäller koldioxid och utländska bilar finns det naturligtvis
              en hel del kvar att göra för att jämställa de svenska transporterna
              med de utländska, så att vi har samma beskattning och likvärdiga
              konkurrensförhållanden.
            </seg>
            <seg xml:id="i-d7249b151f3f8988-0">
              När det gäller Europakorridoren och kommunernas agerande i fråga
              om snabbtåget vet både Karin Svensson Smith och jag av egen erfarenhet
              att alla kommuner, när det dyker upp möjligheter, naturligtvis
              vill vara med på vagnen. Men vi som har provåkt snabbtåget mellan
              Lyon och Paris och snabbtågen i Spanien vet att deras främsta
              kännetecken är att de åker värdshus förbi. De åker förbi alla
              de små orterna, som hoppas att de ska få ett stopp.
            </seg>
            <seg xml:id="i-e8f0b07874c68cbe-0">
              Man kan fråga sig: Vilket bidrag till en vidgad arbetsmarknad
              ger det jämfört med att satsa på regionala snabbtåg, X 2000 och
              så vidare som stannar betydligt oftare än de höghastighetståg
              som vi har studerat nere i Europa?
            </seg>
            <seg xml:id="i-fd6d7f8038043ff6-0">
              Men jag förstår att kommunerna hoppas på detta och ser det som
              en möjlighet. Vi får väl se i framtiden om man både kan äta kakan
              och ha den kvar. Men min erfarenhet är att det främsta kännetecknet
              för snabbtågen eller höghastighetstågen är att de åker från Helsingfors
              till Malmö eller från Malmö till Göteborg men stannar på ett väldigt
              litet antal platser på vägen. Så skulle det säkert bli i Sverige
              också med de höghastighetståg som jag, precis som De rödgröna,
              hoppas ska komma en gång. Men det får inte bli så att de konkurrerar
              ut den nödvändiga satsningen på att rusta den järnväg vi redan
              har och sköta det järnvägskapitalet.
            </seg>
          </u>
          <note type="speaker" xml:id="i-a6d018e92f902bd4-0">
            Anf. 144 LENA HALLENGREN (s) replik:
          </note>
          <u who="lena_hallengren_7e11e1" xml:id="i-6f686220f455e6df-4">
            <seg xml:id="i-fd677e08d382c9d1-0">
              Herr talman! Jag tycker att det blir en lite märklig diskussion
              när det egentligen inte spelar någon roll vad oppositionen lägger
              fram för förslag. Man menar: Vi kan ändå inte ta dem på allvar.
              Ni har inte finansierat det. Det är inte riktigt utrett.
            </seg>
            <seg xml:id="i-7b94a6a1e1fceec6-0">
              Ni tycker nämligen inte samma sak i majoriteten. Är inte hela
              poängen att vi tycker olika, att det finns alternativ?
            </seg>
            <seg xml:id="i-49750253aebe0634-0">
              Om det är så att oppositionens förslag, enligt majoriteten, inte
              är genomförbara och inte finansierade kan slutsatsen lika gärna
              vara att vi vill lägga ned Trafikverket och att vi vill lägga
              ned infrastrukturen generellt. Men det tror ni inte att vi vill.
            </seg>
            <seg xml:id="i-77c6fa662336a879-0">
              Hela poängen är att vi prioriterar. Men det handlar inte om att
              prioritera inom infrastrukturen. Vi prioriterar allmänt politiskt.
              Vi prioriterar jobb och klimat. Vi prioriterar inte skattesänkningar
              för redan välbeställda grupper. Vi prioriterar satsningar på infrastruktur
              därför att vi tror att det skapar arbetstillfällen. Vi tror att
              det skapar möjligheter för människor att arbeta i större områden,
              oavsett om det är höghastighetsbanor eller om det är lågtrafikerade
              banor som rustas upp, eftersom arbetsmarknaden faktiskt ser ganska
              olika ut.
            </seg>
            <seg xml:id="i-c8808937f2f4df48-0">
              Jag kan inte låta bli att ta upp den tråd som jag försökte ta
              upp i mitt anförande och som jag försökte ta upp med Jan-Evert
              Rådhström tidigare det var inte någon större framgång i det senare
              fallet. Är det inte rimligt att man jämför år med år? Jag undrar
              om det är realistiskt och rimligt och seriöst att vi tittar på
              dagens försvarsbudget och säger: Det är mindre än vad Socialdemokraterna
              satsade 1988. Känns det som en rimlig jämförelse? Nej, knappast.
            </seg>
            <seg xml:id="i-aa571e1b01fdb828-0">
              Jag har också läst dokumentet från utredningstjänsten, som Jan-Evert
              Rådhström viftade med. Man kan inte dra någon annan slutsats än
              att det är otroligt jämnt. Det är lika jämnt som i opinionsmätningar.
              Det spelar inte så stor roll. Det skiljer kanske 500 miljoner
              åt ett håll eller 800 miljoner åt ett håll. Men det växlar mellan
              de borgerliga partierna och mellan majoritet och opposition. Men
              den stora skillnaden finns just nu, när vi har valt att ta fram
              medel i vår rödgröna budgetmotion och i vår infrastrukturmotion.
            </seg>
            <seg xml:id="i-a0a0817f513e3c0c-0">
              Ta gärna våra förslag på allvar och bemöt dem i stället för att
              säga att ni inte tror på dem!
            </seg>
          </u>
          <note type="speaker" xml:id="i-645174dd0654bc61-0">
            Anf. 145 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-7de2cbde64d1818c-3">
            <seg xml:id="i-b137aa37110ffcf7-0">
              Herr talman! Jag uppskattar det tror jag att hela allianssidan
              gör att Socialdemokraterna och De rödgröna nu på allvar verkligen
              anstränger sig för att redovisa finansierade förslag. Jag kan
              förstå att ni gör det, med tanke på er historia.
            </seg>
            <seg xml:id="i-d8b43f20cce74c03-0">
              Vi som har varit med lite grann, Hans Stenberg, jag och några
              till, minns ju när Björn Rosengren stod här i talarstolen i början
              av seklet och talade om att den enda begränsningen för de enorma
              satsningar på infrastruktur som nu skulle bli av var bristen på
              entreprenadmaskiner och grävskopor. Sedan vet vi hur det blev.
            </seg>
            <seg xml:id="i-b8f0a6e6134906db-0">
              När man lade fram förslaget 2004, om långtidsplanen fram till
              2015, medgav man själv att det var 66 miljarder i återstående
              finansieringsbehov. Västsvenska handelskammaren redovisade erfarenheter
              från årtionden där de främsta kännetecknen för socialdemokratiska
              långtidsplaner var att de bara blev till ungefär hälften genomförda.
            </seg>
            <seg xml:id="i-d790328bf55c02df-0">
              Lena får ursäkta om vi är lite skeptiska. Det är vi av erfarenhet
              i närtid från hur ni brukar göra. Det håller inte att vara alla
              goda gåvors givare i alla sammanhang.
            </seg>
            <seg xml:id="i-71902bec7337a435-0">
              I den debatt som föregick vår debatt medgav ändå Ulla Andersson
              att vi nu har en väldigt stark och välskött ekonomi i Sverige.
              Därför har vi klarat av att sänka skatterna genom jobbskatteavdraget,
              som har varit uppskattat i breda grupper, och hålla ordning i
              statsfinanserna och satsa offensivt på infrastruktur.
            </seg>
            <seg xml:id="i-5b61996a62a59493-0">
              I sak tror jag att vi egentligen är rätt ense om de breda penseldragen.
              Men jag förstår att ni rödgröna har behov av att profilera er
              lite grann. Just höghastighetstågen var väl ett sätt att försöka
              göra detta.
            </seg>
            <seg xml:id="i-c574a0def582253d-0">
              Men de fakta vi kan redovisa för mandatperioden visar tydligt
              att vi har gjort kraftfulla satsningar till och med en fördubbling
              på järnvägsinvesteringarna för 2006 jämfört med 2010. Vi kan nog
              stå här länge och debattera om räknesätt och så vidare, men Lena
              Hallengren får ursäkta om vi tar fram historiska fakta som visar
              att ni har varit skrala på att finansiera detta när ni tidigare
              har suttit vid regeringsmakten.
            </seg>
          </u>
          <note type="speaker" xml:id="i-749dc93554671ad5-0">
            Anf. 146 LENA HALLENGREN (s) replik:
          </note>
          <u who="lena_hallengren_7e11e1" xml:id="i-6f686220f455e6df-5">
            <seg xml:id="i-f8f1b5b8a8acf55b-0">
              Herr talman! Det var lite före min tid, så jag har ingen personlig
              erfarenhet av det. Men Sven minns kanske de ansträngningar som
              våra partier gemensamt gjorde i mitten av 90-talet. Det var efter
              en tidigare borgerlig regering. Man kan knappast kalla de regeringsåren
              för framgångsrika rent finansieringsmässigt med någon form av
              budget över huvud taget.
            </seg>
            <seg xml:id="i-9d028e9ca5cc859d-0">
              De gemensamma ansträngningar vi då gjorde är en av förutsättningarna
              som gjorde att vi under förra mandatperioden hade en budget i
              balans och goda överskott. Vi minskade våra utsläpp och ökade
              vår tillväxt. Det är det som är förutsättningen för att den borgerliga
              regeringen just nu har kunnat sänka skatten med 100 miljarder.
              70 miljarder i underskott är det i dag. Det var 70 miljarder i
              överskott när ni tog över. I en lågkonjunktur kan man acceptera
              att man behöver låna pengar. Men vi tycker att det är rimligare
              att man lånar pengar till satsningar som är långsiktiga än till
              skattesänkningar. Det hör måhända inte riktigt hemma i den här
              debatten, men delvis gör det ändå det. Jag tycker att det är smått
              oseriöst att som centerpartist komma och tala om för socialdemokrater
              att vi inte kan hålla ordning på statens finanser och att vi inte
              har en budget i balans.
            </seg>
            <seg xml:id="i-caeab723d82f8d76-0">
              Jag undrar också på vilket sätt Sven Bergström skulle vilja övertyga
              mig och alla andra om att ni på sista raden finansierar 2020.
              Hur kan vi veta det? Har ni lagt en tolvårig budget? Det har jag
              missat i så fall. Det är väl en tvåårig budget som också den här
              regeringen presenterar.
            </seg>
            <seg xml:id="i-a1ad32378b0916e0-0">
              Det kanske också är så att vi som sitter på den här raden har
              lyckats lite bättre i våra övertalanden gentemot finansgäng och
              annat som vi brottas med inom partierna. Vi kanske har fått en
              lite större förståelse för att det behöver skapas mer av spårsatsningar
              och mer spårkapacitet. Den här vintern var väl ett bra exempel
              på detta. Det handlar också om prognoser som slår fel och ambitioner
              för både jobb och klimat.
            </seg>
          </u>
          <note type="speaker" xml:id="i-65d9712606011a75-0">
            Anf. 147 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-7de2cbde64d1818c-4">
            <seg xml:id="i-3ed6814c2a156c35-0">
              Herr talman! Jag tror inte att jag uttryckte mig såsom Lena tolkade
              mig, nämligen att jag ifrågasatte Socialdemokraternas ambition
              och förmåga att hålla budgeten i balans.
            </seg>
            <seg xml:id="i-8c48a8400559a12d-0">
              Tvärtom var det samarbete som våra två partier inledde på 90-talet
              en början på en mycket mer seriös hantering. Om jag får berätta
              en hemlighet för Lena kan jag säga att vi lärde oss någonting
              av perioden 19911994, och det var att hålla hårt i pengarna. Det
              är därför Anders Borg nu är så oerhört angelägen om att man ska
              klara både offensiva satsningar på infrastruktur och att ha kontroll
              på statsbudget och budgetunderskott. Det har vi lyckats väl med;
              vi får goda betyg när vi jämför oss med andra länder i Europa
              trots den våldsamma finanskris som har drabbat världen och inte
              minst Sydeuropa med Grekland, Italien, Spanien, Portugal och Storbritannien.
            </seg>
            <seg xml:id="i-fda9a2b0fe5a6712-0">
              Lena säger att det är svårt att veta hur det går 2020, på sista
              raden. Men skälet till att vi har anledning att vara lite självsäkra
              här är att vi från första året finansierar detta. Er långtidsplan
              20042015 var underfinansierad från början. Därför skrev regeringen
              själv inte den dåvarande oppositionen utan den socialdemokratiska
              regeringen att det fattades 66 miljarder. Det var ofinansierat.
            </seg>
            <seg xml:id="i-9a02a53a41415e98-0">
              Det är den stora skillnaden. Vi lägger ribban där den ska ligga
              redan från början. Vi stoppar in alla de pengar i budgeten som
              behövs för att klara de åtaganden som vi gör nära 500 miljarder
              på perioden fram till 2021. Därför är vi rätt så karska och säger
              att vi kommer att klara det här. Vi rullar det inte framför oss
              och skapar ett behov som vi inte kan klara att tillgodose när
              det drar ihop sig till de sista åren i långtidsplanen.
            </seg>
          </u>
          <note type="speaker" xml:id="i-ab60c6b1adfa8c2c-0">
            Anf. 148 ANNELIE ENOCHSON (kd):
          </note>
          <u who="annelie_enochson_a4d981" xml:id="i-e3bd5a068493e692-0">
            <seg xml:id="i-89cb22ce239e31db-0">
              Herr talman! Äntligen är vi framme vid dagen när vi kommer att
              debattera ett efterlängtad åtgärdspaket för vårt transportsystem
              under perioden 20102021. Mina allianskolleger har redan berättat
              om processen till denna åtgärdsplan, så jag ska inte ta upp tid
              med det.
            </seg>
            <seg xml:id="i-357412af9cf77fae-0">
              Vi har satsat 417 miljarder kronor varav 200 miljarder till drift
              och underhåll och 217 miljarder för utveckling av transportsystemet,
              det vill säga bland annat nya vägar och järnvägsbanor. Till detta
              kommer 65 miljarder att tillföras genom avtal om medfinansiering
              och genom brukarfinansiering och EU-medel. Det kommer även att
              bli banavgifter på runt 15 miljarder kronor. Det innebär, som
              någon sade här tidigare, 497 miljarder kronor. Det är en historiskt
              stor satsning.
            </seg>
            <seg xml:id="i-0688e7bdb16cb858-0">
              Jag är både glad och nöjd med denna satsning. Som västsvensk
              och göteborgare är jag extra glad för den satsning som har gjorts
              i det västsvenska paketet under de närmaste tolv åren på 61 miljarder
              kronor. Alternativet, om vi inte hade fått detta västsvenska paket,
              hade varit endast ca 20 miljarder till nyinvesteringar på väg-
              och järnvägsområdet.
            </seg>
            <seg xml:id="i-6a69ae0794d425b7-0">
              Dessa pengar i Västra Götaland kommer att innebära en välkommen
              förbättring på vår kollektivtrafik som ligger inom kollektivtrafikprogrammet
              K2020.
            </seg>
            <seg xml:id="i-4ba45f97acffdd75-0">
              Vi kommer även att få den efterlängtade Västlänken. Det är en
              planerad järnvägstunnel med stationer under centrala Göteborg
              som innebär att tågen inte behöver vända på Göteborgs central,
              som de måste göra i dag, utan kan gå direkt mot andra destinationer.
            </seg>
            <seg xml:id="i-8060a015158fff55-0">
              Vi kommer även i detta västsvenska paket att få en delfinansiering
              av Göta Älvbron. Göta Älvbron är den viktigaste kollektivtrafikförbindelsen
              i Göteborg. Den nuvarande bron är i mycket dåligt skick, och en
              ny bro som ersätter den nuvarande behövs egentligen omgående.
            </seg>
            <seg xml:id="i-83a554971a592796-0">
              Pengarna kommer även att räcka till Marieholmstunneln en planerad
              vägtunnel under Göta älv. Marieholmstunneln är en fortsättning
              på den så kallade Partihallsförbindelsen som är under utbyggnad
              och som ska binda samman E20 och E45.
            </seg>
            <seg xml:id="i-40abd5aac9b04499-0">
              Herr talman! Hela åtgärdsplaneringen som alliansregeringen har
              tagit fram tillsammans med regioner, län och trafikverk har haft
              följande vägledande principer:
            </seg>
            <seg xml:id="i-3d4b6d0fe1111edf-0">
              Alliansregeringen har hela tiden understrukit att fokus ska vara
              på kommunikationer med utgångspunkt från resenärens, företagens
              och samhällets behov och som samtidigt är förenliga med klimat-
              och miljökvalitetsmål. Transportsystemet bör bidra till en effektiv
              samordning av transportslagen och ha målsättningen om ett väl
              fungerande godstransportsystem som på ett effektivt och miljömässigt
              hållbart sätt utnyttjar alla trafikslag.
            </seg>
            <seg xml:id="i-4f359f71450186bc-0">
              Därför har regeringen valt att prioritera ett antal åtgärder
              som främjar transporter till sjöss, vilket inbegriper inre vattenvägar
              på Vänern, Mälaren och Vättern med tillhörande vattenvägar. Andra
              särskilda objekt som regeringen satsar på är bland annat Södertälje
              sluss liksom farlederna till Gävle och Norrköpings hamnar. Regeringen
              framhåller att samverkan mellan transportslagen härigenom kommer
              att öka liksom möjligheterna att utveckla och bedriva sjöfarten
              mellan såväl inhemska som internationella hamnar.
            </seg>
            <seg xml:id="i-b10856cf509e710e-0">
              Hela åtgärdsplaneringen har haft ett förhållningssätt som går
              ut på att man ska tillämpa fyrstegsprincipen, som Karin nämnde
              här. Trafikverken, regioner och län ska tillämpa den när de har
              gjort sina prioriteringar. Fyrstegsprincipen kan översiktligt
              beskrivas så här: I steg 1 ser man vilka påverkansåtgärder som
              kan vidtas, i steg 2 har man ett effektivare utnyttjande av det
              befintliga systemet, i steg 3 gör man smärre ombyggnader och i
              steg 4, när allt det andra har gjorts och prövats, gör man nyinvesteringar.
              Detta förhållningssätt tillsammans med samhällsekonomiska analyser
              och miljöbedömningar har varit den ram som har använts i åtgärdsförslagen.
            </seg>
            <seg xml:id="i-452b86a40ed4ba31-0">
              Herr talman! När man gör en sådan här stor satsning på infrastruktursystemet
              som denna åtgärdsplanering måste också planeringsprocessen vara
              effektiv så att byggnationen kan komma i gång och bli klar inom
              rimliga tider.
            </seg>
            <seg xml:id="i-f445815ff8e6e8ad-0">
              Därför har regeringen några utredningar på gång som förhoppningsvis
              kan förenkla och effektivisera planprocessen. En av dem är Transportinfrastrukturkommittén,
              där en del av oss ledamöter från trafikutskottet sitter med. Kommittén
              har fått som uppdrag att föreslå åtgärder för att effektivisera
              den fysiska planeringsprocessen för byggande av transportinfrastrukturer
              i syfte att just förkorta ledtiderna fram till färdig anläggning.
              Vi i kommittén kommer att redovisa vårt uppdrag i augusti i år.
            </seg>
            <seg xml:id="i-744baad87e5b181f-0">
              Det har också visat sig att planeringsprocessen kan ta mellan
              5 och 10 procent av den totala investeringskostnaden, så kan man
              effektivisera den processen kommer också investeringskostnaderna
              att minska.
            </seg>
            <seg xml:id="i-fcde9684a582edc2-0">
              Med dessa avslutande ord om att vi även kommer att få en effektivare
              planprocess och på detta sätt se till att alla våra infrastruktursatsningar
              snabbare kan komma våra medborgare till del yrkar jag bifall till
              förslaget i betänkandet och avslag på alla reservationer.
            </seg>
          </u>
          <note type="speaker" xml:id="i-293262b67e8fee9f-0">
            Anf. 149 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-6">
            <seg xml:id="i-637293b64bdb59ad-0">
              Herr talman! Annelie Enochson pratade om att en ledstjärna i
              arbetet med infrastrukturplanering var att tillväxten ska stödjas.
              Oavsett om man kallar det tillväxt eller ekonomisk utveckling
              handlar det rimligen om att människor ska kunna arbeta och att
              infrastrukturen inte ska förhindra att folk kommer till och från
              sina arbeten.
            </seg>
            <seg xml:id="i-3990795820ec8b07-0">
              Det tror jag att vi kan vara överens om, och därför undrar jag
              hur Annelie Enochson ser på den gångna vintern som faktiskt inföll
              under det tredje eller fjärde året med en borgerlig regering.
              Man kunde från trafikverken konstatera att förlusten av arbetade
              timmar innebär motsvarande 3 miljarder i samhällsekonomisk förlust
              och att investeringar i framför allt järnvägsunderhåll hade kunnat
              halvera den här förlusten.
            </seg>
            <seg xml:id="i-dbc18185f1b65c8e-0">
              Är det något ni tänker på för framtiden? Jag kan ju se att vi
              i vår reservation har väsentligt mycket mer pengar till järnvägsunderhåll
              än vad ni har.
            </seg>
            <seg xml:id="i-1051cb67dc3aeb80-0">
              Den andra frågan jag har till dig, Annelie, handlar om fyrstegsprincipen.
              Du refererade mycket korrekt att man kanske i första hand ska
              satsa på påverkansåtgärder för att lösa trafikproblem och i andra
              hand utnyttja befintligt infrastruktursystem bättre. Men har man
              gjort någon analys av vad kilometerskatt för lastbilar skulle
              kunna innebära för att lösa transportproblem, till exempel klimatpåverkan,
              förslitning av vägar och så vidare, innan man har planerat för
              nya vägar?
            </seg>
            <seg xml:id="i-6689710bdd851a80-0">
              Jag kan inte se någonstans i trafikverkens redogörelse eller
              i uppdraget från regeringen att man har gjort den analysen innan
              man har föreslagit nya vägar.
            </seg>
          </u>
          <note type="speaker" xml:id="i-7cfade4c890011e7-0">
            Anf. 150 ANNELIE ENOCHSON (kd) replik:
          </note>
          <u who="annelie_enochson_a4d981" xml:id="i-e3bd5a068493e692-1">
            <seg xml:id="i-eb1299e07ad455d9-0">
              Herr talman! När det gäller den gångna vintern är det självklart
              att vi tycker att allt som har varit är tokigt. Vi har också gemensamt
              tagit initiativ till att bland annat kalla de olika trafikverken
              och ansvariga till en hearing, där vi ville fråga varför det har
              blivit så galet som det har blivit. Detta är absolut inte acceptabelt.
            </seg>
            <seg xml:id="i-10e2a1e3541f087e-0">
              Samtidigt vill jag säga det som Nina Larsson tog upp här när
              det gäller drift och underhåll att när man jämför 2008 års siffror
              ser man att det i den förra åtgärdsplanen satsades 3,6 miljarder
              per år för järnvägsdrift och underhåll medan vi satsar 5,3 miljarder.
              Man kan jämföra år från år; det är alltså samma år och siffror
              man har konverterat till.
            </seg>
            <seg xml:id="i-fcf5dc7be0ad2270-0">
              Vi har satsat mer, och vi hoppas naturligtvis att detta ska hjälpa
              till så att vi inte får en sådan här vinter igen.
            </seg>
            <seg xml:id="i-514f11fc9ef18b0a-0">
              När det gäller kilometerskatten är det ändå så att nio av tio
              lastbilstransporter rör sig kortare än 30 mil, och där kan järnväg
              inte konkurrera. Det innebär ju att det skulle bli ännu dyrare
              för till exempel de här fattiga människorna som Lena Hallengren
              pratade om som sägs ha fått det svårt att leva i Sverige. Det
              innebär ytterst att det blir vi konsumenter som får betala för
              falukorven och makaronerna. Någonstans måste man ju ta ut dessa
              kostnader. Åkarna tar ut det på varugrossisten som i sin tur tar
              ut det på handlaren och till sist tas det ut på oss som köper
              det.
            </seg>
            <seg xml:id="i-9d6312d3558150aa-0">
              Jag är alltså inte så positiv till kilometerskatt, utan jag tror
              att vi ska hålla oss ifrån detta.
            </seg>
          </u>
          <note type="speaker" xml:id="i-8c864d1233135ed5-0">
            Anf. 151 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-7">
            <seg xml:id="i-4521d21f09c20a4d-0">
              Herr talman! Min fråga var inte analysen i relation till konsumenterna
              utan om man löser ett problem genom att titta på en påverkansåtgärd
              eller något som utnyttjar det befintliga systemet bättre och gör
              den analysen innan man föreslår något nytt.
            </seg>
            <seg xml:id="i-4aed394adec1820e-0">
              Vi vet ju att hamnar inte är tillräckligt utnyttjade. Det brukar
              Annelie själv påpeka, och då skulle man kanske med en åtgärd kunna
              fördela godset bättre mellan väg, järnväg och sjöfart. På det
              viset behöver man inte använda så mycket skattepengar för att
              bygga ut vägar. I många fall är det nämligen inte personbilsökningen
              man ser i Trafikverkets analyser som motiverar utbyggnad, utan
              det är ökning av lastbilstransporter. Och eftersom regeringen
              har sagt att man inte vill satsa på kilometerskatt så dimensioneras
              vägarna för en ökning av lastbilstrafik som sannolikt inte hade
              förekommit om man haft kilometerskatt.
            </seg>
            <seg xml:id="i-74b783422214115f-0">
              När det gäller snökaoset hade man om det hade varit år 1 för
              alliansregeringen kunnat säga att det kanske ni inte kunde göra
              så mycket åt. Men nu var det inte år 1. Ni har haft tid på er
              att skapa ett sammanhållet system, satsa på förebyggande underhåll
              och att låta bli att bolagisera Banverket. Ju mer vinster man
              ska karva ut ur underhållet, desto mer kommer nämligen resenärerna
              i andra hand.
            </seg>
            <seg xml:id="i-dab07a2e0fa366d1-0">
              Man har nu handlat upp igen så att man har delat på förebyggande
              underhåll och avhjälpande underhåll. Tror Annelie Enochson att
              det är en bra idé för att förebygga snökaos att den ene gör det
              ena och den andre det andra och ingen har ansvar för helheten?
              Vem är det som får sitta emellan? Jo, det är resenärerna.
            </seg>
            <seg xml:id="i-3681521433953a2d-0">
              Man borde lära av erfarenheten i andra länder. Samhällsintresse
              och sammanhållen trafik är det som gör störst nytta för resenärerna.
            </seg>
          </u>
          <note type="speaker" xml:id="i-042ccb8ddfad80c3-0">
            Anf. 152 ANNELIE ENOCHSON (kd) replik:
          </note>
          <u who="annelie_enochson_a4d981" xml:id="i-e3bd5a068493e692-2">
            <seg xml:id="i-671fa6df48c4f281-0">
              Herr talman! Frågan från Karin Svensson Smith handlade om fyrstegsprincipen
              och påverkansåtgärder. Vi har ändå försökt att få det att fungera
              mer med sjöfarten. Södertälje slussar är på gång. Vi har även
              Vänersjöfarten, som jag vet att Ingemar Vänerlöv är väldigt engagerad
              i. Vi försöker få den att fungera, för man kan gott och väl köra
              på sjön eller älven i stället för på E45:an som går parallellt.
            </seg>
            <seg xml:id="i-6eb1f6b72f149ade-0">
              Det är många saker på gång, och vi har sagt i hela vår åtgärdsplan
              att det är regionerna, länen och kommunerna som bestämmer. De
              har gjort prioriteringar som vi har tyckt varit rimliga och bra.
              Här ligger ett stort intresse att kunna använda våra vattenvägar,
              och det finns även med i åtgärdsplanen.
            </seg>
            <seg xml:id="i-2cda6a4cdab911e1-0">
              När det gäller Banverket och bolagiseringar skiljer vi oss åt.
              Vi tycker att det är bra med bolagiseringar. Däremot tycker vi
              inte att det är bra att det har skötts dåligt denna vinter och
              vintern innan. Denna vinter har det varit katastrofalt dåligt,
              och det var därför vi tog initiativet i trafikutskottet att kalla
              dem till oss och säga att detta inte var acceptabelt. Vi har också
              mycket pengar i vår åtgärdsplan för att kunna se till att de har
              medel att kunna förbättra just den delen.
            </seg>
          </u>
          <note type="speaker" xml:id="i-c5b2d2086d2de413-0">
            Anf. 153 OSKAR ÖHOLM (m):
          </note>
          <u xml:id="i-7d05a51353e305db-24" who="unknown">
            <seg xml:id="i-2d3cd6ec3801676e-0">
              Herr talman! Jag tror att alla som har engagerat sig eller kanske
              över huvud taget intresserat sig för politik har gjort det för
              att man bär på en vilja att förändra, förbättra och förnya på
              olika sätt. Det tror jag gäller alldeles oavsett om man vill bygga
              ett nytt land eller bara vill bygga en ny väg. Det är det som
              ligger i grunden.
            </seg>
            <seg xml:id="i-eb3e6920f7132313-0">
              Jag är också ganska övertygad om att åtminstone vi som sitter
              här i dag och bär på denna vilja har känt att det ska hända så
              fort som möjligt, helst på en gång. Vill man bygga ett nytt land
              ska man helst sätta sig ned redan i dag och skriva konstitutionen.
              Vill man bygga en ny väg vill man helst se att grävskoporna tar
              sig fram redan framåt eftermiddagen.
            </seg>
            <seg xml:id="i-54a6d98d056ed073-0">
              I verkligheten fungerar det inte på det sättet. Vi här inne har
              säkert vid olika tillfällen under vårt politiska engagemang känt
              frustrationen över att särskilt politiska beslut som krävs för
              att saker och ting ska hända tar väldigt lång tid. Det ska utredas,
              beredas, analyseras och debatteras. Inte ens det är på något sätt
              en garanti för att det faktiskt blir någonting.
            </seg>
            <seg xml:id="i-4219124934b03502-0">
              Detta gäller oavsett vilket sakområde vi diskuterar, men just
              när det gäller trafikfrågor blir de här väntetiderna ibland nästan
              komiskt långa. Om något år öppnar till exempel E18 mellan Sagån
              och Enköping. Den började planeras för lite drygt 25 år sedan,
              så där kan man börja snacka om långa väntetider.
            </seg>
            <seg xml:id="i-53be44d41f068c9f-0">
              Jag skulle också tro att det är den här trögheten i det politiska
              systemet som gör att ganska många känner att de inte orkar med
              att engagera sig politiskt. Det tar för lång tid att förändra.
            </seg>
            <seg xml:id="i-f9051c717665410c-0">
              Herr talman! Ingen gillar ju att vänta, men samtidigt är det
              en väldig tur att man inte bygger ett nytt land eller en ny väg
              utan att först tänka efter ordentligt. De där utredningarna, analyserna
              eller beredningarna är nog ganska bra för det allra mesta. Ser
              man till infrastrukturplaneringen och det som vi diskuterar i
              dag tycker jag att man ser precis det och varför planering är
              bra.
            </seg>
            <seg xml:id="i-219a6c63bd0af3e9-0">
              Det är en lång väg. Jag ska inte gå igenom allt det som har berörts,
              hela vägen från inriktningsplaneringen fram till infrastrukturpropositionen
              och det beslutet till det som vi diskuterar här i dag. Här finns
              också alla de regioner och kommuner runt om i Sverige där man
              har arbetat med de medel som finns för att ta fram de projekt
              och lista de prioriteringar som man tycker är relevanta, väl förankrade
              och speglar de önskemål och de verkliga behov som finns runt om
              i landet.
            </seg>
            <seg xml:id="i-c59d7787e02ef8dd-0">
              Det här är dessutom ganska nytt. Det är inte på något sätt självklart
              att man ska arbeta på det sättet, men det har varit en politisk
              utgångspunkt för oss att de som berörs av infrastrukturen också
              ska ha ett direkt avgörande inflytande över vad som faktiskt byggs
              och i vilken ordning som vi bygger det.
            </seg>
            <seg xml:id="i-419d66f0ae6f8739-0">
              Att lägga mer av inflytande hos dem som i första hand berörs
              av besluten har så klart ett egenvärde, men från statens sida
              finns också fördelen att man kanske får en ännu mer konstruktiv
              dialog med olika regioner och landsändar. Att man själv får vara
              med i planeringen gör ju att man dels får inflytande, dels också
              får vara med och ta ansvar för de prioriteringar som man gör.
            </seg>
            <seg xml:id="i-f7d3d179c00f600a-0">
              För dem som kanske har stått och svurit längs E18 i Västmanland
              i Sverige i 25 år kanske det är en klen tröst att lyssna på en
              riksdagsledamot som förklarar att det är bra att det tar lång
              tid och att det planeras för att få genomtänkta beslut. Just det
              exemplet och kanske många andra har väl egentligen inte berott
              på att planeringen verkligen har tagit så lång tid utan mer på
              att det har saknats politisk vilja och resurser.
            </seg>
            <seg xml:id="i-1e8e6fe93ea4f054-0">
              Men planering är bra för att det ska bli vettiga beslut. Den
              här åtgärdsplaneringen är ett exempel på det. Det handlar, som
              jag har varit inne på, om 497 miljarder kronor som investeras
              i infrastruktur runt om i vårt land, på järnvägar, spår och vägar.
              Jämfört med tidigare plan vi behöver inte gå in på sifferexercisen
              är vi på det klara med att det innebär en klar ambitionshöjning.
            </seg>
            <seg xml:id="i-3d2c7ef68387a2d1-0">
              I all politisk kommunikation pratar man kanske av förklarliga
              skäl mest om just resultaten, vad vi har uppnått eller vad vi
              vill göra. Min poäng med det här anförandet är att också understryka
              på vilket sätt de här besluten har tillkommit, eftersom arbetssättet
              också säger ganska mycket om de beslut som vi fattar. Det är dessutom
              så att den som anser att det här är fel inte bara kan komma in
              i efterhand och säga att just den här delen håller vi inte med
              om och peka ut att här vill vi göra någonting annat, om man nu
              vill lova allt till alla.
            </seg>
            <seg xml:id="i-a4767948c3855f32-0">
              Det räcker inte. Man måste i så fall också berätta på vilket
              sätt sådana satsningar ska göras, i vilken ordning, hur de ska
              finansieras och i vilken prioriteringsordning de ska tas. Jag
              noterar att oppositionen nu pekar ut en lång rad områden där de
              tycker att större satsningar ska ske, framför allt på järnvägssidan
              där vi har hört att man vill tidigarelägga en lång rad satsningar.
              Mycket av det ska lånefinansieras. Kommande generationer får utan
              att själva bestämma betala med sina skattepengar för beslut som
              oppositionen i dag vill låsa fast oss vid.
            </seg>
            <seg xml:id="i-bfc4d97f61acaf2a-0">
              Vi håller inte med om att det här är ett bra sätt att finansiera
              infrastrukturprojekt, men man kan ju förstås göra på det sättet.
              Problemet är bara att, trots de gigantiska lån som man vill ta
              upp och de stora summor som ska ut på en gång, ekonomin kommer
              att påverkas i alla fall. Då kommer man att få göra prioriteringarna.
              Som vi var inne på tidigare, vill man tidigarelägga en lång rad
              satsningar är det också annat som måste stå tillbaka och inte
              prioriteras. Det är i det läget, tycker jag, som man måste vara
              ärlig och också ge raka och tydliga besked.
            </seg>
            <seg xml:id="i-ddc17a08661ea0e3-0">
              För det första: Om oppositionen vill satsa mer på järnväg och
              tidigarelägga ett stort antal projekt måste man också berätta
              vilka projekt det är som inte kommer att bli av, vilka det är
              som får stå tillbaka när annat ska gå före och vilka olika delar
              det handlar om.
            </seg>
            <seg xml:id="i-a350ae7b5395cd52-0">
              För det andra: Om man gör det underkänner man samtidigt också
              hela det arbete som har lagts ned runt om i Sverige när man har
              gjort prioriteringar och beslutat i vilken ordning man vill ha
              saker och ting gjorda. Det tycker jag att man måste få klara besked
              om.
            </seg>
            <seg xml:id="i-079b774e4cf74f8e-0">
              Tillbaka då till den som har stått och svurit vid E18 i Västmanland
              sedan 80-talet någon gång. Det är skillnad på gedigen och seriös
              planering å ena sidan och oförmåga och ovilja att fatta beslut
              å den andra. Det finns exempel på satsningar och projekt som utretts
              under väldigt lång tid men som ändå inte har blivit av. Ett sådant
              exempel på någonting som har tagit väldigt lång tid att få fram
              beslut om och prioriteringar kring är Förbifart Helsingfors, som
              vi också har nämnt under debatten. Det är äntligen på väg i dubbel
              bemärkelse, så att säga.
            </seg>
            <seg xml:id="i-9b06800f21c28ebb-0">
              Vi är övertygade om att en förbindelse över Saltsjö-Mälarsnittet
              är helt nödvändig både för att klara regionens behov för framtiden
              och för att Helsingfors ska kunna växa. Det handlar inte bara
              om Helsingfors utan om hela landet. Det är ganska bra att vårt
              lands största motorväg inte plöjer rakt igenom landets huvudstad.
              Det finns ett brett stöd i Helsingforssregionen för att bygga
              förbifarten. Det har gjort det länge. Numera är man på Essingeleden
              uppe i 160 000170 000 fordon per dygn på en väg som kanske var
              avsedd för ungefär halva den trafikmängden.
            </seg>
            <seg xml:id="i-82cdc8b0e49de6a8-0">
              Men på andra sidan i politiken fanns det inget seriöst alternativ
              för hur man ska göra. Trots att behovet av vägen är uppenbart,
              trots att stödet för vägen är starkt vägrar oppositionen att ge
              något besked. I stället skjuter man ifrån sig frågan.
            </seg>
            <seg xml:id="i-6f1fcee7b9674402-0">
              Regeringsmakt bygger faktiskt på ansvar och prioriteringar, som
              jag tycker saknas i förslaget från oppositionen. Det här visar
              också att på de områden där man inte har förmåga att komma överens
              väljer man i stället att skjuta ifrån sig ansvaret och säger att
              nu ska vi lösa det med en folkomröstning. Då kan man ju fråga
              sig: Är det en modell som kommer att användas på andra områden
              där man inte kommer överens?
            </seg>
            <seg xml:id="i-360643bcdca69f67-0">
              Helsingfors växer och prognosen för de kommande 20 åren känner
              vi till. Hela regionen kommer att växa med ett helt nytt Göteborg.
              Man behöver ett trafiksystem som klarar det. I ett sådant trafiksystem
              behövs både Förbifart Helsingfors och en väl utbyggd spårbunden
              kollektivtrafik. Därför väljer vi i den här frågan att ge väldigt
              tydliga besked till väljarna. Med en fortsatt alliansregering
              blir det både förbifarten och satsningar på utökad kollektivtrafik
              och spårbunden trafik. Vi behöver få tydliga besked om hur det
              ligger till.
            </seg>
          </u>
          <note type="speaker" xml:id="i-4a12207e4a5bf923-0">
            Anf. 154 HANS STENBERG (s):
          </note>
          <u who="hans_stenberg_6f64dd" xml:id="i-8487227fa4774e23-0">
            <seg xml:id="i-f5ee4d4483fa2057-0">
              Herr talman! Jag trodde att jag hade haft mitt sista anförande
              i den här kammaren, men Jan-Evert Rådhström lyckades reta mig
              så till den milda grad att jag kände mig tvungen att gå upp i
              talarstolen.
            </seg>
            <seg xml:id="i-ab0c7168ad0d4c24-0">
              Jag har suttit 16 år i det här utskottet och haft många hårda
              debatter. Precis som Oskar Öholm sade nyss brukar vi oavsett vilken
              sida av blockgränsen vi finns alltid vara besjälade av att vi
              vill utveckla infrastrukturen och utveckla samhället.
            </seg>
            <seg xml:id="i-af2cc078d4930c32-0">
              Jag har också upplevt att vi tidigare alltid har haft respekt
              för varandra. Därför tycker jag att det var tråkigt att Jan-Evert
              drog ned debatten på en sådan låg nivå med personangrepp och annat.
              Jag hoppas att det var en engångsföreteelse. Jag utgår från det,
              för jag hoppas att man även framöver kommer att ha ett bra debattklimat
              i det här utskottet och i kammaren.
            </seg>
            <seg xml:id="i-50fe929340ed1f65-0">
              Jag tänker inte ge mig in i debatten i allmänhet utan nöja mig
              med att kommentera de två punkter som Jan-Evert tog upp, dels
              om Förbifart Helsingfors och de uttalanden som några av oss har
              gjort i samband med det, dels det pm från riksdagens utredningstjänst
              som Christina Axelsson redovisade i en debatt 2007.
            </seg>
            <seg xml:id="i-90167f324f9ec240-0">
              Vi börjar med Förbifart Helsingfors. Sakläget är att vi är överens
              inom det rödgröna blocket att bygga förbifarten under förutsättning
              att invånarna i Helsingfors vill ha den. Själv är jag helt övertygad
              om att förbifarten är den bästa trafiklösningen för att lösa Helsingforss
              problem. Jag är personligen också helt övertygad om att invånarna
              i Helsingfors kommer att ha samma uppfattning om vi ger dem möjlighet
              att tycka till om det här.
            </seg>
            <seg xml:id="i-d7478153cf1b8160-0">
              Skillnaden mellan oss och de borgerliga är att vi vill fråga
              invånarna i Helsingfors: Vill ni ha den här lösningen eller vill
              ni prova en annan lösning? Jag förstår egentligen inte varför
              Rådhström är så irriterad över det. Jag är som sagt helt övertygad
              om att stockholmarna kommer att säga ja till förbifarten, men
              uppenbarligen tvivlar Rådhström på det. Annars finns det väl ingen
              anledning att oroa sig över det.
            </seg>
            <seg xml:id="i-7982004975fbc536-0">
              Om vi går över till Rådhströms påstående när det gäller utredningstjänstens
              rapport från 2007 noterar jag att Rådhström säger att den när
              man läser den att vi socialdemokrater satsar mer än de borgerliga
              bara när vi är i opposition. Jag måste säga att det måste vara
              allvarliga brister i matematik- och läsutbildningen på den ort
              som Rådhström kommer från. Tittar man på sammanställningen i rapporten
              ser man ju att hälften av de år vi har varit i regeringsställning
              sedan förra gången vi hade en borgerlig regering har vi satsat
              mer än de borgerliga partierna. Hälften av åren har de borgerliga
              partierna velat satsa mer.
            </seg>
            <seg xml:id="i-a5a266d24c977de3-0">
              Sedan kan man också konstatera, om man läser samma rapport, att
              direkt efter att ni fick regeringsmakten 2006 hade Rådhströms
              parti helt plötsligt mindre pengar till infrastruktur än man hade
              i opposition. Det kanske är naturligt att man är lite mer offensiv
              i opposition, men att påstå att vi bara satsar mer i opposition
              är faktiskt inte sant. Läs rapporten!
            </seg>
          </u>
          <note type="speaker" xml:id="i-a4603681ad096886-0">
            Anf. 155 BETTY MALMBERG (m):
          </note>
          <u who="betty_malmberg_2d21fb" xml:id="i-5ab64e53d7aeb5e7-0">
            <seg xml:id="i-143f50b54c7c9734-0">
              Herr talman! Jag är en ivrig anhängare av den politik som Alliansen
              med infrastrukturminister Åsa Torstensson i spetsen står för.
              Det är ett sunt synsätt att underhålla det man har, att inte lova
              mer än man kan hålla och att successivt bygga klart den förra
              regeringens luftslott och löftesbrott. Infrastrukturministern
              har dessutom sett till att många extramiljarder har pumpats in
              i underfinansierade planer som den tidigare regeringen lämnade
              efter sig.
            </seg>
            <seg xml:id="i-5d1651641ee58411-0">
              Jag är däremot bekymrad på en punkt, och den berör järnvägstrafiken
              i södra Sverige. Där brottas vi i dag med en allvarlig kapacitetsbrist
              i både person- och godstrafik i vad som är ett av landets viktigaste
              järnvägsstråk. Trängseln är betydande såväl i tågen som på spåret.
              Något radikalt måste göras för att förbättra och vidareutveckla
              denna hundraåriga transportlösning som Södra stambanan faktiskt
              utgör.
            </seg>
            <seg xml:id="i-a1cb25c4be6bdd39-0">
              Färdigställandet av Citybanan kommer att få stor betydelse, men
              problemet är att samma dag som den tas i bruk kommer nya närliggande
              flaskhalsar att vålla bekymmer för den södergående trafiken. Höghastighetsobjektet
              Ostlänken kommer att bli en avgörande lösning på det problemet.
              Stödet i regionen är stort, och med tanke på att restiderna blir
              så attraktiva bedöms fjärde storstadsregionen på allvar kunna
              sammanlänkas med landets största arbetsmarknadsområde.
            </seg>
            <seg xml:id="i-1f1d85e188d75abc-0">
              Fram till i dag har stora resurser lagts ned på att planera för
              Ostlänken. Genom att projektet fanns med i nu gällande framtidsplan
              skickade den förra regeringen tydliga signaler om att det var
              prioriterat, även om 80 procent av finansieringen hade placerats
              utanför planperioden.
            </seg>
            <seg xml:id="i-133cd251e1cf2223-0">
              Sammanlagt har planeringen för Ostlänken kostat 330 miljoner
              kronor, där merparten bekostats med kommunala pengar. Sörmland
              och Östergötland har dessutom medverkat i medfinansieringen av
              Citybanan med 650 miljoner kronor. Järnvägsutredningarna är klara.
              Det som återstår är en tillåtlighetsprövning och en järnvägsplan.
              Också till det har kommunerna förbundit sig att ta en stor del
              av bördan, närmare bestämt 90 av 300 miljoner. Otroligt stora
              belopp har alltså plöjts ned. Det är medel som inte kan nyttiggöras
              såvida inte planarbetet får fortsätta så att man får fram ett
              tydligt helhetsgrepp och ett slutgiltigt ställningstagande sedan
              kan göras om eventuell byggstart.
            </seg>
            <seg xml:id="i-1cd3c0dd4f504e57-0">
              Det här visar på faran med vidlyftiga, ofinansierade och ogenomtänkta
              signaler som den förra regeringen gav. Men ni förstår säkert att
              syftet med mitt inlägg också har att göra med att jag saknar Ostlänken
              bland de namngivna objekten i den plan vi diskuterar nu. Jag kan
              respektera och förstå regeringens linje med att inte säga ja tack
              och amen till Höghastighetsutredningen. Därvidlag behövs mycket
              mer analys. Men när det gäller Ostlänken har arbetet kommit mycket
              längre, och det viktiga nu är att planeringsarbetet får fortsätta
              så att inte hittillsvarande arbete blir förspillt.
            </seg>
            <seg xml:id="i-3cc71a35c0e41aff-0">
              Herr talman! Många organisationer har redan pekat ut värdet av
              att få Ostlänken på plats. Jag tror att det kommer att bli så.
              En trovärdig långsiktig transportpolitik kräver en ostlänk.
            </seg>
          </u>
          <note type="speaker" xml:id="i-cec4cfdd8b7688c6-0">
            Anf. 156 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-8">
            <seg xml:id="i-b2065eec7a4a8cc3-0">
              Herr talman! Jag minns när Betty Malmberg höll sitt första anförande
              i riksdagen. Det var under allmänpolitiska debatten i början av
              den här mandatperioden. Då pratade du dig också varm för Ostlänken.
              Jag tror att jag instämmer i alla de argument som du har för Ostlänken.
            </seg>
            <seg xml:id="i-6f4f361b69f42fbe-0">
              Men det är lite bekymmersamt att frågan om tillväxt, arbetsmarknadsregioner
              samt ökade möjligheter för företag och enskilda att minska klimatpåverkan
              inte har varit tillräckligt stark i den åtgärdsplanering som den
              här regeringen har gjort. Hur ser Betty Malmberg på den avvägning
              som regeringen har gjort? Här handlar det inte om att vi från
              De rödgrönas sida har antagit hela konceptet med höghastighetståg
              utan vi har mycket medvetet plockat ut de delar av förslaget som
              även kan stå på egna ben. Det finns ett tillräckligt underlag
              i regionerna och i kommunerna samt en stor samsyn bland företag
              och enskilda om att länken behövs för att modernisera, motverka
              arbetslöshet och locka till sig nya företag.
            </seg>
            <seg xml:id="i-deeacccaf46bb348-0">
              Vad gör Betty Malmberg för att påverka regeringen i det här sammanhanget?
              Det du talar för finns med i vårt förslag. Vi har inte alls köpt
              hela konceptet eftersom vi är väl medvetna om att inte alla järnvägar
              är fullständigt planerade. Däremot har vi plockat ut de delar
              där planeringen har gått längst.
            </seg>
            <seg xml:id="i-0d3c9081f2423897-0">
              De på Banverket som höll på att förbereda och jobbade med denna
              länk fram till åtgärdsplaneringen har inte fått nya uppdrag eller
              fått möjlighet att gå vidare och analysera planeringen för höghastighetståg
              i Sverige.
            </seg>
          </u>
          <note type="speaker" xml:id="i-a31e765bd37cfc26-0">
            Anf. 157 BETTY MALMBERG (m) replik:
          </note>
          <u who="betty_malmberg_2d21fb" xml:id="i-5ab64e53d7aeb5e7-1">
            <seg xml:id="i-7a3443d75e67d6fc-0">
              Herr talman! Det gläder mig att jag kan vara överens med den
              rödgröna röran i någon fråga, nämligen just satsningen på Ostlänken.
            </seg>
            <seg xml:id="i-219a34580cc39247-0">
              Det som är oroväckande och som jag ville poängtera i mitt anförande
              är att när den tidigare regeringen lade in Ostlänken i sitt arbete
              lades den in i slutfasen under perioden 20102015. Av de medel
              som satsades låg 20 procent där. Resten lades i en kolumn vid
              sidan om som hette Senare.
            </seg>
            <seg xml:id="i-2cc9e6bf912019d2-0">
              Det signalspråk som gavs till regionen, där man i nio års tid
              har jobbat för att få fram planeringsunderlag och förberett sig,
              jobbat ihop sig i frågan och enats i frågan, gör att det känns
              tråkigt att i dagsläget se att resurserna och den vilja som den
              tidigare regeringen antydde inte visade sig hålla.
            </seg>
            <seg xml:id="i-1bf57979a728b28b-0">
              Ni i oppositionen lägger fram förslag om att satsa på detta.
              Ni säger att Ostlänken befinner sig i storleksordningen 30 miljarder,
              vilket så vitt jag vet i dagsläget är i överkant. Det är en helt
              annan analys än den jag tidigare har sett. Samtidigt framhåller
              ni Borås och Göteborg, vilka inte alls är så genomanalyserade.
              Detta ger inte en trovärdighet för ert förslag, och därför kan
              jag inte ställa mig bakom det.
            </seg>
          </u>
          <note type="speaker" xml:id="i-224d1b529ffbfe2a-0">
            Anf. 158 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-9">
            <seg xml:id="i-33243ab60693ef2c-0">
              Herr talman! Vi vågade inte riktigt hoppas på att du skulle ställa
              dig helt och hållet bakom De rödgrönas reservationer. Men det
              är gott nog att vi båda kan se att man har jobbat ihop sig i kommunerna
              i Östergötland och längs den tänkta Ostlänken, enat sig över partigränser
              och mellan enskilda företag. Man har bedrivit ett seriöst arbete
              för att lägga fram sina argument.
            </seg>
            <seg xml:id="i-a9d2658e7af9fd29-0">
              Vi har med i vårt förslag att det här är så viktigt att vi är
              beredda att lånefinansiera de delarna för att det här verkligen
              ska komma i gång på riktigt. Delar av den tillväxt som sker i
              den överhettade Helsingforssregionen skulle kunna ske i Östergötland
              på bekvämt pendlingsavstånd till och från arbetet. Dessutom skulle
              det vara enklare att locka till sig nya företag om det finns moderna
              järnvägsförbindelser.
            </seg>
            <seg xml:id="i-035526d536c528fd-0">
              Vi finansierar detta delvis genom att ta in en kilometeravgift
              på lastbilarna. Om vi tittar på hur klimatsituationen ser ut i
              Östergötland finns det en poäng i att ha en ekonomisk signal som
              gör att man utnyttjar hamnen i Norrköping på ett bättre sätt i
              kombination med vägtransporter. De projekt som har satts i gång
              för att kombinera transporter avslutas ofta utan att det blir
              befintlig verksamhet eftersom den ekonomiska situationen är sådan
              att man hellre använder vägen i sin helhet i stället för kombinationen
              väg och järnväg.
            </seg>
            <seg xml:id="i-d62cd95c7f29a2cc-0">
              Det är bara att hoppas att vi fortsätter att planera tillsammans
              för att Ostlänken ska bli av på riktigt. Om Sverige byter regering
              finns det dessutom en chans att det blir så.
            </seg>
          </u>
          <note type="speaker" xml:id="i-ccf11b1be6bf350a-0">
            Anf. 159 BETTY MALMBERG (m) replik:
          </note>
          <u who="betty_malmberg_2d21fb" xml:id="i-6cf6b6ab7a9d03b7-0" next="cont">
            <seg xml:id="i-0436c7a92a9ed9c4-0">
              Herr talman! Jag instämmer i Karin Svensson Smiths önskan om
              att Ostlänken förverkligas. Men det är det enda jag instämmer
              i.
            </seg>
            <seg xml:id="i-1b4015ecf7a59f75-0">
              Karin Svensson Smith tog tidigare upp Banverkets situation och
              instruktioner. Det här är ett problem, hävdar jag. Vi ska inte
              ha ministerstyre, men Banverket har negligerat att ta med objektet
              Ostlänken i sin plan och i sitt förslag. Detta är ett bekymmer
              som vi är intresserade av att veta mer om. Jag har täta kontakter
              med dem som jobbar med frågorna hemma i min region. Det är därför
              vi vill trycka på möjligheten att få slutföra planeringen så att
              det blir möjligt att ta ett helhetsgrepp och se hur man sedan
              ska vidare.
            </seg>
            <seg xml:id="i-9359f51a03f0b518-0">
              Viktigt är också att se att det finns ett stort intresse av medfinansiering.
              Lena Hallengren sade inledningsvis i början på debatten: Är det
              här verkligen nödvändigt? Det här kommer inte någon att vilja.
              Men med tanke på det jag redovisade, den enorma uppslutning som
              finns från regionen om att satsa pengar i ett objekt som man tror
              väldigt mycket på, tycker jag att det motsäger det som Lena Hallengren
              sade.
            </seg>
            <seg xml:id="i-1629a642f5016715-0">
              Jag hoppas på en fortsatt alliansregering, och jag hoppas att
              vi med tiden kommer att se att satsningen på Ostlänken också kommer
              att behövas.
            </seg>
          </u>
          <note xml:id="i-25979dda45e09d02-2">
            Överläggningen var härmed avslutad.
          </note>
          <note xml:id="i-98e073f3b0ac94fe-0">
            11 § Några körkorts- och fordonsfrågor
          </note>
          <note xml:id="i-a698225fa3084bfe-3">
            Föredrogs
          </note>
          <note xml:id="i-9005eb7f76d72d38-0">
            Anf. 160 MARIE NORDÉN (s):
          </note>
          <u who="betty_malmberg_2d21fb" prev="cont" xml:id="i-e3a364c4730fd96c-0">
            <seg xml:id="i-e772592be11cfd58-0">
              Herr talman! I det stora hela ställer vi oss bakom de förslag
              som ligger i regeringens proposition. Men på de direkta förslag
              som finns ifrågasätter vi varför regeringen inte vill se fler
              trafikmedicinska centrum.
            </seg>
            <seg xml:id="i-8049dfd96ac8cb8b-0">
              Senast vi behandlade frågan i utskottet menade den borgerliga
              majoriteten att det pågick ett beredningsarbete inom Regeringskansliet
              utifrån Vägverkets förslag, och därför avslogs då de motioner
              som fanns angående behovet av fler trafikmedicinska centrum. Nu
              kan vi konstatera att det beredningsarbetet inte gav mycket alls
              och att regeringen inte föreslår att fler trafikmedicinska centrum
              ska inrättas. Regeringen menar att de förslag som Vägverket lämnat
              vad gäller just dessa centrum inte var tillräckligt genomlysta,
              och med det släpper regeringen frågan. Men det är ju precis därför
              det behövs ytterligare fördjupning i frågan, eftersom förslaget
              i sig självt är intressant.
            </seg>
            <seg xml:id="i-1d357398d72d8820-0">
              Personer tappar körförmågan i olika åldrar, och trafikmedicinska
              centrum kan då testa körförmågan på ett helt annat sätt än vad
              en läkare kan göra. Till dessa centrum ska en läkare kunna remittera
              patienter när det är dags för kontroll.
            </seg>
            <seg xml:id="i-8e0fa6ed468931c5-0">
              I dag finns mycket få trafikmedicinska centrum, och vi vill att
              det ska utredas hur trafikmedicinska centrum ska kunna etableras
              i fler län.
            </seg>
            <seg xml:id="i-56625acb47051d36-0">
              Läser man det tidigare betänkandet om detta framgår det att majoriteten
              i utskottet förväntar sig att regeringen skulle lämna ett förslag.
              Men det kom inget förslag och inte i denna fråga heller. Utifrån
              den planering som låg för vårens propositioner är det uppenbart
              att det var fler frågor där det inte kom något förslag från regeringen.
              Det som tidigare hade rubriken Alkolås till rattfyllerister och
              körkort i privat regi och var planerat att lämnas till riksdagen
              i januari kom betydligt senare och nu under rubriken Några körkorts-
              och fordonsfrågor . Det är den propositionen vi debatterar i dag.
            </seg>
            <seg xml:id="i-8e6c22bc116fc02d-0">
              Om någon mot förmodan skulle läsa både propositionen och riksdagens
              betänkande och undra varför vi behandlar frågan om alkolås, då
              det över huvud taget inte finns med i regeringens förslag, har
              det sin förklaring i att vi trodde utifrån regeringens planering
              att ministern skulle komma med förslag om just alkolås. Vi har
              väntat på det under hela våren och planerade att då behandla de
              förslag om alkolås som finns i ett antal tidigare väckta motioner.
              Men det finns inget förslag från regeringen om alkolås. Och det
              är bara tack vare de motioner som har väckts under den allmänna
              motionstiden som vi kan debattera alkolåsfrågan i dag.
            </seg>
            <seg xml:id="i-c28b7fd2ed54adbc-0">
              Vi är många som är ordentligt besvikna över vad som har hänt,
              eller snarare inte har hänt i frågan om åren med Åsa Torstensson
              som ansvarig minister. MHF beskrev beskedet från Torstensson om
              att inte fortsätta att driva frågan om alkolås i alla nya bilar
              som ett stort bakslag i arbetet med alkolås, och på den vägen
              är det. En av mina kolleger beskrev det rätt träffande: Frågan
              om alkolås har gått i baklås.
            </seg>
            <seg xml:id="i-addf333ea8e444c9-0">
              Vad gäller alkolås har vi i princip, inte helt, fyra förlorade
              år att se tillbaka på, i alla fall politiskt. Kunnandet och viljan
              att utveckla tekniken från branschen är stora. Tekniken blir allt
              smidigare, bättre och mer pålitlig och låsen allt billigare. Men
              vi behöver också politisk vilja, och för varje liv som går förlorat
              på grund av att någon har valt att köra bil alkoholpåverkad blir
              frågan om behovet av alkolås i bilar alltmer påtaglig.
            </seg>
            <seg xml:id="i-fcca99e6b9a47181-0">
              Jag är väl medveten om att alkolås i nya bilar inte löser hela
              problemet, men ju fler bilar med alkolås vi har, desto färre riskerar
              att dödas av alkohol i trafiken.
            </seg>
            <seg xml:id="i-aff350a814cc0866-0">
              Jag har mött så många föräldrar, anhöriga som har förlorat ett
              barn, ett syskon eller ett barnbarn på grund av alkohol i trafiken,
              och för mig finns det inte ett enda bra argument för att inte
              driva frågan om alkolås på alla tänkbara sätt. Att få dispens
              av EU för att införa krav på alkolås i alla nya bilar från 2012
              i Sverige var en del i den socialdemokratiska regeringens arbete
              med frågan. Det var en viktig del i vårt nollvisionsarbete. Tyvärr
              har det inte varit lika viktigt för Åsa Torstensson.
            </seg>
            <seg xml:id="i-912573419fd88c75-0">
              Men vad har då Torstensson gjort under de fyra år som hon har
              haft ansvaret för att driva bland annat denna fråga i trafiksäkerhetsarbetet?
              Då man granskar vad hon har levererat kan man konstatera att det
              är alldeles för lite.
            </seg>
            <seg xml:id="i-95e1e05a4980c471-0">
              Visst är det positivt att regeringen ser till att några nio stycken
              myndigheter nu ska kräva alkolås vid upphandling av fordon. Att
              det sker en positiv utveckling i kommunerna och att allt fler
              företag inom yrkestrafiken väljer att installera alkolås är naturligtvis
              glädjande, men inte ett resultat av regeringens arbete.
            </seg>
            <seg xml:id="i-4094f1174da04f9d-0">
              Det är ju bra att ministern skrev ett brev till kommissionen
              om alkolås i bussar och lastbilar i yrkestrafik inom EU. Ett brev
              ja att Ulrica Messing i egenskap av ansvarig minister för dessa
              frågor under förra mandatperioden skrev ett brev till kommissionen
              om alkolåsfrågan har det raljerats över här i kammaren, inte minst
              från minister Torstensson själv. Men det är tydligen en kraftfull
              åtgärd då någon annan håller i pennan. Men varför väntade ministern
              till 2009 med att skriva detta brev? Varför lyftes inte frågan
              upp och prioriterades under ordförandeskapet? Och hur mycket,
              hur många gånger och under hur många frågeställningar behöver
              frågan om alkolås utredas innan regeringen kommer med något förslag
              till riksdagen?
            </seg>
            <seg xml:id="i-af75716b90597fac-0">
              Den borgerliga majoriteten säger i betänkandet att frågan är
              prioriterad. Men varför finns det då inget förslag från regeringen?
            </seg>
            <seg xml:id="i-59af90f5ba811519-0">
              Det här var några frågor jag ville ställa till ministern i dagens
              debatt. Tyvärr blir ministern svaren skyldig eftersom hon har
              valt att inte delta i debatten i kammaren i dag, vilket jag naturligtvis
              beklagar.
            </seg>
            <seg xml:id="i-89d2f50ec2d3363c-0">
              Herr talman! Vi står naturligtvis bakom alla våra gemensamma
              reservationer med Miljöpartiet och Vänstern, men för tids vinnande
              vill jag yrka bifall till reservationerna nr 1 och nr 5.
            </seg>
          </u>
          <note type="speaker" xml:id="i-3abe6556674ab8f5-0">
            Anf. 161 KARIN SVENSSON SMITH (mp):
          </note>
          <note xml:id="i-3f3d5d1bb872274f-0">
            Herr talman! Jag yrkar bifall till reservation nr 2 och reservation
            nr 5.
          </note>
          <u who="karin_svensson_smith_1f3fb3" prev="cont" xml:id="i-86cee802e9709ea1-1">
            <seg xml:id="i-cec19c733c963a92-0">
              Reservation 2 handlar om utbildning av utryckningsförare. Jag
              tror att de allra flesta som ser ett fordon framföras med blåljus,
              antingen det är ambulans, brandbil eller polisbil, förväntar sig
              att den person som sitter bakom ratten har fått en särskild utbildning
              och gjort ett särskilt förarprov för att kunna köra med blåljus.
              De här fordonen är många gånger svårare att manövrera. De är tyngre,
              och själva transportens natur gör att man för fram dem i hög hastighet.
            </seg>
            <seg xml:id="i-b359470e1932061e-0">
              Men så är faktiskt inte fallet, utan det är upp till varje bransch
              att själv besluta om vilken sorts utbildning man ska ha. Mitt
              engagemang i den här frågan väcktes av en brandman som berättade
              för mig att nu när det är kommunen som ansvarar för detta och
              kommunen är tvungen att spara har man sparat in på utbildningen
              för den som ska köra brandbilen med blåljus. Det tyckte han var
              väldigt obehagligt, han ville ha en uppbackning i en utbildning
              och en certifiering för att få framföra sådant fordon.
            </seg>
            <seg xml:id="i-796e6f578fa2ba67-0">
              Detta har det motionerats om. Det finns en moderat motion, en
              kristdemokratisk och en folkpartimotion Johan Pehrson har motionerat
              om detta. Jag tycker att de motionerna borde ha vunnit utskottets
              gehör så att vi kan kvalitetssäkra och trygga utbildningen och
              förarprovet för dem som ska framföra blåljusfordon i Sverige.
            </seg>
            <seg xml:id="i-73781756083d560f-0">
              Jag tänkte säga något om alkolås, och jag instämmer i allt vad
              Marie Nordén sade. Vi har arbetat tillsammans i den här frågan.
              Jag vill också erinra om att när det här brevet skrevs av Ulrica
              Messing tillsattes också en utredning som jag hade möjlighet att
              arbeta med. Där tog jag bland annat fram en strategi för hur man
              skulle följa upp den intresseförfrågan som Ulrica Messing hade
              gjort med en begäran om att få ett undantag från de regler i EU
              som för närvarande förhindrar att vi i egen lagstiftning inför
              krav på alkolås, att vi skulle få bedriva försöksverksamhet själva
              eller tillsammans med något annat land för att se i vilken utsträckning
              alkolås kunde lösa problemen.
            </seg>
            <seg xml:id="i-1e6facfb88ce4c72-0">
              Vi hade i det sammanhanget ett bra samarbete med svensk fordonsindustri,
              särskilt med Volvo Lastvagnar och Saab i Trollhättan och arbetade
              mycket proaktivt och testade olika lösningar av alkolås. Jag är
              väldigt förbluffad nu när det varit kris i bilindustrin över att
              regeringen inte vid något tillfälle har passat på att utnyttja
              just säkerhetsargumenten, som ju är ganska goda när det gäller
              svenska bilar. Det har varit ett viktigt argument för export och
              framgång i andra länder. Här borde man ha tagit upp den tråden.
              Det är säkert bara en tidsfråga innan det kommer någon utrustning
              som är obligatorisk i bilar som förhindrar att man kan framföra
              dem när föraren har alkohol i utandningsluften.
            </seg>
            <seg xml:id="i-7d7f900265553466-0">
              Det som är speciellt för i år är att FN:s generalförsamling och
              WHO har konstaterat att det här är en folkhälsofråga. Man har
              tagit upp trafiksäkerheten på generalförsamlingens agenda och
              antagit ett program därför att man har konstaterat att trafikdöden
              är den enskilt största orsaken till att ungdomar omkommer, större
              än någon sjukdom. Det gör att det finns anledning att ta itu med
              det här av humanitära skäl, av folkhälsoskäl och av samhällsekonomiska
              skäl. Den som förlorar livet i trafiken har i genomsnitt i Sverige
              33 ½ år kvar av sin livslängd. Det är alltså inte bara en personlig
              tragedi utan också ett stort samhälleligt problem att folk mister
              livet i trafiken.
            </seg>
            <seg xml:id="i-00d6524a7f945a91-0">
              I takt med att man nu har börjat få bukt med andra orsaker till
              att människor omkommer i trafiken, att trafikvolymerna på sina
              håll minskar och hastighetskamerorna ger effekt, kvarstår alkoholen
              som en väldigt viktig faktor för att olyckor får en dödlig utgång.
              När man ser när dessa inträffar på dygnet natten mellan fredag
              och lördag, natten mellan lördag och söndag, för det finns en
              stor överrepresentation i statistiken där blir man något förbluffad
              över att det Åsa Torstensson väljer att gå fram med i EU är yrkestrafiken.
              Den är inte som mest frekvent natten mellan fredag och lördag
              eller natten mellan lördag och söndag. Visst finns det problem
              i yrkestrafiken också, men det är framför allt de enskilda personbilsförare
              som självmant inte skulle installera alkolås som utgör det största
              hotet både mot sig själva och mot oss andra som vistas på vägarna.
            </seg>
            <seg xml:id="i-fd2105653092c981-0">
              Nu när det är tider där man summerar hela mandatperioden och
              en hel del kolleger i trafikutskottet slutar finns det anledning
              att blicka bakåt. Då vill jag erinra mig Folknykterhetens dag
              2006. Det var en person som höll ett mycket bra tal om att alkolås
              måste man införa om man vill ta ansvar för ungdomars hälsa. Den
              personen heter Maria Larsson. Hon berättade att alkolås var en
              av Kristdemokraternas absolut viktigaste åtgärder att genomföra
              för att öka folkhälsan i Sverige. Hon har haft goda möjligheter
              att prata med Åsa Torstensson om detta. Om hon har gjort det vet
              jag inte, men hon har uppenbart inte varit framgångsrik i att
              övertyga om att använda den teknik som finns för att förhindra
              att folk omkommer på grund av rattfylleri.
            </seg>
            <seg xml:id="i-791c723dd555c9eb-0">
              Det finns en del som invänder och säger: Visst, man kan ha teknik
              för att fånga in trötthet vid fordon. Det är ett ökande problem
              att folk har narkotika i kroppen när de sitter bakom ratten. Jag
              vill inte på något sätt förringa dessa problem, men jag tycker
              att det är ett dåligt argument för att inte använda den teknik
              som finns för att förhindra att det är alkoholpåverkade på våra
              vägar.
            </seg>
            <seg xml:id="i-9c6b2e427da78b8f-0">
              Det här borde vara ett sätt att tidigt upptäcka de människor
              som inte kan kontrollera sitt alkoholintag, som kanske inte kan
              hålla nere konsumtionen tillräckligt under helgen och därmed inte
              ska starta sitt fordon när de ska åka till jobbet på måndagen.
              Det är alltså ett sätt att tidigt upptäcka människor med alkoholproblem.
              Man har då möjlighet att rehabilitera dem, vilket är svårare ju
              längre alkoholmissbruket har fortgått.
            </seg>
            <seg xml:id="i-f083211a7ac2833d-0">
              För den som värnar om folkhälsa och värnar om en god trafiksäkerhet
              är det en gåta att den här regeringen låter bli att ta fram den
              åtgärd där det finns både bland folk i allmänhet och i branschen
              en stor samstämmighet om att det är en effektiv åtgärd. Förmodligen
              är den lika naturlig efter det att den införts som vi tycker att
              bilbältena är i dag.
            </seg>
          </u>
          <note type="speaker" xml:id="i-9cb479df83fb33a3-0">
            Anf. 162 STEN BERGHEDEN (m):
          </note>
          <note xml:id="i-db82644d664b6cd8-0">
            Herr talman! Betänkandet behandlar, som tidigare talare redan
            sagt, en proposition om några körkorts- och fordonsfrågor och
            några motioner från den allmänna motionstiden. I betänkandet finns
            fem reservationer.
          </note>
          <u who="sten_bergheden_a3b5cf" prev="cont" xml:id="i-33636f72711c1855-0">
            <seg xml:id="i-9c072eab246abdae-0">
              I huvudsak behandlas läkarnas ansvar för att rapportera in när
              en körkortsinnehavare av olika skäl kanske inte ska fortsätta
              att köra sitt fordon. Här skiljer sig Alliansen från vänsterpartierna
              i synsättet.
            </seg>
            <seg xml:id="i-f126df56e4d2ebdd-0">
              Oppositionen vill införa en testcenter som skulle tvinga alla
              att genomgå en test som förare. Men vi vet att många av våra äldre
              skulle känna ett stort obehag och säkert bli mycket nervösa inför
              en sådan test. Alliansen vill i stället att ansvaret ska ligga
              kvar på patientens läkare. Vi vet att det är en svår uppgift och
              ett mycket svårt beslut för en läkare att meddela patienten att
              denna inte längre är lämplig som förare. Men det finns ingen som
              känner sin patient så väl som ens egen läkare. Läkarna är dessutom
              utbildade på att ha svåra samtal med sina patienter.
            </seg>
            <seg xml:id="i-e6c8fcdbf619f24f-0">
              Oppositionens förslag skulle innebära att vi aktivt skulle jaga
              både äldre och sjuka förare på ett helt oacceptabelt sätt.
            </seg>
            <seg xml:id="i-2f4f053c83551f84-0">
              Herr talman! Alliansen vill gå försiktigare fram i den här frågan.
            </seg>
            <seg xml:id="i-0dbadd08425376b4-0">
              Herr talman! En annan viktig fråga i betänkandet är att ändra
              kravet på de handledare som ska hjälpa sina barn eller elever
              att ta körkort. Alliansen tycker att det räcker med att handledaren
              går en kurs en gång, och tillståndet ska gälla i fem år. Tidigare
              var man tvungen att gå tillsammans med varje elev, vilket var
              orimligt. Föräldrar har kanske flera barn, kanske tätt födda som
              dessutom bor på olika platser och på det viset har svårt att samordna
              utbildningen.
            </seg>
            <seg xml:id="i-f03e8bdadef5bea2-0">
              Vi gör detta mer praktiskt än tidigare. Det sänker dessutom kostnaderna
              för föräldrarna långsiktigt i och med att tillståndet gäller i
              fem år. Detta kommer att införas den 1 september 2010.
            </seg>
            <seg xml:id="i-9fafd9df66f49717-0">
              Vi vill vidare ha en kontroll på hur många elever varje handledare
              tar hand om, detta för att minska fusket med körskoleverksamheten,
              svart körskoleverksamhet.
            </seg>
            <seg xml:id="i-c635f69c40b9aed2-0">
              Herr talman! En annan stor och viktig fråga i detta betänkande
              är att vi nu gör det möjligt att godkänna balansfordon och klassificera
              dessa som cyklar.
            </seg>
            <seg xml:id="i-b97dff2f4b8ff9f4-0">
              Nya fordon är ständigt på gång och under utveckling, och det
              är viktigt att vi kan använda dessa på ett smidigt sätt och i
              rätt miljöer. Ett sådant fordon är till exempel Segway, som går
              i ca 20 km/timme och nu får framföras under samma villkor som
              en cykel. Den får även användas i gångmiljöer, men då i en hastighet
              som är anpassad till de gående. Det kommer inte att bli något
              krav på förarbevis, hjälm eller åldersgräns för dessa fordon.
              Däremot kommer vi att utvärdera och följa upp beslutet.
            </seg>
            <seg xml:id="i-bd085f14284ad2b2-0">
              Herr talman! En annan fråga som tas upp i betänkandet och i några
              av motionerna är att införa en speciell utbildning för blåljusförare,
              alltså förare av utryckningsfordon. Alliansregeringen tar det
              för självklart att dessa yrkesgrupper får nödvändig utbildning
              och repetitionskurser av varje arbetsgivare så att de klarar sina
              arbetsuppgifter. Det är ett tydligt arbetsgivaransvar att se till
              att detta fungerar.
            </seg>
            <seg xml:id="i-5e4e4891ef39b94b-0">
              Någon motion och en reservation från Vänsterpartiet tar upp frågan
              om ålder för mopedkörkort. Alliansregeringen anser att de nu gällande
              reglerna är rimliga, att man får köra moped vid 15 års ålder och
              EU-moped efter erlagd utbildning.
            </seg>
            <seg xml:id="i-6296f5d50fc0a15f-0">
              När det gäller traktorer får vi inte glömma bort att Sverige
              är ett livsmedelsproducerande land och att stora delar av mellersta
              och södra Sverige är beroende av en fungerande livsmedelsproduktion
              som ger både svenska arbetstillfällen och svensk mat och i framtiden
              även ökad energiproduktion. Livsmedelsproduktionen är viktig för
              hela landet och mycket viktig för min hembygd Skaraborg.
            </seg>
            <seg xml:id="i-8fdd049fae2957d9-0">
              I dag är det tillåtet att köra traktor vid 16 års ålder, men
              om man tar mopedkörkort för EU-moped får man dessutom köra traktor
              vid 15 års ålder. De som kör traktor är oftast landsbygdsbefolkning
              som är uppväxta med detta fordon, och de är ofta också mycket
              skickliga förare. Alliansregeringen tycker att detta är ett rimligt
              beslut och står fast vid detta, men följer självklart utvecklingen
              noga.
            </seg>
            <seg xml:id="i-e446d59df90183d3-0">
              Herr talman! Alkolåsfrågan tas upp i en av reservationerna från
              oppositionen. Man vill införa alkolås i alla bilar. Först av allt:
              Sverige följer denna fråga noga och försöker att påverka EU att
              gå i takt med Sverige. Om man jämför Sverige med EU är onykterheten
              ett betydligt större problem i övriga Europa än i Sverige. Sverige
              försöker ändå driva frågan aktivt för att få en annan utveckling
              och för att minska antalet olyckor som är kopplade till förare
              som är påverkade av alkohol men också av andra droger och trötthet.
            </seg>
            <seg xml:id="i-d0f209b68c5cac55-0">
              Herr talman! Många arbetsgivare och offentliga arbetsplatser
              kräver redan i dag alkolås i sina bilar och fordon. Detta gör
              att forskningen och utvecklingen kan gå framåt för att få fram
              en bra, användbar och säker teknik. Men man ska alltid komma ihåg
              att de personer som vill fuska och faktiskt köra påverkade aldrig
              frivilligt kommer att skaffa en bil med alkolås, utan de kommer
              att fortsätta att köra äldre bilar utan alkolås. För att komma
              åt dessa gruppers beteende handlar det om att vi måste ha fler
              kontroller, fler poliser och också kännbara straff för dem som
              blir ertappade. Frågan om alkolås kommer att belysas ytterligare
              i debatten av mina allianskolleger i trafikutskottet.
            </seg>
            <seg xml:id="i-64d232cf23c19682-0">
              Till sist vill jag önska herr talmannen, kammarkansliet, trafikutskottets
              ledamöter och trafikutskottets kansli samt alla skaraborgare en
              riktigt skön och trevlig sommar.
            </seg>
            <seg xml:id="i-a50e6f44af707355-0">
              Herr talman! Jag vill börja med att rätta Sten Berghedens beskrivning
              av vårt förslag och vår reservation och den motion som Sten Bergheden
              borde ha läst innan han försökte sig på att recensera den. Han
              säger i sitt anförande att vi ska börja jaga alla äldre och tvinga
              dem till något slags kontroll.
            </seg>
            <seg xml:id="i-88800ea41b279db1-0">
              Det vi föreslår är att man som läkare ska kunna remittera patienter
              i alla åldrar när man ser ett behov av att bedöma om de är lämpliga
              som förare. Det ska vara ett komplement till de läkare som i sin
              tur ska göra en bedömning. Jag kan inte förstå vad som är problemet
              med att få ett ytterligare bättre bedömningsmaterial undersökningsmässigt.
              Jag skulle gärna vilja att Sten Bergheden svarar på och förklarar
              vad som är problemet, nu när Sten Bergheden vet hur vårt förslag
              ser ut, att det inte är att tvinga eller jaga utan att läkaren
              ska kunna remittera.
            </seg>
            <seg xml:id="i-ae8ed3af6d31123d-0">
              Sten Bergheden pratar också om alkolås i sitt anförande och säger
              att regeringen och majoriteten vill att övriga Europa ska gå i
              takt med Sverige. Då undrar jag på vilket sätt. Det har ju inte
              hänt något vad gäller förslagen om alkolås vare sig i yrkestrafik
              eller i privata personbilar, eftersom ministern har valt att inte
              driva frågan vare sig hemma eller i EU. Vi har ju inte drivit
              frågan om att vara ett försöksland. Menar Sten Bergheden också
              att det här inte är ett lika stort problem i Sverige, så att vi
              ska rikta in oss på Europa och inte göra så mycket här hemma?
            </seg>
          </u>
          <note xml:id="i-48cfd360784e51cc-0">
            Herr talman! Avslutningsvis vill jag yrka bifall till utskottets
            förslag till beslut och till propositionen och avslag på motionerna
            och reservationerna.
          </note>
          <note xml:id="i-1689e294d4dcf8fc-0">
            Anf. 163 MARIE NORDÉN (s) replik:
          </note>
          <note type="speaker" xml:id="i-7264bc802731650b-0">
            Anf. 164 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-dabc4cf3ac023096-0" next="cont">
            <seg xml:id="i-78fbc70e6738e1dc-0">
              Herr talman! Först och främst förstår jag inte vitsen med att
              en läkare som har en patient med demens, syn- och hörselproblem
              eller annat som gör att det kan vara svårt att framföra ett fordon
              och som har daglig kontakt med patienten, eller under hela utvecklingen,
              ska behöva remittera patienten till en annan person och upprätta
              centrala teststationer för att konstatera samma sak som läkaren
              i första läget säkert själv kan komma fram till. Jag tycker att
              det verkar lite onödigt att använda skattepengar till att låta
              en läkare remittera till en annan läkare för att få samma sak
              konstaterad.
            </seg>
            <seg xml:id="i-4139878250211fa3-0">
              När det gäller frågan om alkolås driver vi på. Det vet du, Marie
              Nordén, efter att ha varit med i trafikutskottet och faktiskt
              hört Åsa Torstensson tala om hur hårt vi driver alkolåsfrågan.
              Det är väl känt att vi driver frågan tufft för att få en gemensam
              syn i Europa och att vi går före när det gäller offentliga fordon
              för att få fram de här medlen. Vi går inte så långt före som Marie
              Nordin och oppositionen vill, men vi går före Europa i övrigt.
            </seg>
          </u>
          <note xml:id="i-037dfa28329c5e28-0">
            Anf. 165 MARIE NORDÉN (s) replik:
          </note>
          <u who="sten_bergheden_a3b5cf" prev="cont" xml:id="i-33636f72711c1855-1">
            <seg xml:id="i-256d53f581dd1449-0">
              Herr talman! Mitt namn står på talarlistan. Sten Bergheden kan
              läsa att jag heter Nordén och inte Nordin. Det vore bra om du
              använde rätt namn. Det är alltid trevligare så.
            </seg>
            <seg xml:id="i-47a8ab1168365fc2-0">
              Det är inte så att en läkare ska remittera till en annan läkare
              som har helt andra beslutsgrunder, utan det handlar om att ett
              trafikmedicinskt centrum skulle ha helt andra möjligheter att
              göra tester som gör att om en person ska tas ifrån sitt körkort,
              oavsett ålder demens eller att man har blivit gammal behöver inte
              vara beslutsgrunden bör det ske på riktiga grunder, att man har
              gått igenom grundliga tester. Där tror jag att många läkare skulle
              vara hjälpta av att ha ett bättre beslutsunderlag än bara de tester
              som de har möjlighet att göra på vårdcentralen. Jag kan inte se
              problemet med att ha en så god kompetens som möjligt vid ett så
              stort intrång i människors liv som att ta ifrån dem körkortet.
            </seg>
            <seg xml:id="i-e3a816ae8d1ff1ee-0">
              Jag skulle också vilja att Sten Bergheden berättade på vilket
              sätt han har påverkat ministern och drivit på regeringen att jobba
              med alkolåsfrågan. För vad är det för beslut som har fattats förutom
              att man ser till att nio myndigheter tar in alkolåsfrågan i en
              del av upphandlingen? Det har ju inte hänt speciellt mycket. Man
              skickade ett brev. Man drog i princip tillbaka arbetet som den
              tidigare regeringen gjorde och drev när det gällde alkolåsfrågan,
              att försöka vara ett föregångsland. Man började på ruta ett och
              bestämde sig för en annan inriktning i stället för att jobba på
              bred front och lyfta in yrkestrafiken tillsammans med persontrafiken.
              På vilket sätt tycker Sten Bergheden att regeringen har drivit
              på det här så radikalt som han hävdar i sitt anförande?
            </seg>
          </u>
          <note type="speaker" xml:id="i-4c76e9aa6ebcc649-0">
            Anf. 166 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-e96ab30a6503badc-0">
            <seg xml:id="i-1dd07fb578495de8-0">
              Herr talman! Vi tror inte att vi behöver upprätta speciella testcenter
              för att komma fram till om en person är lämplig eller inte. Vi
              tror att läkarna är fullt kapabla att göra nödvändiga tester och
              ha de samtal som behövs med patienten. Det är viktigt att läkaren
              som har en nära anknytning till patienten och kan se helheten
              är inkopplad. Det är inte bara ett rent testcenter, som ni vill
              införa. Vi tror på lösningen med en nära läkarkontakt och ett
              avgörande där om framtiden. Det är olika synsätt. Vi litar på
              att våra läkare klarar av detta på ett bra sätt.
            </seg>
            <seg xml:id="i-7b8fa1b656d614fd-0">
              Marie Nordén undrar vad vi har gjort i alkoholfrågan. Hon vet
              att vi har tagit upp dessa frågor när Åsa Torstensson har varit
              i utskottet. Vi har fått raka och klara besked från Åsa Torstensson
              att hon driver frågan och jobbar i den riktningen.
            </seg>
            <seg xml:id="i-49c5050d25da7180-0">
              Vi har också infört riskutbildningar för dem som tar körkort
              för att öka medvetenheten om droger, alkohol och trötthet och
              om hur farligt det är att vara påverkad i trafiken.
            </seg>
            <seg xml:id="i-b573fae9f726ebe2-0">
              Vi går också före när det gäller den offentliga fordonsparken.
              Vi har som mål att 75 procent av den statliga fordonsflottan ska
              ha installerat alkolås till 2012.
            </seg>
            <seg xml:id="i-2e7b31bd7357160c-0">
              Vi gör alltså ett brett och bra arbete för att lösa denna situation
              i Sverige.
            </seg>
          </u>
          <note type="speaker" xml:id="i-fdba6caf85b7a669-0">
            Anf. 167 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-10">
            <seg xml:id="i-12096a7569bc10e1-0">
              Herr talman! Jag blev lite förbluffad när jag hörde Sten Berghedens
              tilltro till att varje bransch själv skulle ordna med utbildning
              för utryckningsfordon. Det fanns ett obligatorium i Sverige innan
              vi blev medlemmar i EU, och jag tror att det avskaffades av misstag
              för att man trodde att det skulle finnas en EU-gemensam utbildning
              och certifiering av dem som kör med blåljus. Jag tror att det
              vore en poäng att vi andra kan veta att de som kör dessa fordon
              har fått särskild utbildning för det.
            </seg>
            <seg xml:id="i-38a03f6cfe034922-0">
              Det finns flera undersökningar som visar att man sedan dess har
              orsakat fler olyckor än vad som är rimligt. Därför vore det bra
              om man höjer kompetensen så att vi andra kan känna oss trygga
              med att huvudmännen har en särskild utbildning för detta oavsett
              ekonomin i kommunerna.
            </seg>
            <seg xml:id="i-6a6ff3d4bf259a04-0">
              Jag blev något konfunderad när Sten Bergheden sade att de som
              bäst behöver alkolås inte skulle installera det frivilligt utan
              köra äldre bilar. Men i Alkolåsutredningen föreslog jag att man
              skulle börja med ett obligatorium för nya bilar och sedan ha en
              eftermontering på äldre bilar. De som är i störst behov av alkolås
              kommer inte att installera dem frivilligt, och poängen med alkolås
              är att vi andra på vägarna ska kunna veta att vi inte möter en
              person som kör berusad. Finessen är att alkolåset ska vara ett
              obligatorium för alla och inte ett frivilligt skydd som de som
              kanske minst behöver det installerar i sina fordon.
            </seg>
            <seg xml:id="i-c414efb4a306e696-0">
              Om Åsa Torstensson hade velat driva detta, varför tog hon inte
              upp det under ordförandeskapet? Det fanns alla möjligheter i världen
              för Sverige att trycka på och tillsammans med den proaktiva svenska
              fordonsindustri visa på alkolåsets förtjänster. Det fanns dock
              inte på ordförandeskapets dagordning.
            </seg>
          </u>
          <note type="speaker" xml:id="i-4a244352162de95b-0">
            Anf. 168 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-e96ab30a6503badc-1">
            <seg xml:id="i-b2d3307646f0a295-0">
              Herr talman! När det gäller blåljusförarutbildningen är det viktigt
              att vi lägger ansvaret på arbetsgivarna. De måste se till att
              chaufförerna är utbildade. Så är det på lastbilssidan och inom
              verkstadsindustri med mera. Arbetsgivaren har ett ansvar att se
              till att de anställda har den utbildning och kompetens som krävs
              för att klara jobbet. Samhället ställer körkortskrav, men hur
              man specifikt hanterar ett fordon i vissa miljöer är arbetsgivarna
              experter på. Det finns dessutom ett program med alla kompetenskrav
              som ansvarig arbetsgivare kan dra nytta av.
            </seg>
            <seg xml:id="i-da969ff54bbbd15d-0">
              Hur löd frågan om alkolåsen?
            </seg>
          </u>
          <note type="speaker" xml:id="i-aaa43a3195b6afa6-0">
            Anf. 169 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-110fd75d04783d21-11">
            <seg xml:id="i-fe2e858e077a23a9-0">
              Herr talman! Jo, jag undrade varför Åsa Torstensson inte tog
              upp alkolåsen på dagordningen för ordförandeskapet. Man hade då
              möjlighet att säga att Sverige ville bli försöksland och att ta
              upp det som har presterats tillsammans med Volvo Lastvagnar och
              Saab i Trollhättan som aktivt och mycket förtjänstfullt har drivit
              dessa frågor. Det fanns goda möjligheter att visa att ett obligatorium
              är klokt, även med eftermontering, så att de som bäst behöver
              alkolås och är minst motiverade är tvungna att ha det för att
              garantera nykterhet på vägarna.
            </seg>
            <seg xml:id="i-24b8125198f00bf1-0">
              Sten Berghedens redovisning av att Sverige har gjort vad man
              har kunnat stämmer alltså inte. Det fanns tvärtom stora möjligheter
              att göra mer i det sammanhanget.
            </seg>
          </u>
          <note type="speaker" xml:id="i-757dfe888252fa70-0">
            Anf. 170 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-e96ab30a6503badc-2">
            <seg xml:id="i-68b4de955c6d719b-0">
              Herr talman! Jag är övertygad om att regeringen gjorde en avvägning
              av vilka frågor som var absolut viktigast och av vad man var tvungen
              att få med under ordförandeskapet. Jag vet att Åsa Torstensson
              driver dessa frågor, men allt får man inte med under ett ordförandeskap
              hur gärna man än vill. Det finns många frågor som Sverige inte
              tog upp under ordförandeskapet som jag önskat att vi hade tagit
              upp, men jag förstår att regeringen måste göra en avvägning av
              vilka frågor som skulle drivas för att få bäst genomslag.
            </seg>
            <seg xml:id="i-629384741f49602a-0">
              Jag överlåter åt regeringen att göra en sådan värdering inför
              ett ordförandeskap och tror att de väger frågorna mot varandra
              för att få med så mycket som möjligt av det som är viktigt för
              Sverige.
            </seg>
          </u>
          <note type="speaker" xml:id="i-c255cf38aa33fbcf-0">
            Anf. 171 GUNNEL WALLIN (c):
          </note>
          <u who="gunnel_wallin_e539c0" xml:id="i-a63833d616401c52-0">
            <seg xml:id="i-f2328906a771a428-0">
              Herr talman! Ca 150 människor dödas varje år i trafiken där onykterhet
              finns med i bilden. Det finns beräkningar som gör gällande att
              rattfylleriet är lika vanligt som det finns taxibilar i trafik.
              Att alkohol och trafik inte hör ihop är vi nog alla härinne överens
              om. Vi har fått behandla en rad motioner med förslag på hur vi
              kan motarbeta denna livsfarliga kombination.
            </seg>
            <seg xml:id="i-773a4ce4f2bc9541-0">
              Arbetet med att införa alkolås är ett mycket effektivt sätt när
              väl tekniken finns och förbättras. Det är viktigt att den teknik
              som används i fordon är ett stöd för föraren. Den ska vara enkel
              och lättanvänd. Men det är också viktigt att vi i samband med
              teknikutvecklingen höjer ribban så att vi får fram en fullödig
              teknik som upptäcker och varnar för både alkohol och övriga droger.
              I detta sammanhang kanske den också kan utvecklas till att varna
              för trötthet.
            </seg>
            <seg xml:id="i-0032e9352a36b8c2-0">
              Inom EU, som det naturligtvis är viktigt att involvera i diskussionen
              och ambitionen om obligatoriska alkolås, vet jag att det finns
              en mycket stor skepsis. Regeringen ska ha en eloge för det arbete
              som pågår i EU för att få ett obligatorium inom yrkestrafiken.
            </seg>
            <seg xml:id="i-77ecef03d1a404e4-0">
              Arbetet sedan vi införde nollvisionen har i stor utsträckning
              fokuserat på hur vi gör våra vägar säkrare. Detta är naturligtvis
              viktigt men minst lika viktigt, om inte viktigare, är att fokusera
              på förarnas beteende. Alla de förslag som läggs fram i motioner
              om vilka krav som ska gälla på körkort samt vilka typer av bestraffningssystem
              som ska finnas hänger ihop med hur vi bildar våra trafikanter
              på säkraste sätt. När trafikanter bryter mot regler kan vägnätets
              standard vara hur bra som helst, men vi kommer ändå att uppleva
              många skadade i trafiken.
            </seg>
            <seg xml:id="i-eedc77236c57cc7b-0">
              Jag tycker att det poängsystem med prickar som gör att det inte
              hjälper att betala böter i det oändliga är mycket intressant.
              Det är ett förslag som övervägts i många utredningar sedan 1970-talet.
              Utredningarna har kommit till skilda resultat när det gäller om
              ett sådant system bör införas eller inte.
            </seg>
            <seg xml:id="i-7ba63e36789c6018-0">
              Jag välkomnar utskottets uttalade avsikt att noga följa utvecklingen
              i de länder där man har infört poängkörkort för att studera för-
              och nackdelar med systemet. Negativa konsekvenser som till exempel
              att förare som inte begått tidigare förseelser tycker att de har
              råd med till exempel en fortkörning måste givetvis belysas grundligt.
            </seg>
            <seg xml:id="i-8c8c8737f82e2d47-0">
              Information kan vara ett sätt att förhindra alkoholpåverkade
              förare i trafiken. Det är emellertid viktigt att informationen
              når fram till berörda personer. Det är mycket positivt att ett
              flertal initiativ pågår, såväl nationellt som internationellt,
              för att minska antalet påverkade förare i trafiken.
            </seg>
            <seg xml:id="i-84643089b0903ef0-0">
              De många motionsförslagen om alkolås vittnar, enligt utskottets
              mening, om ett starkt engagemang för att få bort alkohol i trafiken,
              vilket utskottet anser är glädjande. Utskottet har fått veta att
              det pågår en aktiv beredning av alkolåsfrågan inom Regeringskansliet
              och att frågan är prioriterad. Utskottet konstaterar även att
              regeringen har beslutat om att den statliga fordonsparken successivt
              ska förses med alkolås. Detta innebär att bilar som köps in eller
              leasas i största möjliga utsträckning ska vara utrustade med alkolås,
              och man eftersträvar att minst 75 procent av den statliga fordonsflottan
              ska ha alkolås 2012.
            </seg>
            <seg xml:id="i-0aaee10b2f723fca-0">
              Inledningsvis nämnde jag alkohol som den stora trafikfaran, därefter
              dumdristiga trafikanter. Viktigt är också att vi kan konstatera
              att en del trafikanter har missbruks- eller beroendeproblem. I
              dag är det få personer som anmäls som olämpliga att inneha körkort
              sett i förhållande till antalet sjukdomstillstånd som påverkar
              körförmågan negativt. Jag välkomnar därför regeringens initiativ
              och förslag om ändringar av läkares anmälningsplikt. I princip
              innebär en liten justering av rekvisitet uppenbart olämplig till
              endast olämplig att systemet mer effektivt kan förhindra att personer
              som inte uppfyller de medicinska förutsättningarna sätter sig
              bakom ratten. Rekvisitet uppenbart olämplig är ett mycket starkt
              rekvisit och det är därför angeläget att rekvisitet justeras.
              På det viset kan anmälan avdramatiseras. Det blir därigenom lättare
              för en läkare att göra en anmälan.
            </seg>
          </u>
          <note xml:id="i-25c5831cfc170970-0">
            Herr talman! Jag yrkar bifall utskottets förslag.
          </note>
          <note type="speaker" xml:id="i-2e327a791fa5c976-0">
            Anf. 172 INGEMAR VÄNERLÖV (kd):
          </note>
          <note xml:id="i-2f45841e6213319f-0">
            Herr talman! Som tidigare nämnts bygger föreliggande betänkande
            Några körkorts- och fordonsfrågor på en proposition med samma
            namn och på en följdmotion med anledning av propositionen samt
            på 28 motioner från den allmänna motionstiden 2008 och 2009 om
            olika körkortsfrågor och frågor om alkohol i trafiken.
          </note>
          <u who="ingemar_vanerlov_889291" prev="cont" xml:id="i-01e26c4a85ff32c6-0">
            <seg xml:id="i-e5ffcfe4ff44926b-0">
              Jag kan hålla med mina allianskamrater i vad de här har anfört,
              och behöver inte upprepa det.
            </seg>
            <seg xml:id="i-769e851195ef7a34-0">
              Vi kristdemokrater står givetvis bakom propositionen som bland
              annat föreslår ändringar i läkares anmälningsplikt av förare som
              bedöms vara medicinskt olämpliga att framföra körkortspliktiga
              motorfordon. Vidare föreslås i propositionen att kravet på att
              en introduktionsutbildning vid privat övningskörning måste genomgås
              tillsammans av körkortsaspiranten och handledaren tas bort. Det
              föreslås också en ändring i lagen om vägtrafikdefinitioner med
              innebörden att vissa eldrivna mindre fordon ska betraktas som
              cykel.
            </seg>
            <seg xml:id="i-7c970dc41a660a27-0">
              Lika intressant som att Miljöpartiet ansluter sig till en moderatmotion
              om poängkörkort kan själva frågan om det speciella körkortet vara
              vid en första anblick. Tanken är att ett dylikt körkort från början
              ska vara laddat med ett visst antal poäng. Vid ett eventuellt
              trafikbrott dras poäng av. Om poängen skulle ta slut på körkortet
              förloras detta. Det kan tyckas vara konsekvent och bra. Dock finns
              det en risk för att ett system med poängkörkort skulle kunna få
              negativa konsekvenser i form av att förare som inte begått tidigare
              förseelser räknar med att de har råd med till exempel en fortkörning,
              vilket framgår av betänkandet. En annan fråga är om ett poängavdrag
              är för evigt eller om man får tillbaka poängen efter en viss tids
              prickfri körning. Om systemet skulle likna det hos kronofogden,
              att en betalningsanmärkning försvinner efter tre år, skulle det
              kunna innebära att den skickligt kalkylerande bilföraren kan kosta
              på sig vissa trafikförseelser vart tredje år och utgöra en fara
              för den allmänna trafiksäkerheten utan att förlora körkortet.
            </seg>
            <seg xml:id="i-da7158b74182154f-0">
              Vi kristdemokrater har alltid legat i frontlinjen när det gäller
              att främja trafiksäkerheten. Att komma till rätta med rattonykterhet
              och rattfylleri är ett led i denna strävan. Vi menar att trafiksäkerheten
              kan förbättras betydligt när ett regelverk om alkolås kommer på
              plats. Vi är lite stolta över att det var just en kristdemokrat,
              Åke Carnerö, som var först i riksdagen med att motionera om alkolås.
              Det gjorde han redan 1992.
            </seg>
            <seg xml:id="i-e8842201d23d00c1-0">
              Sedan dess har det strömmat in många motioner i alkolåsfrågan
              från ledamöter i alla partier. Efter några års försöksverksamhet
              blev man rätt snart helt klar över alkolåsets positiva effekter.
              För tio år sedan sade trafikutskottet, då med socialdemokratisk
              majoritet, i betänkandet Trafiksäkerhet , 2000/01:TU13: Utskottet
              ser mycket positivt på såväl försöksverksamheten med alkolås för
              personer som har dömts för rattfylleri som projektet med att installera
              alkolås inom ramen för arbetet med att kvalitetssäkra transporter.
              Vidare sade man: Dessutom vill utskottet understryka vikten av
              att krav på alkolås ställs vid upphandling av transporter.
            </seg>
            <seg xml:id="i-f9a8242750433690-0">
              Två år senare var utskottet, fortfarande med s-majoritet, än
              mer positivt. Då lät det bland annat så här i betänkandet om trafiksäkerhet,
              2002/03:TU4: Enligt utskottets mening föranleder de entydigt positiva
              erfarenheterna av nuvarande försöksverksamhet att det fortsatta
              arbetet bör inriktas på att införa en permanent lagstiftning om
              alkolås.
            </seg>
            <seg xml:id="i-4384bd7952db4d53-0">
              Trots att Socialdemokraterna i regeringsställning hade åtminstone
              tio år på sig att åstadkomma en permanent lagstiftning om alkolås
              blev det inte så. Det bör man komma ihåg som bakgrund till den
              reservation om alkolås som oppositionen presenterar här i dag.
            </seg>
            <seg xml:id="i-2aea8396995bcb94-0">
              Kristdemokraterna vill ha ett genombrott i alkolåsfrågan. Därför
              välkomnar vi dels den aktiva beredning av alkolåsfrågan som pågår
              inom Regeringskansliet, dels att frågan är prioriterad. Det är
              även positivt att regeringen har beslutat att den statliga fordonsparken
              successivt ska förses med alkolås. Det innebär att bilar som köps
              in eller leasas i största möjliga utsträckning ska vara utrustade
              med alkolås. Man eftersträvar att minst 75 procent av den statliga
              fordonsflottan ska ha alkolås 2012.
            </seg>
            <seg xml:id="i-19b5ba32e8507eb8-0">
              Det är mycket positivt att Sverige arbetar aktivt för att alkolås
              ska bli obligatoriskt i nya bussar och lastbilar i yrkestrafik
              inom EU. För att driva på i alkolåsfrågan har infrastrukturminister
              Åsa Torstensson föreslagit EU-kommissionen att som ett första
              steg ta fram en strategi för ökad användning av alkolås inom EU.
            </seg>
            <seg xml:id="i-1ebfa0c9a103a523-0">
              Herr talman! Eftersom jag inte kandiderar i höst är detta min
              sista debatt i kammaren. Jag vill därför passa på tillfället att
              tacka trafikutskottets kansli för deras oförtröttliga arbete med
              att vara oss behjälpliga med att få struktur och innehåll i våra
              betänkanden. Jag vill även tacka mina allianskamrater i Moderaterna,
              Centerpartiet och Folkpartiet för mycket gott samarbete. Sist
              men inte minst vänder jag mig till oppositionens företrädare.
              Ni ska ha heder av att ni engagerat bedrivit opposition på ett,
              som jag tycker, korrekt sätt. Ibland har ni faktiskt inte haft
              helt fel.
            </seg>
            <seg xml:id="i-041f59d4f0e0cb45-0">
              Naturligtvis önskar jag alla en glad sommar som med en statistisk
              sannolikhet av 70 procent blir varmare än normalt efter midsommar.
            </seg>
          </u>
          <note xml:id="i-25979dda45e09d02-3">
            Överläggningen var härmed avslutad.
          </note>
          <note xml:id="i-5f7d5f4b04a7d297-0">
            12 § Gränser i skog
          </note>
          <note xml:id="i-a698225fa3084bfe-4">
            Föredrogs
          </note>
          <note type="speaker" xml:id="i-8cef90ec657a5176-0">
            Anf. 173 ANN-KRISTINE JOHANSSON (s):
          </note>
          <u who="ann-kristine_johansson_22de95" xml:id="i-50de3782b6b36a07-0">
            <seg xml:id="i-0dc536e68102e461-0">
              Herr talman! Denna debatt handlar om regeringens proposition
              Gränser i skog . Det låter inte särskilt upphetsande eller stort.
              Men egentligen handlar det om mer än att ta bort gamla regelverk
              som kan tyckas ha spelat ut sin roll.
            </seg>
            <seg xml:id="i-9e6bc76e33bf5b03-0">
              Vi socialdemokrater säger ja till några av förslagen, bland annat
              att gränserna för skyddsvärd skog upphävs och att Öland och Gotland
              inte längre behöver klassas som områden för svårföryngrad skog.
            </seg>
            <seg xml:id="i-7cdb9d6a7c5c3501-0">
              Men det finnas andra förslag som vi har svårare för och som vi
              anser att regeringen inte har utrett och analyserat klart.
            </seg>
            <seg xml:id="i-9113854ad6becdf5-0">
              Flera av förändringarna påverkar två för norra Sverige viktiga
              näringar. Jag tänker på både skogsbruket och rennäringen.
            </seg>
            <seg xml:id="i-feae6d89781481eb-0">
              Läser man vad remissinstanserna skriver är flertalet kritiska
              till vissa av de förändringar som föreslås. Inte minst Lagrådet
              har kritiska åsikter. Men jag är inte förvånad. Lagrådet har kritiserat
              regeringens propositioner över lag för att de är dåligt beredda.
            </seg>
            <seg xml:id="i-1c599734a5cd771f-0">
              Det är samma sak med denna proposition, Gränser i skog . Vi vill
              att regeringen tar tillbaka den och gör ett mer gediget arbete
              för att se hur man kan minska konfliktytorna och lägger fram förslag
              som ökar samverkan och dialogen mellan de två viktiga näringarna
              i norra Sverige rennäringen och skogsbruket.
            </seg>
            <seg xml:id="i-b804417569ea2513-0">
              Till exempel när det gäller tillståndskrav för avverkning inom
              svårföryngrad skog är flera tunga remissinstanser negativa för
              att de saknar bland annat ett klarläggande av den geografiska
              utsträckningen av renskötselområdet.
            </seg>
            <seg xml:id="i-3a13f694d85d7398-0">
              Betydelsen av rennäringen som allmänt respektive enskilt intresse
              är fortfarande luddig. I det sammanhanget kan jag rekommendera
              utskottets ledamöter att läsa betänkandet från Rennäringspolitiska
              kommittén 2001. Både jag och Ola Sundell var med i det arbetet.
              Det är värt att läsa.
            </seg>
            <seg xml:id="i-baf054b3608b12ff-0">
              Flera instanser har pekat på en ökad risk för negativa konsekvenser
              för känsliga natur- och kulturmiljöer.
            </seg>
            <seg xml:id="i-c3602c530c3c857d-0">
              Jag är intresserad av hur ni inom borgerligheten kan vara så
              säkra i er bedömning att inga negativa konsekvenser uppstår för
              rennäringen, naturvården och kulturmiljövården med dessa förslag
              när flera tunga remissinstanser är tveksamma. Är ni förblindade
              av regelförenklingarna som ni ändå inte har lyckats särskilt bra
              med, eller varför lyssnar ni inte på kritik? Jag kan förstå att
              ni inte vill lyssna på oppositionen, men ni kan väl lyssna på
              experterna som ni anlitar.
            </seg>
            <seg xml:id="i-c9bce2f785affad8-0">
              Jag vill också ha svar på vilka åtgärder som regeringen föreslår
              för att ytterligare förbättra förutsättningarna för ett bra samråd,
              god dialog och samverkan.
            </seg>
            <seg xml:id="i-d5d0b18f3d1641f0-0">
              Herr talman! Ytterligare förslag i propositionen handlar om dialog
              mellan skogsbruk och rennäring. Här vill jag fråga varför ni inte
              inför informationsplikt i hela renskötselområdet.
            </seg>
            <seg xml:id="i-a5e25cd554126d84-0">
              Tyvärr tar ni inte ett helhetsansvar utan ni duttar lite här
              och där. Som jag sade tidigare uppstår det problem när den geografiska
              utbredningen av renskötselområdet inte är klarlagd.
            </seg>
            <seg xml:id="i-a0e67a373ef57c5b-0">
              Jag är rädd för att detta skapar ökad konfliktyta i stället för,
              som jag tror att vi alla är överens om, behov av mer dialog och
              samråd och ökad respekt för varandras näringar.
            </seg>
            <seg xml:id="i-0f73d723976bf1c1-0">
              Det behövs också stöd för att ta fram renbruksplaner i alla samebyar
              som är ett ypperligt verktyg för att skapa samverkan och samsyn.
              Skogsstyrelsen behöver ökade resurser för att hantera det nya
              som kommer med dessa förändrade förslag.
            </seg>
            <seg xml:id="i-7dd3a9c0473e5d9c-0">
              Herr talman! Jag vill faktiskt vara lite positiv också. Samrådet
              mellan skogsbruk och rennäring har utvecklats bra under 2000-talet.
              Det finns med som krav i certifieringsinstrumenten för skogsbruket,
              och Skogsstyrelsen har haft många bra utbildningar tillsammans
              med Sametinget.
            </seg>
            <seg xml:id="i-489c8a44e364ad87-0">
              LRF och skogsägarna har tillsammans med Svenska Samernas Riksförbund
              haft bra samverkansprojekt. Mer av sådant behövs, och det kan
              regeringen skapa förutsättningar för.
            </seg>
            <seg xml:id="i-0f2b46b37334516e-0">
              Det var precis sådant som Rennäringspolitiska kommittén föreslog
              2001 för att lösa de konflikter som finns när man brukar och finns
              på samma marker.
            </seg>
            <seg xml:id="i-797b5d334f3b2e9d-0">
              Till sist måste jag kommentera rennäringen som allmänt och enskilt
              intresse. Här lägger regeringen inte fram ett enda nytt förslag.
              Utredningen som ligger till grund för propositionen lägger fram
              ett antal förändringsförslag, och ni väljer att inte göra någonting.
            </seg>
            <seg xml:id="i-a454285facde005c-0">
              Remissinstanserna är i och för sig negativa till utredningens
              förslag. Men då handlar det om att mycket saknas i analyser och
              inte minst klargörande om rennäringens utbredning och innebörd
              liksom när det gäller betydelsen av rennäringen som allmänt respektive
              enskilt intresse.
            </seg>
            <seg xml:id="i-ce86df9bd5d6efbe-0">
              Detta är en av de knäckfrågor som en regering har att hantera,
              och ni har inte lyckats med det.
            </seg>
            <seg xml:id="i-93d7fb93cc739513-0">
              Samernas ställning, rennäringens betydelse och skogsbrukets betydelse
              för hela Sverige och inte minst för norra Sverige kräver mod,
              helhetssyn och breda politiska överenskommelser av oss politiker.
            </seg>
            <seg xml:id="i-928a06c27899ccf9-0">
              Ni kommer med ett hafsverk med några förändringar, några bra
              som vi står bakom, men helheten känns inte genomarbetad och färdigberedd
              tyvärr. Därför, herr talman, yrkar jag bifall till reservation
              1.
            </seg>
          </u>
          <note type="speaker" xml:id="i-e75007034f7ba4a1-0">
            Anf. 174 JACOB JOHNSON (v):
          </note>
          <u who="jacob_johnson_8077eb" xml:id="i-a8853b02f1b509cf-0">
            <seg xml:id="i-a5c6961104fb865a-0">
              Herr talman! Skrivningarna om svårföryngrad skog i skogsvårdslagen
              har funnits sedan 1903, och de finns enligt Skogsstyrelsen kvar
              där på grund av försiktighetsprincipen eftersom man inte vet vad
              som skulle hända med dessa områden vid exploaterande skogsbruk.
              Dessa områden med svårföryngrad skog innehåller generellt sett
              mer gammal skog med höga biologiska värden.
            </seg>
            <seg xml:id="i-bf292431c78c8b4c-0">
              Regeringen föreslår nu en förändring av lagen om svårföryngrad
              skog och skyddsskog, vilket innebär att kravet på tillstånd till
              avverkning av skog inom dessa områden upphävs och ersätts med
              lagens generella krav på att underrätta Skogsstyrelsen om planerade
              avverkningar anmälningsplikt. Därmed upphävs de områden som i
              dag klassas som skyddsskog respektive svårföryngrad skog.
            </seg>
            <seg xml:id="i-5b4a919e2094767f-0">
              Skyddsskogen utgörs av skogsområden i södra Sverige, i Skåne,
              Blekinge och Halland, belägna inom områden där sandflykt förekommer.
              Sandflykt är ett naturligt fenomen i vissa områden med sitt eget
              naturliga ekosystem, och det anses inte längre finnas skäl att
              genom skogsplantering förhindra eller försvåra naturliga processer
              i sådana områden. Samtliga remissinstanser som har yttrat sig
              är positiva till den delen av regeringens förslag.
            </seg>
            <seg xml:id="i-21b613d31ca47dec-0">
              Områden med svårföryngrad skog utgörs dels av Öland och Gotland,
              dels av områden i norra Sverige, oftast nedanför den fjällnära
              skogen och oftast inom de marker som utnyttjas av rennäringen.
              När det gäller avskaffandet av tillståndsplikten för avverkning
              inom dessa områden har remissinstanserna i viktiga avseenden olika
              ståndpunkter, framför allt när det gäller den norra delen av Sverige.
              De tillstyrker att tillståndsplikten för avverkning på Öland och
              Gotland kan ersättas med anmälningsplikt, däremot, som sagt, inte
              när det gäller norra Sverige där det finns olika åsikter. Till
              exempel Sametinget motsätter sig det bland annat för att det får
              negativa konsekvenser för rennäringen samt för natur- och kulturvården.
            </seg>
            <seg xml:id="i-6d1df683b4deb71d-0">
              Anledningen enligt regeringen är att det inte längre behövs några
              särskilda bestämmelser mot avverkning i svårföryngrad skog i och
              med dagens kunskap om de komplexa sambanden som råder mellan ekonomi,
              metoder och tekniker. Men regeringen har inte tagit hänsyn till
              Gränsskogsutredningens förslag om att det i lagen förs in ett
              generellt förbud mot avverkning om återväxten inte kan tryggas
              på grund av skogsbeståndets ogynnsamma läge. Regelrådet har också
              avstyrkt förslaget i och med att konsekvensutredningen är bristfällig.
              Regeringen tror att förändringen kommer att leda till administrativa
              lättnader för skogsägarna. Men vi bedömer, i likhet med flera
              remissinstanser, att förslaget snarare kommer att medföra administrativt
              merarbete.
            </seg>
            <seg xml:id="i-b8d6371e3028046b-0">
              Vi kan alltså ställa oss bakom att gränserna för skyddsskog upphävs.
              Däremot tycker vi inte att det finns tillräckliga argument för
              att nu avskaffa tillståndsplikten för avverkning i områden med
              svårföryngrad skog. Denna skog är viktig för såväl natur- som
              kulturmål. Andelen skyddsvärd skog i dessa områden är generellt
              sett större eftersom det finns mer gammal skog med höga biologiska
              värden i dessa områden. Ett avskaffande av tillståndsplikten riskerar
              därmed ytterligare steg bort från att nå miljökvalitetsmålet om
              levande skogar. Risken är också att Skogsstyrelsen inte hinner
              granska anmälningarna innan avverkningarna påbörjas, och ytterligare
              resurser för merarbete till Skogsstyrelsen aviseras inte av regeringen,
              vilket är olyckligt.
            </seg>
            <seg xml:id="i-4efec7403b66b6a3-0">
              Det är även olämpligt att avskaffa områdena för skyddsvärd skog
              i norra Sverige med hänvisning till rennäringens intressen då
              som vi hört Ann-Kristine Johansson säga renskötselområdets geografiska
              utsträckning och innebörd samt betydelsen av rennäringen som allmänt
              respektive enskilt intresse inte tillräckligt har klarlagts.
            </seg>
            <seg xml:id="i-c5fee43e086ff86d-0">
              Dessutom framgår det av Gränsskogsutredningen att utredaren på
              grund av bristande tid i sitt arbete inte haft möjlighet att kalla
              samman en grupp av experter och sakkunniga som stöd i sitt arbete.
            </seg>
            <seg xml:id="i-555cb8d809413998-0">
              Herr talman! Sammanfattningsvis anser alltså även jag att förslaget
              bör återremitteras. Jag yrkar bifall till reservation 1.
            </seg>
          </u>
          <note type="speaker" xml:id="i-22e84f9191dc1d72-0">
            Anf. 175 TINA EHN (mp):
          </note>
          <u who="tina_ehn_f52113" xml:id="i-b806e3defe07b7dc-0">
            <seg xml:id="i-9b314f9cffb6fa6c-0">
              Herr talman! Det blir en del upprepningar här. Det handlar alltså
              om MjU28 Gränser i skog .
            </seg>
            <seg xml:id="i-4f1a85b23e330918-0">
              Enligt förslaget ersätts avverkningstillståndet med en anmälan.
              Det handlar då om inre Norrland och Gotland. Det medför också
              att ett viktigt rådrum för att hinna ta ställning till behovet
              av att skydda skog tas bort. Vi anser inte att det finns tillräckliga
              argument för att avskaffa tillståndsplikten för avverkning i områden
              med svårföryngrad skog i norra Sverige.
            </seg>
            <seg xml:id="i-bf212096c57e27fe-0">
              Andelen skyddsvärd skog i de här områdena är större då det generellt
              finns mer gammal skog med stora biologiska värden. Med ett borttagande
              av den här plikten finns risken att mer skyddsvärd skog avverkas.
              Det innebär ytterligare ett steg bort från miljökvalitetsmålet
              Levande skogar. Trycket på de här skogarna ökar.
            </seg>
            <seg xml:id="i-491e614b0e7ecd48-0">
              Skogsstyrelsens bedömning är att det med hänsyn till rennäringens
              intressen är olämpligt att avskaffa områdena för skyddsvärd skog
              i norra Sverige.
            </seg>
            <seg xml:id="i-27c0832bdd65434c-0">
              Regeringens förslag innebär att det inte längre kommer att ställas
              krav på redovisning av den planerade avverkningen inom renskötselområden
              utanför åretruntmarkerna. Regeringen föreslår också en informationsplikt
              eller motsvarande gentemot samebyarna i samband med avverkningen.
              Den ska begränsas till åretruntmarkerna. Detta är lite märkligt.
              Man kan tycka att den skulle kunna gälla i hela renskötselområdet.
            </seg>
            <seg xml:id="i-5d6653fe9f0f585d-0">
              Skogsbruket och rennäringen är två areella näringar som ofta
              nyttjar samma mark och som påverkar varandra. Det behövs uppmuntran.
              Man behöver också skapa en förståelse. Vidare behövs det tydliga
              regelverk. Men det som regeringen föreslår riskerar i stället
              att skapa nya svårigheter inom renskötselområdet. I praktiken
              innebär propositionen en försvagning av de samiska rättigheterna.
            </seg>
            <seg xml:id="i-158dd30c3ee40434-0">
              Genom den nya lagstiftningen förlorar samebyarna sina möjligheter
              att överklaga Skogsstyrelsens avverkningstillstånd. De kan inte
              längre gå till domstol och få tillståndet överprövat till exempel.
            </seg>
            <seg xml:id="i-b6c733db945c1b57-0">
              Regeringen slarvar över frågan. I Gränsskogsutredningens sammanfattning
              påpekar utredaren att han på grund av bristande tid inte haft
              möjlighet att kalla samman en grupp av experter och sakkunniga.
            </seg>
            <seg xml:id="i-827a9cf6c03e5158-0">
              Syftet ska delvis vara att minska byråkratin. Men om det här
              förslaget går igenom kan man se det som något som också kan öka
              Skogsstyrelsens arbetsbelastning. Myndigheterna behöver förbättra
              sina samrådsrutiner och skapa tydliga arbetsformer. Arbetssituationen
              på länsstyrelserna kan också påverkas.
            </seg>
            <seg xml:id="i-b4ec3ccac640fdcf-0">
              Vi anser att regeringen underskattar konsekvenserna för myndigheternas
              arbete. Redan i dag förekommer det att myndigheterna av tids-
              och resursskäl inte hinner behandla avverkningsanmälningar på
              ett adekvat sätt, kan man säga.
            </seg>
            <seg xml:id="i-9ec2608ee459faaf-0">
              Också röjning och gallring kan få negativa konsekvenser för den
              biologiska mångfalden och andra viktiga naturvärden detta behöver
              beaktas och bör kanske inte tillåtas i fjällnära skog.
            </seg>
            <seg xml:id="i-8448232cafb01e96-0">
              Större hänsyn behöver även tas till miljöaspekter när det gäller
              skogsbilvägar och sådant. Också de påverkar den biologiska mångfalden.
              Det finns också en risk för fragmentering av skogsområden och
              andra naturvärden.
            </seg>
            <seg xml:id="i-576a7e4acf7804c1-0">
              Regeringens förslag innebär dessutom att tillstånd till avverkning
              får ges på en sammanhängande yta som är mindre än 20 hektar utan
              att det finns särskilda skäl till det. Även mindre avverkningar
              kan ha negativa konsekvenser, men det har kanske inte med storleken,
              antalet hektar, att göra.
            </seg>
            <seg xml:id="i-3a28aa77a7df95eb-0">
              En annan sak i förslaget är att straffskalan ska ändras. Regeringen
              föreslår att överträdelser av föreskrifterna om skyldighet att
              underrätta Skogsstyrelsen om avverkning ändras till böter tidigare
              fanns fängelsestraff på straffskalan och detta kan få konsekvenser
              för prioriteringarna hos aktörerna i rättssystemet. Därför bör
              straffskalan inte ändras på det sätt som regeringen föreslår.
              Det finns andra sätt att lösa problemet, till exempel genom att
              lyfta in vissa regler i föreskrifter eller förordningar som beslutas
              av regeringen.
            </seg>
            <seg xml:id="i-fda51fa8fa14b7f3-0">
              Vi noterar att paragrafen om restriktionerna vid avverkning inom
              renskötselns åretruntmarker är formulerad som ett förbud. Men
              det finns inga straffsanktioner. Lagrådets kommentar är att regeringens
              förslag innebär att den som har synpunkter i större utsträckning
              får förlita sig till skogsmarksägarens ställningstaganden.
            </seg>
          </u>
          <note xml:id="i-9c01475a435a7641-0">
            Avslutningsvis yrkar jag bifall till reservation 1.
          </note>
          <note type="speaker" xml:id="i-32f13580681fcfad-0">
            Anf. 176 OLA SUNDELL (m):
          </note>
          <note xml:id="i-fbc616785d6c0aae-0">
            Herr talman! Jag yrkar bifall till utskottets förslag i betänkandet
            och avslag på samtliga reservationer.
          </note>
          <u who="ola_sundell_5b1b78" prev="cont" xml:id="i-268638840f8698f8-1">
            <seg xml:id="i-5475538e5fcb3789-0">
              Det är ett ganska snårigt förslag som utskottet har haft att
              behandla. När jag här lyssnat på oppositionen förstärks den bilden;
              det kan jag lugnt säga.
            </seg>
            <seg xml:id="i-7a1949c78f9f3b4d-0">
              Enkelt uttryckt innebär förslaget tre saker:
            </seg>
            <seg xml:id="i-3ce98e8464f5c423-0">
              Jag skulle kunna avsluta mitt anförande där, för det är egentligen
              innehållet i de tre delarna. Men när det gäller gränsen för svårföryngrad
              skog är det så att man när gränsen tillkom, 1923, såg risken att
              skogen skulle flytta nedåt, att fjället skulle öka i omfattning.
              Det var det ena. Det andra var att det på den tiden var naturlig
              föryngring som gällde. På de aktuella höjdlägena är det ganska
              svårt att på naturlig väg åstadkomma en ändamålsenlig föryngring,
              särskilt som man på den tiden inte heller hade markberedningsåtgärder.
              Syftet var alltså verkligen gott så det här fyllde sin uppgift
              just på den tiden.
            </seg>
            <seg xml:id="i-b844250cae27dc3b-0">
              Det som hänt är att vi i dag har ett bättre plantmaterial. Vi
              har också bättre metoder för att sätta plantor och åstadkomma
              bra föryngringar. Dessutom har klimatförändringen gjort att det
              numera är varmare så fjället krymper det ökar alltså inte. Därför
              har man ansett att regeln i fråga helt och hållet spelat ut sin
              roll. Det är den väldigt enkla bakgrunden till borttagandet av
              den.
            </seg>
            <seg xml:id="i-af0c4be0fc80073f-0">
              Vad man tjänar i den delen är att det blir en mindre administrativ
              börda. Det blir mindre regelkrångel, förstås till förmån för brukarna.
              Jag har ingen påverkan när det gäller natur- och kulturmiljö och
              ingen påverkan när det gäller renskötsel ingenting. Det är i stället
              så att vare sig du befinner dig inom gränsen för svårföryngrad
              skog eller bedriver skogsbruk i Småland, eller vad det nu än är,
              måste du leva upp till lagkravet i dessa delar: återplantering
              och, naturligtvis, kultur- och naturmiljöaspekterna. Det som var
              så krångligt är alltså så enkelt.
            </seg>
            <seg xml:id="i-1ee80a4d914e7cd2-0">
              När det gäller den fjällnära skogen sker ingen förändring där,
              utan det är tillstånd som tidigare. Jag ska dock redovisa lite
              grann när det gäller åretruntmarkerna. Det är två saker; en sak
              har tillkommit. Det är att en bestämmelse införs som innebär att
              man kan införa förbud mot skogsavverkning om det medför att tillåtet
              antal renar inte kan hållas på grund av skogsåtgärden. Myndigheten
              har alltså möjlighet att förbjuda avverkning. Det är ett regelverk
              som inte fanns tidigare och som är en skärpning. Det var det ena.
              Det andra är att man i denna anmälan ska redovisa vad man tänker
              göra för att tillgodose rennäringens intressen. Det är alltså
              två punkter som, skulle jag säga, gagnar renskötseln.
            </seg>
            <seg xml:id="i-a000352ae6a2dfde-0">
              Strukturellt skulle jag säga att det som är positivt med detta
              är att åretruntmarkerna helt och hållet kopplas ihop med renskötselfrågorna.
              När det gäller de övriga är det en miljö- och kulturfråga när
              det gäller den fjällnära skogen, och när det gäller det svårföryngrade
              området blir det helt och hållet en vanlig skogsfråga, varken
              mer eller mindre. De lite högljudda kommentarerna från oppositionen
              i inledningen är alltså i mina ögon lite oförklarliga mot bakgrund
              av vad vi vet att dessa regelförändringar kommer att innebära.
            </seg>
            <seg xml:id="i-b8b70be127c371bd-0">
              Till sist är det också några bestämmelser som lyfts upp till
              lag. Det är att skogsbruk på impediment förbjuds. Så har det i
              praktiken varit tidigare, men nu blir det lag. Viss högsta hyggesstorlek
              inom det fjällnära området blir också lagbundet. Även förbud mot
              hyggesplöjning i hela landet blir lag samt förbud mot främmande
              trädslag i det fjällnära området.
            </seg>
            <seg xml:id="i-230fb4e18ed6e3eb-18">
              (Applåder)
            </seg>
          </u>
          <note type="speaker" xml:id="i-391973e29aae54b1-0">
            Anf. 177 ÅKE SANDSTRÖM (c):
          </note>
          <u xml:id="i-05ffda182ce487f1-1" next="cont" who="unknown">
            <seg xml:id="i-05b8f63fbe3b09e9-0">
              Herr talman! Det är alltid intressant med skogsdebatter, och
              detta är den sista skogspolitiska debatt jag för min del får vara
              med om. Jag vill börja med att tacka för samspråket och samarbetet
              med övriga ledamöter i miljö- och jordbruksutskottet.
            </seg>
            <seg xml:id="i-b05661b2c74ad40d-0">
              Detta betänkande är till sitt namn, Gränser i skog , väldigt
              yvigt och mångtydigt. Det är de facto en svävande titel. Det finns
              massor av gränser i skogen mellan bestånd, mellan markägare och
              så vidare och det är om detta betänkandet handlar. Man tar bort
              en gräns som har funnits sedan 1923. Väster om denna gräns ansåg
              man som bekant att det var svårt att bedriva skogsbruk och klara
              återbeskogningen. Man hade också regler som till exempel gratis
              stämpling innanför denna gräns tidigare.
            </seg>
            <seg xml:id="i-fde97347eadeedcd-0">
              Som Ola Sundell sade har dock forskning, beprövad erfarenhet
              och klimatförändringar gjort att lagen har överlevt sig själv.
              Skogsnäringen är fullständigt överens om detta, och det har jag
              respekt för. Sedan kopplade man ihop lagen med den överklagandemöjlighet
              rennäringen hade. Denna koppling gjordes långt efter att lagen
              tillkom. Vad som också har hänt är att skogsförslagen har omarbetats
              ett antal gånger, och vi har fått en miljöbalk som också är tillämplig.
            </seg>
            <seg xml:id="i-f012e67ff888dbd0-0">
              I detta förslag har som sagt tillståndsplikten ersatts med en
              anmälningsplikt där den sökande ska ange hur man ska göra för
              att tillgodose rennäringens intressen. Vad gällde ljudnivån och
              utgångshastigheten på Ann-Kristine Johanssons inlägg fick jag
              närmast bilden av att detta är en total förändring av hela området.
              Så är det inte. Jag ska återkomma till ett par av reservationerna,
              för jag tror faktiskt att det finns en del missförstånd med i
              behandlingen av detta ärende.
            </seg>
            <seg xml:id="i-3d7da69c5652e16b-0">
              Vill någon i en replik tala om för mig hur stor och omfattande
              den fjällnära skogen är och vilket område det är i förhållande
              till gränsen för den skyddsvärda skogen? Jag begär inte att någon
              ska göra det, så jag svarar själv: Omfattningen av den fjällnära
              skog som inte berörs av detta förslag är 3,1 miljoner hektar.
              Det är 3,1 miljoner hektar, och här låter det som om hela världen
              skulle ramla samman. Största delen av de ytor ni talar om får
              alltså ingen regelförändring. Jag tror alltså att det är ett missförstånd
              på denna punkt. Det är ett stort område där 6 0007 000 privata
              markägare driver och måste driva ett lönsamt skogsbruk.
            </seg>
            <seg xml:id="i-19597dae001a258f-0">
              Herr talman! Hänsynen till rennäringen vid skogsbruk är viktig,
              och detta har utretts i flera omgångar. Det vet de ledamöter som
              satt med i den rennäringspolitiska utredningen. Vi har utrett
              detta i 15 år i det här landet, till högre kostnad än 15 miljoner
              betydligt högre. Jag har varit rätt mycket inkopplad på detta
              de senaste tre åren, och de möjliga förslagen till renbruksplaner
              och motsvarande renbetesavtal på markägarsidan är något intressant
              som ska övervägas framöver. Det ställer jag upp på.
            </seg>
            <seg xml:id="i-11e55469e68e44ba-0">
              Samråden är som sagt viktiga, och Skogsstyrelsen har fått i uppdrag
              att utvärdera hur samrådsförfarandet hittills har skett. Där finns
              en liten nyhet, och det är att det ska finnas skriftligt på att
              man har kallat båda parter till samråd. Så har det faktiskt inte
              fungerat på detta område, som jag känner rätt väl, och det är
              jätteviktigt. Jag har nämligen kommit fram till och det är inte
              särskilt revolutionerande att båda parter måste vara med om man
              ska samråda.
            </seg>
            <seg xml:id="i-eb59fffb4af4709b-0">
              Jag vill ställa frågor beträffande reservationerna 1 och 2. I
              reservation 1 står det i andra stycket: Det är i dag olämpligt
              att avskaffa områdena för skyddsvärd skog i norra Sverige med
              hänvisning till rennäringens intressen. Det är fullständigt gripet
              ur luften; det ska inte avskaffas några områden. Vad vi tar bort
              är en gammal lag som inte har någon biologisk betydelse på något
              sätt. Jag hoppas att någon kan kommentera den delen.
            </seg>
            <seg xml:id="i-0a9b01eaa16e62e6-0">
              Det som gjorde att jag hoppade rakt upp fanns dock i reservation
              2 från Vänstern och Miljöpartiet. Man säger att dessa 7 000 privata
              markägare på dessa 3,1 miljoner hektar inte ska få röja och gallra
              det som är skötselnödvändigt för skogen. De ska inte få röja och
              gallra skogen, för det kan skada den biologiska mångfalden. Eftersom
              jag har hållit på med detta så länge och läst rätt många poäng
              skulle jag gärna vilja veta: I vilken dokumenterad forskning,
              kära vänner från Vänstern och Miljöpartiet, kan man påstå att
              röjning och gallring även i höjdlägen skulle vara negativt för
              den biologiska mångfalden?
            </seg>
            <seg xml:id="i-e530b6c59196b59a-0">
              Detta är mina små funderingar. Jag tycker som sagt att det är
              rätt att markägare inte behöver ha någon förmyndare för att bedriva
              sitt skogsbruk och bruka sin mark. Vi har lagstöd och lagskydd
              via skogsvårdslagen och miljöbalken. Jag tror säkert att samrådsfrågorna
              med rennäringens intressen ska gå bra att lösa. Det krävs som
              sagt att båda bjuder upp till dans om det ska bli något på den
              punkten.
            </seg>
            <seg xml:id="i-ad0d6b69ab01703d-0">
              Därmed yrkar jag bifall till utskottets förslag och avslag på
              motionerna. Jag vill dock gärna få svar på mina funderingar om
              reservationerna.
            </seg>
          </u>
          <note xml:id="i-514635f2829a85e0-0">
            Anf. 178 ANITA BRODÉN (fp):
          </note>
          <u prev="cont" who="unknown" xml:id="i-06b769168bdecc47-1">
            <seg xml:id="i-66a07b980365bf19-0">
              Herr talman! Vi har en otrolig rikedom i våra skogar, såväl nationalekonomiskt
              som ekologiskt, kulturellt och socialt. Här finns ett skafferi
              för både människor och djur. Detta har vi ett ansvar att vårda
              och förvalta för kommande generationer.
            </seg>
            <seg xml:id="i-4e5390298e095eeb-0">
              Det betänkande som vi nu diskuterar syftar till en förenkling,
              ett tydliggörande om miljökvalitetsnormer, hänsyn till samerna
              och till en överföring och ett tydliggörande av lagen. I skogsvårdslagen
              förs det in bestämmelser som nu finns i skogsvårdsförordningen
              och i vissa föreskrifter.
            </seg>
            <seg xml:id="i-0e5897d742fbd93c-0">
              I förenklingsarbetet för skogsavverkning är det inte minst med
              tanke på kommande generationer ett ansvar för oss att säkra den
              fjällnära och svårföryngrade skogen och den biologiska mångfalden.
              Därför är det viktigt att lyfta fram regeringens intentioner att
              regelförenklingen för skogsbruket inte innebär någon förändring
              av skyddet av de värden som vi är överens om att skydda.
            </seg>
            <seg xml:id="i-82996583a2399d5d-0">
              Det kommer fortsättningsvis att krävas tillstånd för att avverka
              skog som avgränsats som fjällnära skog. Detta har bedyrats av
              föregående talare, och vi hörde också att där finns 3,1 miljoner
              hektar. Skogsstyrelsen har rätt att avslå ansökan både när det
              medför förorening eller störning, när en gränsvärdesnorm inte
              följs och när det är oförenligt med natur- och kulturintressen.
              Dessutom ska brukaren redovisa hur återväxten ska tryggas. Avverkning
              får inte ske när återväxt inte kan tryggas.
            </seg>
            <seg xml:id="i-04a8f627466fa160-0">
              Herr talman! Det har talats en del om samerna och hänsyn till
              samerna här i kväll. Den kommer på många sätt att öka. Det är
              enbart genom dialog och samverkan mellan skogsbruk och rennäring
              som de knutar som fortfarande finns kvar kan lösas upp. Samråd
              ska fortsatt gälla för berörda samebyar. Här har nu Skogsstyrelsen
              fått ett speciellt uppdrag. Det handlar om att följa upp hur samrådet
              mellan skogsbruk och rennäring fungerar och att tillsammans med
              Sametinget främja dialog och samverkan.
            </seg>
            <seg xml:id="i-a60ad80f16e4b350-0">
              Nu införs dessutom, som vi också har hört här i kväll, en skyldighet
              att vid avverkning av skog redovisa vad man avser att göra för
              att just tillgodose rennäringens intressen. Om det skulle medföra
              väsentligt bortfall av renbete blir det ett uttryckligt förbud
              mot avverkning. Skogsägaren ska dessutom redovisa uppgifter om
              hur man kan tillgodose naturvårdens och kulturmiljövårdens intressen.
            </seg>
            <seg xml:id="i-3619897600e930df-0">
              Herr talman! I den svårföryngrade skogen har skogsbruket fungerat.
              Vi har sedan 1923 haft en lag som har krävt tillstånd. Jag tycker
              att Ola Sundell på ett föredömligt sätt drog den historiken och
              redogjorde för den skillnad som vi nu har att anpassa oss till
              och för de olika förutsättningarna.
            </seg>
            <seg xml:id="i-8428092787ce26d1-0">
              Med den tillståndsplikt som hittills råder godkänns i dag 7595
              procent av alla ansökningar utan krav på kompletteringar. I samband
              med att underrättelse görs ska Skogsstyrelsen beakta frågor om
              hänsyn till naturvården, kulturmiljövården och rennäringen. Skogsstyrelsen
              kan precis som vid tillståndsprövning besluta om avverkningsförbud
              eller begära information eller inventeringar.
            </seg>
            <seg xml:id="i-1068e36f993dcf1c-0">
              Förslaget att tillstånd nu ersätts med underrättelse kommer naturligtvis
              att innebära förenklingar. När den första administrativa processen
              har gåtts igenom är det givetvis förenklingar. Men detta är viktigt
              att påpeka för att samtidigt säkerställa hänsynen till natur-
              och kulturvärden har Skogsstyrelsen fått ytterligare ett uppdrag.
              Det är ett mycket viktigt uppdrag, nämligen att redovisa hänsynen
              till svårföryngrad skog. Jag utgår därför från att regeringen
              noggrant följer upp detta och att vi kan säkerställa att natur-
              och kulturvärden skyddas och att skyddsvärd skog inte avverkas.
              Denna del kommer Folkpartiet att följa upp mycket noga, då vi
              under tidigare år har reagerat väldigt starkt i de fall där skyddsvärd
              skog har avverkats och man inte har tagit denna viktiga hänsyn.
            </seg>
            <seg xml:id="i-b7c865c87a7f9a4f-0">
              Jag vill också passa på att tacka Ola Sundell, som slutar och
              som för ett litet ögonblick sedan höll sitt sista anförande här
              i kammaren. Ett varmt tack för det du har bidragit till!
            </seg>
          </u>
          <note xml:id="i-3d3f859a058535c0-0">
            Med detta, herr talman, yrkar jag bifall till utskottets förslag
            och avslag på samtliga reservationer.
          </note>
          <note type="speaker" xml:id="i-4a41360857721261-0">
            Anf. 179 TINA EHN (mp) replik:
          </note>
          <u who="tina_ehn_f52113" xml:id="i-b806e3defe07b7dc-1">
            <seg xml:id="i-6c18ad4a09d2dcd4-0">
              Herr talman! Jag begärde ordet för att säga några saker. En av
              dem var precis det som Anita också sade. Jag skulle vilja tacka
              både Ola och Åke för era kunskaper. Det här är er sista debatt.
              Jag kommer att sakna er. Jag har väldigt stor respekt för er kunskap.
            </seg>
            <seg xml:id="i-4964387d76e5dd9a-0">
              Åke brukar alltid debattera i skogsfrågor, och han begärde svar
              från oppositionen om ett par saker. Jag skulle vilja ge ett svar,
              även om det sker som replik på Anita Brodén. Det ena handlade
              om reservationen om röjning och gallring. Förslaget till ny lydelse
              av lagtexten innebär ju att röjning och gallring kan ske i fjällnära
              skog utan tillstånd. I reservationen säger vi att vi anser att
              röjning och gallring som kan få negativa konsekvenser för den
              biologiska mångfalden eller andra viktiga naturvärden inte bör
              tillåtas i fjällnära skog. Det är inte riktigt samma sak som att
              aldrig tillåta någon gallring eller röjning, men vi ser en risk
              med att man tar bort tillståndskravet.
            </seg>
            <seg xml:id="i-da46354527b4a387-0">
              Jag ville också säga att vi delar Skogsstyrelsens bedömning att
              det är olämpligt att avskaffa områden för skyddsvärd skog i norra
              Sverige med hänvisning till rennäringens intressen. Där lutar
              vi oss mot vad Skogsstyrelsen har uttalat om detta.
            </seg>
            <seg xml:id="i-1413990234f9d6a1-0">
              Anf. 180 ANITA BRODÉN (fp) replik:
            </seg>
            <seg xml:id="i-cf7385071d513d0e-0">
              Herr talman! Tack, Tina Ehn, för att de här frågorna fick svar!
              Tack också Åke! Jag vill givetvis också framföra ett tack till
              dig.
            </seg>
            <seg xml:id="i-513704d9ee21e571-0">
              Jag vill passa på att kommentera det Tina Ehn sade eftersom Åke
              är förhindrad att göra det.
            </seg>
            <seg xml:id="i-14ae695a17f5de88-0">
              Jag utgår från att den utredning som nu Skogsstyrelsen har fått
              på sitt bord, att se över och följa upp natur- och naturvårdshänsyn
              och hänsynen till kulturmiljövården, också har stora möjligheter
              att titta på vad detta får för konsekvenser. Det finns med, skulle
              jag vilja säga.
            </seg>
          </u>
          <note type="speaker" xml:id="i-2f99921725281750-0">
            Anf. 181 IRENE OSKARSSON (kd):
          </note>
          <u who="christina_oskarsson_258320" xml:id="i-e480ddd0730a41eb-1">
            <seg xml:id="i-d3c90fe5d3da513f-0">
              Herr talman! Ja, det börjar bli lite snårigt när det gäller vem
              som kommenterar vem.
            </seg>
            <seg xml:id="i-c7bebd72bc509be5-0">
              Men nu gäller det gränser i skog. Det här betänkandet visar att
              regelförenklingar kan göras utan att äventyra vare sig miljö,
              kultur eller bevarandet av skogar. Betänkandet visar också på
              att saker skett i vår natur medan vi och våra tidigare kolleger
              har suttit här och på ett sätt låtit tiden gå. Det har ju visat
              sig att de här delarna till stor del är överspelade på grund av
              naturen själv.
            </seg>
            <seg xml:id="i-7cb53b314093a808-0">
              Jag kan inte låta bli, herr talman, att citera ur det särskilda
              yttrandet från Vänstern. Det står:
            </seg>
            <seg xml:id="i-6d0ef93599367eeb-0">
              I dagsläget har tillståndsplikten en avskräckande effekt. Risken
              är att Skogsstyrelsen inte hinner granska anmälningarna innan
              avverkningen påbörjas.
            </seg>
            <seg xml:id="i-ebbe2da4a123572d-0">
              Det här ger i alla fall mig anledning att återigen konstatera
              att det finns en väsentlig skillnad mellan vänsterkartellen, i
              alla fall Vänsterpartiet, och Alliansen när det gäller tilltron
              till markägare och skogsägare, att de vill hantera och förvalta
              sin skog. Det handlar om hur vi ser på människors förmåga att
              faktiskt ta ett egenansvar.
            </seg>
            <seg xml:id="i-912e3fee8e294605-0">
              Sedan står det i betänkandet att den skogslagstiftning som finns
              ska gälla och det har flera talare varit inne på tidigare lika
              för de här områdena som för alla andra skogsområden, vilket betyder
              att avverkning inte kan ske på något annat sätt här än i mina
              bygder, som Ola Sundell var inne på tidigare, eller någon annanstans.
              Hänsyn ska tas enligt gällande lagstiftning. Och naturligtvis
              ska man underrätta Skogsstyrelsen om detta.
            </seg>
            <seg xml:id="i-cd7e2a0b4885d31e-0">
              Herr talman! Jag kan inte låta bli att läsa ytterligare ur betänkandet,
              för att belysa det som jag inledde med, det här med att göra lagar
              och regler överflödiga:
            </seg>
            <seg xml:id="i-c46fa372595e46ac-0">
              Begreppet svårföryngrad skog infördes i skogslagstiftningen 1923.
              Den lagen ersattes av 1948 års skogsvårdslag. Syftet med bestämmelserna
              var ursprungligen att säkerställa en godtagbar föryngring genom
              en särskild prövning av avverkning i skogar i särskilt utsatta
              lägen där det var mycket svårt eller omöjligt att återskapa en
              acceptabel föryngring om avverkningen utfördes på ett olämpligt
              sätt.
            </seg>
            <seg xml:id="i-e00f955e47c75ecf-0">
              Jag ska inte läsa mer. Den som vill kan fortsätta.
            </seg>
            <seg xml:id="i-a3c2b08b1fa916cb-0">
              Utifrån detta har jag svårt att se vad som skulle föranleda oss
              att behålla den här delen i dagens lagstiftning. Ola Sundell har
              redogjort för att vi i dag faktiskt har en helt annan teknik,
              en helt annan plantstatus och helt andra möjligheter att hantera
              skogen och dess föryngring. Problemet är väl snarare i dag att
              skogen klättrar uppför fjället i stället för nedför fjället. Det
              är kanske det som vi borde oroa oss för allra mest, i samband
              med klimatförändringar och annat.
            </seg>
            <seg xml:id="i-260f5e1804bae358-0">
              När det gäller den fjällnära skogen kommer ingenting att hända,
              som flera talare har varit inne på. Mängden skog i det området
              har Åke varit inne på. Han har beskrivit hur oerhört mycket det
              är.
            </seg>
            <seg xml:id="i-3735a1ccf54a417b-0">
              Risken är nu, herr talman, när jag försöker summera det här anförandet,
              att det inte finns någon röd tråd. Det är snarare en krokig fjällbjörk.
            </seg>
            <seg xml:id="i-670e29f23c9fc051-0">
              Jag vill i alla fall konstatera en sak. De farhågor som man med
              en oerhörd emfas har framfört från oppositionens sida vad gäller
              samernas möjligheter att påverka och ha inflytande får mig att
              fundera över om man har läst regeringens förslag eller tagit del
              av betänkandetexten.
            </seg>
            <seg xml:id="i-93a2ca4c9322d4f7-0">
              Det som nu står ger om möjligt samerna större möjligheter att
              påverka än vad de tidigare har haft. Precis som Åke sade tidigare
              måste naturligtvis de samtal som ska föras och det samråd som
              ska ske vara mellan två parter. Detta ska göras med samerna i
              renskötselområdenas åretruntmarker. Och Skogsstyrelsen har fått
              ett antal uppdrag att tillsammans med Sametinget se till att de
              här processerna fungerar på ett genomarbetat sätt.
            </seg>
            <seg xml:id="i-1a55ceb31bd9365d-0">
              Herr talman! Vi kan också konstatera att i det här betänkandet
              har ett antal regler lyfts in i lagstiftningen. Det har blivit
              tydligare. Jag ska inte upprepa vad Ola Sundell sade, men det
              här har faktiskt skärpts en del, vilket oppositionen inte heller
              tycks se.
            </seg>
            <seg xml:id="i-702c6d03d49b407c-0">
              Sammanfattningsvis vill jag, som kristdemokratisk ledamot i miljö-
              och jordbruksutskottet, konstatera att vi i och med det här har
              tagit ännu ett steg i det som är regeringens huvudlinje i de här
              frågorna: Bruka utan att förbruka!
            </seg>
            <seg xml:id="i-6b248d47ccf864bd-0">
              Jag skulle vilja säga: Förvalta med klokskap och se till att
              inte ha mer regler än vad nöden kräver!
            </seg>
            <seg xml:id="i-cd113de127ab7b07-0">
              Utifrån detta kan vi sedan se att vi har produktion, miljö och
              förenkling i en tydlig treenighet som fungerar på ett bra sätt.
            </seg>
            <seg xml:id="i-a54846dbd07ecfc4-0">
              Med detta vill jag önska alla här en glad och skön sommar. Jag
              vill tacka de herrar som nu går härifrån för det som varit och
              önska er lycka till i ert fortsatta värv med andra uppgifter.
            </seg>
          </u>
          <note type="speaker" xml:id="i-d10dd16c8b2667d0-0">
            Anf. 182 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-50de3782b6b36a07-1">
            <seg xml:id="i-f1bc685930c59832-0">
              Herr talman! Jag var tvungen att begära replik på Irene, för
              jag glömde att tacka Ola Sundell och Åke Sandström för fantastiskt
              spännande diskussioner och debatter under alla de år som vi har
              mötts här i riksdagen i olika frågor. Det gäller inte minst i
              skogsfrågor, jaktfrågor och så vidare. Jag vill rikta ett stort
              tack från oss i Socialdemokraterna och oppositionen till er två.
            </seg>
            <seg xml:id="i-1eaeb3334478b8ff-0">
              Samtidigt vill jag, precis som Irene, önska er allihop, utskottskamrater,
              riksdagsledamöter och inte minst personalen, en god och glad sommar
              och en spännande och het valrörelse. Sedan ses vi här igen efter
              den 19 september.
            </seg>
            <seg xml:id="i-d2f353214152d496-0">
              Sedan har jag ett litet medskick. Det är bra att ni i utskottsmajoriteten
              är så tydliga med att ni är säkra på att det här förslaget inte
              kommer att innebära någonting och att samernas ställning stärks.
              Det låter väldigt bra. Jag ser med spänning fram emot att följa
              detta arbete.
            </seg>
          </u>
          <note type="speaker" xml:id="i-ed5593479c399d44-0">
            Anf. 183 IRENE OSKARSSON (kd) replik:
          </note>
          <u who="christina_oskarsson_258320" xml:id="i-e480ddd0730a41eb-2">
            <seg xml:id="i-79a048ee45023d6b-0">
              Herr talman! Jag kan inte låta bli att konstatera att det är
              tur att Alliansen håller lite ordning även i de här frågorna,
              när det gäller att hålla koll på vem som lämnar och när det är
              sommar och så vidare.
            </seg>
            <seg xml:id="i-0c670142051dc477-0">
              Jag tror att vi kan konstatera att vi kommer att ha kontroll
              också över de här frågorna, och vi kommer verkligen att ha sett
              till att myndigheter har fått både resurser, eftersom man förenklar
              på andra områden, och möjligheter att följa upp detta. Jag lovar
              Ann-Kristine Johansson att vi ska hålla ögonen på detta, så att
              det här blir bra.
            </seg>
          </u>
          <note xml:id="i-25979dda45e09d02-4">
            Överläggningen var härmed avslutad.
          </note>
          <note xml:id="i-a7defc98e6ca15df-0">
            13 § Åtgärdsprogram och tillämpningen av miljökvalitetsnormer
          </note>
          <note xml:id="i-a698225fa3084bfe-5">
            Föredrogs
          </note>
          <note type="speaker" xml:id="i-8a13b934b83fb2db-0">
            Anf. 184 ROLAND BÄCKMAN (s):
          </note>
          <u who="roland_backman_770f57" xml:id="i-e94928b00eb73617-0">
            <seg xml:id="i-d0dd2925b5c3f4f2-0">
              Herr talman! Efter en intressant partiledardebatt under förmiddagen
              hamnar kanske resten av dagens debatter lite i skymundan.
            </seg>
            <seg xml:id="i-f64884f0e089f968-0">
              För min del noterar jag att majoritetens företrädare inte längre
              är så intresserade av miljöfrågor. Jag tror i och för sig att
              Maud Olofsson nämnde ordet miljö i förbifarten någon gång. Det
              är alltså ett fornstort intresse som har svalnat.
            </seg>
            <seg xml:id="i-52a7416ff5df6962-0">
              Vi som är här i kammaren från den rödgröna sidan är i alla fall
              intresserade av miljöfrågor och miljöpolitik och miljö i största
              allmänhet.
            </seg>
            <seg xml:id="i-521ba7dcdefbe75e-0">
              I det betänkande som vi ska debattera behandlas regeringens proposition
              Åtgärdsprogram och tillämpningen av miljökvalitetsnormer och två
              följdmotioner med elva yrkanden.
            </seg>
            <seg xml:id="i-93f18242351049ee-0">
              Här föreslås ett förtydligande av att det är myndigheterna och
              kommunerna som ansvarar för att miljökvalitetsnormer följs. Vidare
              föreslås att miljökvalitetsnormer ska ha olika rättsverkan beroende
              på om det är gränsvärdesnormer eller om det är andra normer. De
              möjligheter som miljöbalken ger i fråga om att ställa längre gående
              krav för att följa en miljökvalitetsnorm ska fortsättningsvis
              bara gälla gränsvärdesnormer.
            </seg>
            <seg xml:id="i-f2c79967fba0923e-0">
              Herr talman! Jag vill yrka bifall till reservation 4. Vi socialdemokrater
              anser att regeringen, myndigheter eller kommuner ska få meddela
              generella föreskrifter för insatser mot diffusa utsläpp. Det kan
              vara föreskrifter om förbud, skyddsåtgärder, begränsningar och
              andra försiktighetsmått som behövs för att klara en miljökvalitetsnorm.
              Föreskrifterna ska givetvis alltid ha stöd i ett åtgärdsprogram.
            </seg>
            <seg xml:id="i-ef91e9fc03d3950d-0">
              Regeringen nöjer sig med att konstatera att kommunerna och myndigheterna
              har ansvaret och föreslår inga andra styrmedel för att normer
              ska kunna uppfyllas eller klaras.
            </seg>
            <seg xml:id="i-b96256dc126678de-0">
              Vi socialdemokrater anser att regeringen bör återkomma till riksdagen
              med förslag till de styrmedel som behövs för att miljökvalitetsnormer
              ska klaras inom utsatt tid, till exempel föreskriftsrätt.
            </seg>
            <seg xml:id="i-c245947085aae213-0">
              Den borgerliga majoritetens förslag till förändringar inom området
              miljö har med åren blivit lite otydliga och lite intetsägande.
              Det är hela tiden natur och miljö som får ge vika för andra intressen.
            </seg>
            <seg xml:id="i-544fc75e7d92e4ab-0">
              Skall blir ofta till bör eller möjligtvis till eventuellt i argumentationen.
              De förslag som den borgerliga majoriteten lägger fram är ofta
              luddiga och otydliga och saknar allt som oftast ambitioner och
              framåtanda.
            </seg>
            <seg xml:id="i-095437bf5c1feb8a-0">
              Herr talman! Reservation 4 är viktig. Jag vädjar till majoriteten
              att tänka till innan vi går till omröstning.
            </seg>
          </u>
          <note type="speaker" xml:id="i-39cf886b2b5f90f2-0">
            Anf. 185 WIWI-ANNE JOHANSSON (v):
          </note>
          <u who="wiwi-anne_johansson_8236b4" xml:id="i-5cb6de02ea213ec2-0">
            <seg xml:id="i-3734f8479db26c63-0">
              Herr talman! Jag instämmer med föregående talare. Jag skulle
              naturligtvis kunna ta några minuter och säga det han sade med
              egna ord, men jag väljer att inte göra det. Jag väljer i stället
              att ägna mig åt miljöorganisationernas rätt att överklaga.
            </seg>
            <seg xml:id="i-62c70e5e7f7c689d-0">
              Jag menar att den förändring som man vill se är bra, men inte
              tillräcklig. Den är inte tillräckligt långtgående. Vi menar att
              legitima miljöorganisationer fortfarande utesluts. Det finns organisationer
              som bara har ett fåtal medlemmar men som sedan länge har bedrivit
              ett erkänt miljöarbete i Sverige. För dem kan det finnas legitima
              skäl för lokala grupper att kunna organisera sig även om de inte
              har funnits i tre år för att påverka ett aktuellt beslut som rör
              angelägna lokala intressen.
            </seg>
            <seg xml:id="i-2cee0b95ccf7edf4-0">
              Vi tycker att kravet på att organisationer ska ha bedrivit verksamhet
              i Sverige under minst tre år innebär ett exkluderande som stämmer
              illa med Århuskonventionen och även med unionsrättens regler.
              Att föreningen ska ha varit verksam i Sverige riskerar att strida
              mot just Århuskonventionens ickediskrimineringsprincip i artikel
              3.9. Vi föreslår att det också ges möjlighet till undantag i frågan
              om kravet på föreningens verksamhetstid på liknande sätt som föreslås
              för medlemsantalet.
            </seg>
            <seg xml:id="i-c0342f57332d3c1a-0">
              En annan viktig fråga är att talerätten bör utökas så att den
              också kan gälla flera typer av beslut. Ett beslut är tillsynsbeslut.
              Miljöorganisationer bör även kunna föra talan mot skogsavverkningar
              i skyddsvärda skogar och dessutom mot jakt på hotade arter. Miljöorganisationernas
              överklaganderätt bör även utökas i plan- och bygglagen samt inkludera
              möjlighet till granskningsyttranden och prövningsförfarande.
            </seg>
            <seg xml:id="i-b880e9baa0d48ec0-0">
              Vi tycker att det kan finnas anledning för miljörörelser att
              kunna agera när en myndighet inte fullgör sina åtaganden på miljöområdet,
              till exempel om en myndighet eller kommun inte fullgör sina skyldigheter
              enligt ett åtgärdsprogram för miljökvalitetsnormer.
            </seg>
            <seg xml:id="i-93d8f1a99b06a2d9-0">
              Det har föreslagits att miljörörelsen ska få talerätt i frågor
              som rör intrång i nationalstadsparker och vissa frågor som rör
              bygglov. Det har också väckts frågor om en möjlighet att föra
              talan mot länsstyrelsens beslut om plan- och bygglagen vid prövning
              av kommunens beslut att anta, ändra eller upphäva en detaljplan
              eller områdesbestämmelse om beslutet kan befaras innebära att
              riksintressen störs.
            </seg>
            <seg xml:id="i-3ffa079411fce12b-0">
              Vi är angelägna om att miljöorganisationernas talerätt kan utvidgas,
              och vi tycker därför att regeringen skyndsamt bör genomföra en
              mycket bredare översyn av miljöorganisationernas talerätt och
              återkomma till riksdagen med förslag till lämpliga sådana lagändringar.
            </seg>
            <seg xml:id="i-7f65d8968c94b093-0">
              Därför yrkar jag bifall till reservation 6. Givetvis står vi
              bakom även våra andra reservationer, men jag yrkar alltså bifall
              endast till reservation 6.
            </seg>
            <seg xml:id="i-f3427cf6d4b43c4b-0">
              Nu är det bara Ola som är kvar här, men jag vill säga tack och
              hej. Visst är det så att du jagar? Jag hoppas att du bara jagar
              sådana saker som vi tycker att du ska jaga och avhåller dig från
              annat. Jag hoppas också att du är snäll mot skogen. Lycka till
              i framtiden!
            </seg>
          </u>
          <note xml:id="i-95e82f7e66e6c6c7-0">
            I detta anförande instämde Marianne Berg och LiseLotte Olsson
            (båda v).
          </note>
          <note type="speaker" xml:id="i-243730c56384ab35-0">
            Anf. 186 TINA EHN (mp):
          </note>
          <u who="tina_ehn_f52113" xml:id="i-b806e3defe07b7dc-2">
            <seg xml:id="i-cc4d3f5a26a8b704-0">
              Herr talman! Då har vi miljö- och jordbruksutskottets betänkande
              om åtgärdsprogram och tillämpningen av miljökvalitetsnormer. Även
              om Irene Oskarsson sade att det är tur att Alliansen vill hålla
              ordning tror jag att det mer handlade om att hålla ordning på
              oss i oppositionen. Oppositionen har större ambitioner än så;
              vi vill gärna hålla ordning på miljön.
            </seg>
            <seg xml:id="i-6d4b0a11e7ef2bc1-0">
              Vi ser att detta är ett steg. Det är svårt att förklara vad det
              här handlar om egentligen, för det är små detaljer. Men man brukar
              ju säga att djävulen vilar i de små detaljerna, och här gäller
              det att hålla ordning på grejerna.
            </seg>
            <seg xml:id="i-008f6a2650881ee8-0">
              Sverige har alltför många miljökvalitetsnormer som inte uppfylls
              trots att de ska uppfyllas. Det kanske mest omtalade exemplet
              är luften i Helsingfors, men det finns många fler. Jag har en
              tabell som talar om att dygnsmedelvärdet för partiklar som förkortas
              PM10 partiklar som är mindre än 10 mikrometer har överskridits
              i 65 dygn år 2009 i Helsingfors. Även värden för kvävedioxid har
              överskridits i Helsingforss luft i 77 dygn år 2009.
            </seg>
            <seg xml:id="i-5058fe2ba439770b-0">
              Våra åtgärdsprogram för miljökvalitetsnormer har inte levererat
              de resultat som de skulle. En konsekvens av det är att Sverige
              har anmälts till EU och att kommissionen har inlett åtgärder mot
              Sverige. Kommissionen överlämnade i november 2009 ett motiverat
              yttrande till Sverige och anförde att Sverige har underlåtit att
              fullgöra sina skyldigheter enligt artikel 5.1 i direktivet 9930
              genom att under flera på varandra följande år ha överskridit gränsvärdena
              för PM10 i vissa delar av landet och genom att inte ha lämnat
              någon underrättelse enligt artikel 22 i direktivet 2850.
            </seg>
            <seg xml:id="i-d08fb5fb3cba81f4-0">
              Den här situationen är inte bra för Sveriges miljö, inte bra
              för folkhälsan och inte bra för vår trovärdighet i miljöfrågor
              i EU. Vi i Miljöpartiet har flera gånger påtalat problemet för
              regeringen och begärt handling, till exempel redan i en motion
              2007. Jag har också ställt skriftliga frågor till miljöministern
              om detta.
            </seg>
            <seg xml:id="i-3f8d02f5e94a1949-0">
              Regeringen och riksdagsmajoriteten har hänvisat till att frågan
              bereds i Regeringskansliet, och vi har nu fått resultatet. Men
              vi anser inte att det är tillräckligt för att vi ska få åtgärdsprogram
              som gör att vi klarar gränsvärdena för miljökvalitetsnormerna.
            </seg>
            <seg xml:id="i-d1f2f424414ed91f-0">
              Naturvårdsverket har i en rapport som handlar om hur miljökvalitetsnormer
              förbättrar utomhusluften pekat på en rad problem med åtgärdsprogrammen.
              Man har konstaterat att den svenska lagstiftningen inte är konstruerad
              för att rättsligt genomföra miljökvalitetsnormer, och man har
              även pekat på några andra svagheter. Det handlar om krav på tillsyn,
              om omprövningar och om föreskrifter enligt miljöbalken som nästan
              inte alls förekommer. Det finns fler punkter.
            </seg>
            <seg xml:id="i-f3d7483a9bc80fc1-0">
              Många av de problem som finns i det nuvarande systemet åtgärdas
              inte i regeringens förslag. Förslaget har bara i vissa delar tydliggjort
              de oklarheter som finns i dag samtidigt som delar av det befintliga
              regelverket försvagas. Man kan beklaga att regeringen inte har
              utgått från Åtgärdsprogramsutredningens förslag. Det skulle ha
              gett en mer rättssäker och fullständig reglering av miljökvalitetsnormerna.
            </seg>
            <seg xml:id="i-1c2627f26bc54988-0">
              Jag tänker nämna reservationerna 1 och 2. Där handlar det mycket
              om att man byter uttryckssätt. Det kan tyckas att det är en mindre
              viktig detalj, men det är faktiskt viktigt. Man byter ordet uppfylla
              mot ordet följa. Det är ganska stor skillnad på innebörden i det.
              Man föreslår alltså att uttryckssättet att följa miljökvalitetsnormer
              används i stället för att uppfylla dem, som det står i nuvarande
              lagtext. Man skulle också ha kunnat säga klara av någonting, som
              Miljöbalkskommittén föreslog. Skillnaden kan tyckas liten, men
              den har betydelse. På det sättet ger man uttryck för en passiv
              hållning till miljökvalitetsnormerna i stället för att aktivt
              agera för att klara och uppfylla dem.
            </seg>
            <seg xml:id="i-312f0d19ce147054-0">
              Regeringens argumentation tyder på att avsikten är att minska
              miljökvalitetsnormernas betydelse vid prövning i enskilda verksamheter
              och åtgärder. En konsekvens av regeringens förslag är att myndigheters
              och kommuners incitament att reducera utsläpp eller annan miljöbelastning
              kan minska.
            </seg>
            <seg xml:id="i-719de059c8f6dc83-0">
              På Naturvårdsverkets hemsida står det i dag att läsa om miljökvalitetsnormer.
              Där står att de måste uppfyllas. För att uppnå eller bibehålla
              en viss miljökvalitet räcker det inte att meddela miljökvalitetsnormer.
            </seg>
            <seg xml:id="i-9993d634e5e104a3-0">
              Myndigheter och kommuner måste även se till att de uppfylls.
            </seg>
            <seg xml:id="i-313e383bf0152178-0">
              Den formuleringen kommer att bytas ut mot att de ska följas.
            </seg>
            <seg xml:id="i-dac49f2407b73631-0">
              Jag vill nämna reservation 4. Den handlar om kommunernas och
              myndigheternas möjligheter till styrmedel, till exempel att utfärda
              föreskrifter för insatser mot diffusa utsläpp med stöd i åtgärdsprogrammen,
              allt för att klara miljökvalitetsnormer. Vi tycker att man behöver
              återkomma med förslag om det här, för sådana saknas.
            </seg>
            <seg xml:id="i-b72a9d6bce4bbec7-0">
              I reservation 5 handlar det om åtgärdsprogrammets funktion. Här
              finns en möjlighet att precisera mer, eftersom erfarenhet visar
              att om det inte klart framgår vilken instans som har tillsynsansvar
              och vem som ska göra vad blir det många gånger inte av.
            </seg>
            <seg xml:id="i-9f869d686bce6f4f-0">
              När det gäller reservationen som handlar om miljöorganisationernas
              talerätt är kravet på att miljöorganisationerna ska ha drivit
              verksamhet minst tre år i landet exkluderande, och det strider
              mot Århuskonventionen i vissa delar. Vi tycker även att talerätten
              för bland annat miljöorganisationer skulle behöva ses över.
            </seg>
            <seg xml:id="i-eb73efc067aa57fd-0">
              Jag kan knappast säga att man går från klarhet till klarhet i
              det här betänkandet. Man vill ha svagare formuleringar, och det
              är otydligare. Man ändrar i den individuella prövningen. Man skapar
              ett otydligare regelverk. Kommuner och myndigheter får antagligen
              ett knepigare jobb, helt enkelt. Här har man chansen att förtydliga,
              se till att det blir spetsigare och att man ligger i framkant,
              men man gör precis tvärtom. Det är väldigt tråkigt. Det går väl
              i linje med mycket av den övriga miljöpolitiken som vi har hört
              är mycket ord men inte alltid den handling som skulle behövas.
            </seg>
            <seg xml:id="i-b249d3a0aa36df1f-0">
              Till syvende och sist vill jag naturligtvis ställa mig bakom
              alla Miljöpartiets reservationer, men jag yrkar bifall till reservation
              1.
            </seg>
          </u>
          <note type="speaker" xml:id="i-48427a1051af4c58-0">
            Anf. 187 SOFIA ARKELSTEN (m):
          </note>
          <note xml:id="i-e4880862a49c024c-0">
            Herr talman! Jag vill börja med att yrka bifall till utskottets
            förslag till beslut i betänkandet.
          </note>
          <u who="sofia_arkelsten_995194" prev="cont" xml:id="i-52797108be5428ac-0">
            <seg xml:id="i-e5093f6715e5a0b2-0">
              Precis som min socialdemokratiska kollega påpekade har vi haft
              en lång dag i kammaren i dag. Vi inledde med en partiledardebatt
              som handlade en hel del om miljö. Den var naturligtvis toppen,
              och jag kan känna att vi har ett fantastiskt förband, för här
              kommer ännu en kvalitetsdebatt. Den är möjligtvis något mer teknisk.
              Det här är en fråga som handlar mycket om rättssäkerhet och hur
              man kan utveckla miljöpolitiken.
            </seg>
            <seg xml:id="i-8dc8215db43dc545-0">
              Som ni har förstått handlar det om miljökvalitetsnormerna och
              åtgärdsprogrammen. Det här är något som är lite annorlunda i svensk
              lagstiftning. En miljökvalitetsnorm utgår från naturen och är
              inte en lag utan något som ska följas genom ett åtgärdsprogram.
              Det är ett sammantaget regelkomplex. Förenklat kan man säga att
              miljökvalitetsnormerna ger målen och åtgärdsprogrammen ger medlen
              för att uppnå dem.
            </seg>
            <seg xml:id="i-33dfe16b9dcc6fb8-0">
              Miljökvalitetsnormerna regleras i miljöbalkens 5 kap. I det här
              betänkandet gör vi det tydligt att miljökvalitetsnormer som anger
              att vissa värden inte får överskridas eller underskridas ska kallas
              gränsvärdesnormer. Det betyder alltså att det finns siffror i
              det här och att det är någonting som är mätbart. De får en annan
              rättsverkan än andra som är lite mer allmänt formulerade miljökvalitetsnormer.
            </seg>
            <seg xml:id="i-a3f32ce97b40d314-0">
              Målsättningsnormer är mjukare formulerade och ska till exempel
              eftersträvas. Det har varit oklart, för allt har hetat miljökvalitetsnormer
              tidigare.
            </seg>
            <seg xml:id="i-74a389cbebfe9f5f-0">
              I miljöbalken 2 kap. 7 § finns en regel som säger att miljöbalkens
              krav måste vara rimliga. Där finns en möjlighet att göra en avvägning
              mellan kostnad och nytta bra så. Men i det andra stycket står
              det att den här regeln inte gäller om det leder till att en miljökvalitetsnorm
              åsidosätts.
            </seg>
            <seg xml:id="i-ac243086add34134-0">
              Just den formuleringen har varit svår. Den sista delen är utformad
              så att verksamheter med en liten miljöpåverkan kan råka illa ut
              och få så stränga krav på sig att verksamheten helt enkelt inte
              kan bedrivas. Ingen hänsyn tas till helheten eller rimligheten.
              Detta förbättrar vi nu.
            </seg>
            <seg xml:id="i-ab74add3ceb2c9e8-0">
              I miljöbalkens 5 kap. finns regeln om att myndigheter och kommuner
              ska säkerställa att miljökvalitetsnormerna uppfylls när de prövar,
              utövar tillsyn eller planerar. Det förändrar vi också. Vi gör
              det tydligt att det är myndigheter och kommuner som har ansvar
              för att miljökvalitetsnormerna följs. Ordet följs är ett klargörande.
              Det är vettigare att ett kvalitetstillstånd i naturen följs än
              att det bara uppnås. Det synsättet är snarare statiskt, att man
              tror att naturen står stilla. Men naturen står aldrig stilla.
              Det här är något som måste följas. Det finns inget perfekt jämviktstillstånd.
              Normerna ska följas, och det är ett pågående arbete.
            </seg>
            <seg xml:id="i-6d21a6f1e9a61fd2-0">
              Vi lägger till en tydlig bestämmelse om ansvar. Regeringen, myndigheter
              eller kommuner som regeringen bestämmer ska upprätta sådana här
              åtgärdsprogram om det behövs för att följa en miljökvalitetsnorm.
            </seg>
            <seg xml:id="i-e4962856d03180df-0">
              Det finns även en demokratiaspekt här. Alla som berörs av åtgärdsprogrammen
              får möjlighet att lämna synpunkter i ett samråd. Åtgärdsprogrammen
              fördelar kraven mellan källorna, och det kan röra sig om många
              källor som är små. Det kan vara diffust. De anger de styrmedel
              som ska användas och även finansieringen.
            </seg>
            <seg xml:id="i-00d4dfed61875d43-0">
              Vi skärper alltså åtgärdsprogrammets betydelse jämfört med tidigare.
            </seg>
            <seg xml:id="i-e6ec75feb99e09aa-0">
              Det här arbetssättet är helt rätt. I stället för att miljökvalitetsnormerna
              blir en våt filt som kväver kreativiteten ger åtgärdsprogrammen
              möjlighet till en hållbar utveckling och tar inte bara hänsyn
              till den politiska organisationen utan mer till miljön.
            </seg>
            <seg xml:id="i-31a0192f81378398-0">
              Sammanfattningsvis ska det alltid göras en rimlighetsavvägning
              enligt de allmänna hänsynsreglerna i miljöbalken. Det ska ställas
              de krav som behövs för att följa gränsvärdesnormerna. Finns det
              ett åtgärdsprogram ska det vara vägledande för bedömningen av
              vilka krav som ska ställas. En verksamhet eller åtgärd tillåts
              inte om den medför en ökad förorening eller en störning som inte
              är obetydlig jag ber om ursäkt för att det blir lite juridiskt
              här, men det är viktigt att vara tydlig och bidrar till att en
              gränsvärdesnorm inte följs.
            </seg>
            <seg xml:id="i-bbf347f917bd7577-0">
              En verksamhet eller åtgärd kan alltså tillåtas om det följer
              av ett sådant här åtgärdsprogram, alltså om det funkar med den
              lagstiftning vi har eller om det vidtas kompensationsåtgärder
              eller om försämringar under kort tid eller på ett begränsat område
              uppvägs av väsentligen ökade förutsättningar att följa normen
              på längre sikt eller i ett större område.
            </seg>
            <seg xml:id="i-1a9e39466d1265c0-0">
              Det här kan låta krångligt, men det är det faktiskt inte. Det
              kan vara så att en biltunnel ger miljönytta totalt, även om det
              kommer att bli högre utsläpp precis vid tunnelmynningen. Det kan
              vara ett byggprojekt som tillfälligt släpper ut en del, men driften
              kan sedan minska miljöbelastningen. Som vi har sett tidigare användes
              miljökvalitetsnormer ibland vid en enskild prövning av varje verksamhet.
              Det hade stor rättsverkan utan att vara tydligt och stoppade en
              del. Det är inte rätt. Det skapade hinder för företagare och för
              jobb. Det hindrade städer från att växa.
            </seg>
            <seg xml:id="i-2b75c2aa6356766b-0">
              Jag är väldigt ödmjuk i frågor om lagstiftning. Jag tycker att
              lagstiftning måste vara tydlig och förutsägbar. Jag vet att Miljöpartiet
              länge har drivit frågan om att miljökvalitetsnormer ska ha rättsverkan
              mot enskild. Det vänder vi oss emot, och det gör företagare och
              stadsbor i landet också. Där står Miljöpartiet ensamt.
            </seg>
            <seg xml:id="i-ecab10f853c61958-0">
              Herr talman! Jag har gjort mitt bästa för att få in en sportmetafor
              i min dragning. Vi testar: Det gamla sättet att arbeta med miljökvalitetsnormer
              skapade miljörättsliga offsidefällor. En verksamhet som ville
              förändras och utvecklas vågade inte göra det av rädsla att bli
              av med sina tillstånd om andra bidrog till att miljökvalitetsnormen
              inte följdes, även om totalen hade blivit en miljöförbättring.
            </seg>
            <seg xml:id="i-50dde345c6f44b56-0">
              Det finns en sak till med det här betänkandet, och det gäller
              talerätten för miljöorganisationer. Den gamla lagstiftningen tillät
              bara ideella föreningar som hade minst 2 000 medlemmar, och det
              har kritiserats av EU-domstolen. Nu utökar vi möjligheten att
              ge miljöorganisationer talerätt. Även juridiska personer får möjlighet
              att överklaga. Intresset att tillvarata natur- och miljöskyddsintressen
              måste naturligtvis vara organisationens huvudmål. Den får inte
              vara vinstdrivande. Vi har sagt ungefär 100 medlemmar eller att
              organisationen kan visa att den har allmänhetens stöd. Det kunde
              vara någonting.
            </seg>
            <seg xml:id="i-a31dc16736757b15-0">
              Herr talman! När nu Ola Sundell är här på sin sista debatt ska
              jag passa på och tacka för det fina samarbetet. Ola har också
              varit ledare för moderatgruppen i miljö- och jordbruksutskottet
              och ett stort stöd, särskilt när man var ny och förvirrad.
            </seg>
            <seg xml:id="i-b09389acd9e2f5d3-0">
              Jag vet att Ola är lite besviken, eftersom han hade förberett
              sig för sin sista debatt och tänkt bli den första som använde
              ordet vuvuzela i kammaren. Nu blev det jag, men det är för din
              skull, Ola.
            </seg>
            <seg xml:id="i-39184bc493be917a-0">
              Dessutom vill jag meddela att det just nu står 20 när det gäller
              fotbollsmatchen mellan Alliansen och vänstersidan.
            </seg>
            <seg xml:id="i-230fb4e18ed6e3eb-19">
              (Applåder)
            </seg>
          </u>
          <note type="speaker" xml:id="i-9dcbfb8836f9549e-0">
            Anf. 188 TINA EHN (mp) replik:
          </note>
          <u who="tina_ehn_f52113" xml:id="i-b806e3defe07b7dc-3">
            <seg xml:id="i-a958d5b184589cbd-0">
              Herr talman! Som vanligt måste jag opponera. Jag har hört att
              det står 40. Vi får väl se hur det slutar.
            </seg>
            <seg xml:id="i-f9a08bfdca134a62-0">
              Jag tänkte börja med att nämna att Sofia Arkelsten pratar om
              partiledardebatten vid dagens början och att ordet miljö nämndes.
              Ja, det nämndes en enda gång från Alliansens sida, om jag har
              förstått det hela rätt, vilket är ganska tragiskt. Åtminstone
              från Maud Olofssons sida var det en enda gång. Det tyder också
              på att miljön inte är en så prioriterad fråga som ni har försökt
              göra gällande under den här mandatperioden.
            </seg>
            <seg xml:id="i-f6debd5b44781858-0">
              I vilket fall som helst nämnde Sofia att miljökvalitetsnormerna
              var målet och att åtgärdsprogrammen var medlen. Då gäller det
              att medlen är tillräckligt effektiva om man ska nå de här målen.
            </seg>
            <seg xml:id="i-4924c0bf3a1fcf32-0">
              Det finns flera saker i det här, bland annat att man byter ut
              ord, men det handlar också om den individuella prövningen. Man
              ställer högre krav på att kommuner ska klara av den samtidigt
              som man inte ger myndigheter och kommuner möjlighet att leva upp
              till det kravet. Det här är en del i den individuella prövningen
              där man hela tiden kan säga att vi följer åtgärdsprogrammet, vi
              följer miljökvalitetsnormerna, men vi plockar på den ena effekten
              efter den andra. Det spelar ingen roll om den totala effekten
              blir väldigt negativ då.
            </seg>
            <seg xml:id="i-ae5a0f3fbd968121-0">
              Det är bara så att man i det här förslaget kanske tillåter ytterligare
              vägar som bidrar till ökade utsläpp trots att man vet att det
              är fel väg att gå eller att överskrida. Fortfarande följer man
              miljökvalitetsnormerna.
            </seg>
          </u>
          <note type="speaker" xml:id="i-d8bcbb60de4a079c-0">
            Anf. 189 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-50c969d495b17a38-0">
            <seg xml:id="i-71bcd067bf379249-0">
              Herr talman! Det finns så mycket att svara på där. Jag är naturligtvis
              glad att det står 40 till Alliansen, och det är lite som det känns
              efter partiledardebatten faktiskt. Jag kan bara konstatera att
              Maud Olofsson var fantastisk i sitt replikskifte mot Maria Wetterstrand.
              Jag kan konstatera att Miljöpartiet försökte flytta sig från sin
              enfrågepartiposition till att försöka prata om jobb, vilket inte
              gick så bra, och sedan skola, vilket faktiskt gick sämre. Jag
              är oerhört stolt över allting som vi har åstadkommit när det gäller
              miljöpolitiken.
            </seg>
            <seg xml:id="i-6d49bd86a2ed5616-0">
              När det gäller de olika frågorna som rör själva betänkandet,
              herr talman, måste jag faktiskt fråga Miljöpartiet och Tina Ehn:
              Är det så att ni tycker att till exempel miljömålen också ska
              ha rättsverkan mot enskild? De har ju setts som miljökvalitetsnormer
              förut också.
            </seg>
            <seg xml:id="i-52b521a4c76f2294-0">
              När det gäller de kommunala styrmedlen, som jag uppfattade att
              ni efterfrågar, undrar jag lite hur ni har tänkt att de ska se
              ut. Ska det vara ett system som finns vid sidan av den miljöpolitik
              som vi redan driver jämsides med de möjligheter man har när man
              har ett kommunalt planmonopol och kan styra verksamheten vid sidan
              av det arbete som många kommuner faktiskt bedriver?
            </seg>
            <seg xml:id="i-248a35a879408778-0">
              Jag delar inte Tina Ehns oro, som hon beskriver här. Tvärtom
              tror jag att man behöver en helhetssyn. Det vi gör just nu är
              faktiskt att stärka åtgärdsprogrammet. Jag tror att det är ett
              vettigt sätt att ha ett tydligt åtgärdsprogram som inte bryr sig
              om den politiska organisationen utan som kan vara bredare än så
              och som har till mål att uppnå de här gränsvärdesnormerna.
            </seg>
          </u>
          <note type="speaker" xml:id="i-25511e39ca0fb4db-0">
            Anf. 190 TINA EHN (mp) replik:
          </note>
          <u who="tina_ehn_f52113" xml:id="i-b806e3defe07b7dc-4">
            <seg xml:id="i-9b2dfe7d379e4a6e-0">
              Herr talman! Jag tror att Sofia Arkelsten missförstod min fråga
              totalt. Vad gäller partiledardebatten var det ganska tydligt att
              enfrågebenämningen tillhörde Alliansen, för det handlade väldigt
              mycket om skattesänkningar, och det har vi ju hört under hela
              mandatperioden.
            </seg>
            <seg xml:id="i-2759a31844c22d86-0">
              I vilket fall som helst kan jag läsa upp det som står i reservationen
              om den individuella prövningen. Det handlar alltså inte om något
              rättsförhållande gentemot den enskilde, utan det innebär att en
              ny verksamhet kan tillåtas även om den ytterligare belastar en
              norm som redan överskrids om det är förenligt med ett åtgärdsprogram.
              Det är det som är innebörden i betänkandet, skillnaden mot vad
              det har varit och mot vad ni föreslår. Detta öppnar för att miljö-
              eller hälsosituationen försämras och normuppfyllelsen förvärras.
              Det innebär att även om en gränsvärdesnorm inte uppfylls kan en
              ytterligare belastning tillåtas.
            </seg>
            <seg xml:id="i-9216bacf81bebae9-0">
              Det var precis det jag tänkte fråga om. Jag tyckte inte att jag
              fick något svar alls. Det var något helt annat som Sofia svarade
              på.
            </seg>
          </u>
          <note type="speaker" xml:id="i-4bd8e825484d95f2-0">
            Anf. 191 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-186d2a19ed70ed29-0" next="cont">
            <seg xml:id="i-b07d7f118b7dbb39-0">
              Herr talman! Jag har full respekt för att det här är ganska krångliga
              frågor, men jag fick naturligtvis inga svar från Tina Ehn om hon
              ville se till att miljömålen fick rättsverkan mot enskild, som
              skulle ha ganska offensiv effekt. Inte heller frågan om de kommunala
              styrmedlen besvarades.
            </seg>
            <seg xml:id="i-85cf8a77615a00d8-0">
              Det är ju så här enligt betänkandet att det alltid ska göras
              en rimlighetsavvägning, och de allmänna hänsynsreglerna gäller.
              Kraven som behövs för att följa gränsvärdesnormerna ska ställas.
              Det kommer att göras i åtgärdsprogrammen. Men det vi ser här är
              en ganska sorglig syn på kommunpolitiker och även på de myndigheter
              som faktiskt ansvarar för att utfärda de här åtgärdsprogrammen.
              Jag har fullt förtroende för att det, nu när vi har fått det här
              lite tydligare, också finns en möjlighet att utforma ett bra och
              effektivt åtgärdsprogram. Jag har fullt förtroende för det.
            </seg>
            <seg xml:id="i-2e1ef578a1ae0a9a-0">
              Herr talman! Jag ber om ursäkt, men jag måste faktiskt säga någonting
              om partiledardebatten också. Jag är så fantastiskt stolt över
              den samlade alliansen. Det var extremt tydligt att vi har en bred
              och fin politik. Vi pratade om energi. Vi pratade om klimatfrågorna.
              Enfrågepartiet är faktiskt Miljöpartiet, även om de kämpar som
              små djur just nu för att kunna flytta sig från den positioneringen.
            </seg>
          </u>
          <note xml:id="i-914a2d03515bb3b1-0">
            Anf. 192 ANITA BRODÉN (fp):
          </note>
          <u who="sofia_arkelsten_995194" prev="cont" xml:id="i-52797108be5428ac-1">
            <seg xml:id="i-489e12e39eebb0aa-0">
              Herr talman! Dagens betänkande om miljömål, miljökvalitetsnormer
              och åtgärdsprogram kräver lite bakgrundsinformation. Det är komplicerat
              material.
            </seg>
            <seg xml:id="i-698e05e977c36b8e-0">
              I EU:s ramdirektiv för vatten används termen miljömål för de
              mål som medlemsstaterna ska vidta åtgärder för att nå. Sverige
              har valt att införliva detta direktiv om miljömål i vårt rättsliga
              verktyg som kallas miljökvalitetsnormer. Det är juridiskt bindande,
              och därför är det otroligt viktigt att vi har gjort på det här
              sättet. Det infördes 1999 i miljöbalken. Då handlade det om luft
              och buller. Sedan 2009 har ytvattenstatusen varit med.
            </seg>
            <seg xml:id="i-6e675dfb02315fe9-0">
              I den proposition som vi i dag behandlar klargörs ytterligare
              en del begrepp, för precis som tidigare talare har sagt var det
              svårtolkat tidigare. Under tidigare mandatperioder kunde man inte
              riktigt avgöra vad som gällde. Nu blir det effektivare och det
              blir också en möjlighet till ett fokuserat arbete.
            </seg>
            <seg xml:id="i-33e497e728ffffa8-0">
              Det var om miljökvalitetsnormerna, som man har talat om, var
              överskridna eller inte som det fanns en osäkerhetsfaktor om under
              gångna år. Ökad tydlighet, hög ambition och också sunt förnuft
              skulle jag vilja sammanfatta detta med. Det är nu klockrent att
              myndigheter, till exempel vattenvårdsmyndigheter och kommuner,
              ansvarar för att miljökvalitetsnormerna följs. Man upprättar ett
              åtgärdsprogram, och åtgärdsprogrammet ska innehålla en beskrivning
              av hur kraven på förbättringar ska fördelas mellan olika typer
              av källor och vilka styrmedel man ska ha. Analys av finansiering
              ska ingå. Det är också viktigt. Och det är skarpare regler som
              nu gäller i åtgärdsprogrammen när det handlar om gränsvärdesnormer.
            </seg>
            <seg xml:id="i-24d3519ef6954de5-0">
              Herr talman! Helsingfors nämndes och Helsingforss luftkvalitet.
              Därför tycker jag att det är viktigt att vi har de här preciseringarna.
              Jag förutsätter också att det sker en översyn vad gäller Helsingforss
              luftkvalitet, för där är vi alla medvetna om att det är problematiskt
              och att många åtgärder behöver skärpas.
            </seg>
            <seg xml:id="i-9f09bcb5a185b07c-0">
              Det ska tydligt framgå vilka normer som är gränsvärdesnormer.
              De har ett absolut gränsvärde. Och precis som Sofia Arkelsten
              tidigare sade är målsättningsnormer inte det absoluta utan mer
              en inriktning. Det är bra att vi har de skarpa normerna och de
              ska också ha en annan verkan.
            </seg>
            <seg xml:id="i-1a21b8ef5f6525dc-0">
              Den så kallade stoppregeln vid prövning av nya verksamheter har
              också tagits upp här. Den tas nu bort. Bestämmelsen blir tydligare
              i fråga om att en verksamhet eller åtgärd under vissa förutsättningar
              kan tillåtas även om den under en period bidrar till en ökad belastning
              och att man inte följer gränsvärdesnormen. Det sunda förnuftet
              kommer in här, då förändringen på något längre sikt eller med
              de satsningar som har gjorts kan innebära en klar miljöförbättring.
              Då har ju miljön vunnit i sista ändan.
            </seg>
            <seg xml:id="i-2314328e356f77d6-0">
              Talerätten för miljöorganisationer har Wiwi-Anne Johansson tagit
              upp. Den utvidgas. På många sätt kommer den att bli oerhört bra.
              Många fler kommer att få möjlighet att både klaga och framföra
              åsikter.
            </seg>
            <seg xml:id="i-b915d222340d13b7-0">
              Herr talman! I reservationerna oroar sig oppositionen för en
              försvagning. Bland annat förekommer resonemang runt två ord, nämligen
              följs och uppfyllas.
            </seg>
            <seg xml:id="i-a8393fbf0c6c945a-0">
              Det är myndigheter och kommuner som har ansvar för att miljökvalitetsnormerna
              följs. Det är konsekvent att använda samma begrepp i både miljöbalken
              och PBL. När man slår upp synonymen till ordet följa står det
              bland annat att rätta sig efter. Det tycker jag säger mycket.
              Man sätter upp en ordentlig åtgärdsplan, och sedan har man ett
              krav att rätta sig efter åtgärdsplanen.
            </seg>
            <seg xml:id="i-2ab64435b4b21509-0">
              Det viktigaste är nu att myndigheter och kommuner får de styrmedel
              och resurser som vi tillför så att de kan leverera, så att de
              kan rätta sig efter och följa åtgärdsplanerna.
            </seg>
          </u>
          <note xml:id="i-65115f246a9b83b8-0">
            Herr talman! Jag yrkar bifall till förslaget i betänkandet och
            avslag på samtliga motioner.
          </note>
          <note type="speaker" xml:id="i-3878500e72048e26-0">
            Anf. 193 LIZA-MARIA NORLIN (kd):
          </note>
          <u who="liza-maria_norlin_a0f71a" xml:id="i-1204e2097c90fde8-0">
            <seg xml:id="i-d820e93e8a3b3270-0">
              Herr talman! Varje människa har rätt att leva i en miljö som
              är förenlig med hälsa och välbefinnande, men varje människa har
              också en skyldighet att skydda och förbättra miljön för nuvarande
              och kommande generationer. Detta är grunden för Århuskonventionen.
              För att åstadkomma dessa rättigheter och skyldigheter måste medborgarna
              ha tillgång till miljöinformation, rätt att delta i beslutsprocesser
              och tillgång till rättslig prövning i miljöfrågor.
            </seg>
            <seg xml:id="i-1341dcc6dfee6545-0">
              Ett viktigt redskap för att vi ska kunna skydda och förbättra
              miljön är miljökvalitetsnormerna, som också är utgångspunkten
              i det betänkande vi diskuterar här. Miljökvalitetsnormerna utgår
              från tillståndet i miljön, och de behöver därför en form av översättning
              till hur personer och företag ska agera, vilket görs i åtgärdsprogrammen.
            </seg>
            <seg xml:id="i-f1fc56f12d9860ed-0">
              Regeringen har nu lagt fram en proposition där tydligheten ökar
              vad gäller vem som är ytterst ansvarig för att miljökvalitetsnormerna
              följs. Det har tidigare funnits en otydlighet i hur lagen ska
              och kan tolkas. Nu är det tydligt att det är myndigheter och kommuner
              som bär ansvaret. Normerna är inte till för att reglera prövning
              av enskilda verksamheter.
            </seg>
            <seg xml:id="i-3523b679854099dc-0">
              För att åtgärda en miljösituation som är oacceptabel är det naturligt
              att i första hand försöka komma till rätta med den tillkommande
              föroreningen eller störningen i stället för att stoppa verksamheten
              i sig. Tydlighet i ansvarsfrågan anser jag vara ett steg för att
              i större utsträckning ta ansvar för vår miljö. För att ytterligare
              öka tydligheten görs det en skillnad mellan gränsvärdesnormer
              och andra miljökvalitetsnormer. Gränsvärdesnormerna som anger
              värden vilka inte får överskridas eller underskridas ska då ha
              en annan rättsverkan än övriga normer. Här finns möjlighet att
              ställa långtgående krav som bara gäller gränsvärdesnormer.
            </seg>
            <seg xml:id="i-d992650e7c82af02-0">
              Herr talman! Regeringen har även valt att utveckla det övergripande
              planeringsinstrument som finns och som ska ligga till grund för
              vilka styrmedel som behövs för att följa miljökvalitetsnormerna,
              det vill säga åtgärdsprogrammen. Utöver det som gäller i dag ska
              det även anges hur kraven på förbättringar ska fördelas mellan
              olika typer av källor, som påverkar också hur vi ska följa normen
              mellan olika åtgärder. Det är också centralt att det nu ställs
              krav på att i programmet analysera hur åtgärderna ska finansieras.
              Krav på bättre åtgärdsprogram är ännu ett steg för att uppnå bättre
              resultat i vårt förvaltande av naturen.
            </seg>
            <seg xml:id="i-9eb8f684390d2167-0">
              Kristdemokraterna ser det också som mycket positivt att talerätten
              för miljöorganisationer nu utvidgas. Detta ger allmänheten en
              starkare röst i dessa sammanhang eftersom det är en bärande tanke
              bakom miljöorganisationernas talerätt att företräda allmänheten.
            </seg>
            <seg xml:id="i-5f45140accdadfee-0">
              Det finns en reservation där man anser att regeringen inte har
              gått tillräckligt långt och att det fortfarande finns organisationer
              som utesluts. Regeringen avser dock att noga följa utvecklingen
              på området, inte minst vad gäller talerättsregeln och miljöorganisationernas
              talerätt.
            </seg>
            <seg xml:id="i-8af2511a4f79b7eb-0">
              Det är viktigt att upplysa om att det nu tas flera steg i rätt
              riktning. Kravet på antalet medlemmar sänks väsentligt, och det
              antalet är inte längre absolut. Det behövs riktlinjer för vilka
              organisationer som ska ha talerätt för att säkra en god lokal
              förankring och för att säkra att det är det allmänna intresset
              som företräds. Alliansen har nu tagit stora kliv framåt, och det
              är möjligt att det finns utrymme i framtiden att justera ytterligare.
            </seg>
            <seg xml:id="i-077b6901c699b2d8-0">
              Till sist vill jag lägga till att det är viktigt att komma ihåg
              att miljökvalitetsnormerna inte har störst betydelse för att begränsa
              påverkan från de stora punktkällorna. Utmaningen är framför allt
              att minska påverkan från de många små och svåridentifierade källorna.
            </seg>
            <seg xml:id="i-3d7978eceb28d7f7-0">
              Med dessa ord vill jag yrka bifall till förslaget i betänkandet
              och avslag på samtliga motioner.
            </seg>
          </u>
          <note xml:id="i-25979dda45e09d02-5">
            Överläggningen var härmed avslutad.
          </note>
          <note xml:id="i-488b1882a11101ab-0">
            14 § Sanktioner för överträdelser av nya EU-regler om kemikalier
          </note>
          <note xml:id="i-a698225fa3084bfe-6">
            Föredrogs
          </note>
          <note xml:id="i-e05663c44c54c5a8-0">
            Förste vice talmannen konstaterade att ingen talare var anmäld.
          </note>
          <note xml:id="i-c56f1f3764ab89ad-0">
            15 § Utvecklingen inom den kommunala sektorn 2009
          </note>
          <note xml:id="i-a698225fa3084bfe-7">
            Föredrogs
          </note>
          <note type="speaker" xml:id="i-90f01bcb0e77ea1a-0">
            Anf. 194 TOMMY TERNEMAR (s):
          </note>
          <u who="tommy_ternemar_56862f" xml:id="i-7e4eb296e0fb76d0-0">
            <seg xml:id="i-d1738eb95315d0b1-0">
              Herr talman! I skrivelsen Utvecklingen inom den kommunala sektorn
              för 2009 ges en översiktlig redovisning av den ekonomiska utvecklingen
              i kommuner och landsting under det gångna året. Skrivelsen har
              i år en ton som skiljer sig från tidigare kommunala skrivelser,
              som har haft en mer entydig redovisande ambition. Redogörelsen
              visar på en förbättring jämfört med året innan, men faktum är
              att 2009 var ändå ett år då verksamheterna i kommuner och landsting
              utvecklades negativt.
            </seg>
            <seg xml:id="i-92d0cb3bef822f20-0">
              Under förra året minskade antalet sysselsatta med ca 25 000 personer
              detta enligt regeringens egna beräkningar. Regeringen har i vårpropositionen
              meddelat att man avser att 2011 dra tillbaka det tillfälliga krisstödet
              till kommunerna. Detta ska ske trots att det av vårpropositionen
              framgår klart att regeringen räknar med att antalet sysselsatta
              i kommuner och landsting ytterligare kommer att minska med 20
              000 personer i år, alltså under två år kommer sammanlagt 45 000
              välfärdsarbetare att mista jobbet när vi nu faktiskt har en massarbetslöshet
              i landet.
            </seg>
            <seg xml:id="i-b7bc386654407a99-0">
              Även om vissa kommuner har en hygglig ekonomi finns det stora
              skillnader mellan kommunerna. Stora skillnader mellan kommunerna
              finns också när det gäller beredskapen för att erbjuda plats i
              förskola i rimlig tid. Den 1 mars 2009 räknade 42 kommuner med
              att inte kunna erbjuda plats inom tre till fyra månader. I dessa
              kommuner var förklaringen att kommunen saknade ekonomiska resurser.
            </seg>
            <seg xml:id="i-3398ae289048c93b-0">
              Herr talman! Om vi tittar på skolans område visar den en splittrad
              bild när det gäller kvaliteten. Meritvärdet i årskurs 9 fortsätter
              att öka samtidigt som andelen behöriga elever till gymnasiet har
              minskat. Detta är oerhört förvånande och djupt oroande, särskilt
              givet de ambitioner som regeringen har sagt sig ha på skolans
              område. Vi vet att ungdomar som saknar slutbetyg har stora svårigheter
              att etablera sig på arbetsmarknaden och få en så kallad egen försörjning.
            </seg>
            <seg xml:id="i-637e580eb267d2f6-0">
              Herr talman! Kostnaden för det ekonomiska biståndet, det så kallade
              socialbidraget, var 2009 det högsta på tio år och uppgick till
              11 miljarder. Det var en uppgång med 17 procent jämfört med året
              innan. Med en sådan ökning kan man verkligen fråga sig vem det
              är som bedriver en bidragspolitik i det här landet.
            </seg>
            <seg xml:id="i-44c913c5d385f6ae-0">
              Herr talman! Låt mig få ta tid till att beskriva en verklig bild
              från mitt vackra Värmland. Det är inte med glädje jag gör detta
              när jag tänker på de personer som finns bakom de siffror jag läser
              upp. Där finns barnen och deras föräldrar som har drabbats av
              arbetslöshet och nu måste söka socialbidrag. De sitter inte och
              planerar semesterresor, utflykter i båten eller ett stort midsommarfirande.
            </seg>
            <seg xml:id="i-45d6d02535487c73-0">
              Torsby kommun, med en befolkning på 12 508 personer, har betalat
              ut 9 miljoner i socialbidrag en ökning med 25 procent.
            </seg>
            <seg xml:id="i-c3c3dc526608b8af-0">
              Sunne kommun, med en befolkning på 13 345 personer, har betalat
              ut 6 321 000 kronor i socialbidrag en ökning med 20 procent.
            </seg>
            <seg xml:id="i-44fd4c1f71374944-0">
              Arvika kommun, med en befolkning på 26 100 personer, har betalat
              ut 20 276 000 kronor i socialbidrag en ökning med 68 procent.
            </seg>
            <seg xml:id="i-8c5bce0cc407389d-0">
              Årjängs kommun, med en befolkning på 9 915 personer, har betalat
              ut 3 miljoner i socialbidrag en ökning med 94 procent.
            </seg>
            <seg xml:id="i-a45caa8d5c3abd82-0">
              Grums kommun, med en befolkning på 9 142 personer, har betalat
              ut 8 miljoner i socialbidrag en ökning med 112 procent.
            </seg>
            <seg xml:id="i-90a9eed593f3f384-0">
              Hammarö kommun, med en befolkning på 14 883 personer, har betalat
              ut 9 miljoner i socialbidrag en ökning med 184 procent.
            </seg>
            <seg xml:id="i-445c4c091e91f032-0">
              Herr talman! Jag tror att jag slutar här, men så ser det ut i
              15 av 16 kommuner i Värmland.
            </seg>
            <seg xml:id="i-ecc1b01947352a25-0">
              Ni i Moderaterna, Centern, Folkpartiet och Kristdemokraterna:
              Vem är det som står för bidragspolitik och ökat utanförskap?
            </seg>
            <seg xml:id="i-e56276072d70e3f2-0">
              Vad är orsaken till dessa ökningar när det gäller socialbidragen?
              Ja, i Värmland vet vi vad det beror på. Det beror på att ni borgerliga
              partier har försämrat a-kassan och försämrat sjukförsäkringen,
              och det är avsaknad av jobb.
            </seg>
            <seg xml:id="i-e5172a253926776a-0">
              Ni gick till val på löftet om fler jobb och färre i utanförskap.
              Tyvärr måste jag konstatera att ni totalt har misslyckats.
            </seg>
            <seg xml:id="i-8dc117d4d13698c3-0">
              Det behövs i stället nya resurser till välfärd och rättvisa.
              Att låna till skattesänkningar är en oförnuftig politik. Vi behöver
              i stället ge kommunerna resurser så att de kan behålla förskollärare,
              barnskötare, socionomer, undersköterskor och sjuksköterskor för
              att upprätthålla kvaliteten i skolan.
            </seg>
            <seg xml:id="i-11e9f106613d60cd-0">
              Herr talman! Jag lämnar riksdagen om några dagar, men jag skulle
              vilja vända mig till mina borgerliga kolleger. Kom alltid ihåg:
              Om ett samhälle bedöms som ett gott samhälle är det hur man behandlar
              dem som har det allra sämst.
            </seg>
          </u>
          <note xml:id="i-f69c4713a377dd61-0">
            Jag yrkar bifall till motion 14 och vår gemensamma reservation.
          </note>
          <note type="speaker" xml:id="i-301fec40dfc4ab77-0">
            Anf. 195 ULLA ANDERSSON (v):
          </note>
          <note xml:id="i-d9d6cf1009296f07-0">
            Herr talman! Ditt inlägg berörde, Tommy.
          </note>
          <u who="ulla_andersson_2195fb" prev="cont" xml:id="i-601c65fbccfdf3ab-1">
            <seg xml:id="i-b1f9749992be67f7-0">
              Vi rödgröna har tydliga politiska prioriteringar. Vårt mål är
              att möjliggöra minskade barngrupper i skolbarnsomsorgen och förskolan
              och att öka lärartätheten inom grundskolan.
            </seg>
            <seg xml:id="i-15f74dce3447c304-0">
              Vi rödgröna är tydliga med att vi vill förbättra i de livsavgörande
              välfärdsverksamheterna. Och här, herr talman, har vi en tydlig
              skiljelinje i svensk politik.
            </seg>
            <seg xml:id="i-07391c1e960636f6-0">
              Vi rödgröna har gemensamma tydliga ambitioner och prioriteringar
              på området medan högern inte på något sätt redovisat vad de vill
              med välfärden mer än att man vill värna välfärdens kärna. Vad
              det innebär i sig är totalt höljt i dunkel, utom kanske för dem
              själva när de sakta men säkert tuggar sig igenom kärnhuset i sin
              iver att komma med nya sätt att sänka skatterna, det vill säga
              statens inkomster som ska finansiera välfärden. Och det blir väl
              i högerns Sverige, om de får regera i fyra år till, med välfärden
              som i sagan om Mäster skräddare: Det bidde ingenting.
            </seg>
            <seg xml:id="i-9c38ce42df8e4d82-0">
              Sveriges Kommuner och Landsting skriver i sin årsrapport: Konjunkturstödet
              fick dock inte effekten att kommunerna minskade på sparkraven
              i någon större omfattning eftersom de måste anpassa verksamheterna
              utifrån de långsiktiga förutsättningarna som i praktiken inte
              förändrats. Den ökande arbetslösheten och regelförändringar inom
              sjuk- och arbetsmarknadsområdet innebar också att kostnaderna
              för försörjningsstödet började skena i många kommuner.
            </seg>
            <seg xml:id="i-17918de8f9e2ea59-0">
              De tar vidare upp behovet av fortsatta åtstramningar för att
              kunna hantera den framtida situationen.
            </seg>
            <seg xml:id="i-93bf5d2b67ea65fa-0">
              Vi ser hur utvecklingen går åt fel håll på område efter område.
              Barngruppernas storlek i förskolan, i skolbarnsomsorgen och i
              förskoleklassen ökar, och personaltätheten är nu till och med
              lägre där än i grundskolan. Antalet välfärdsarbetare i kommuner
              och landsting minskar på grund av privatiseringar och neddragningar.
              Enligt arbetskraftsundersökningen har arbetstillfällena i kommunsektorn
              minskat med 39 000, och det är en stor minskning. Det är det här
              som ni borgare kallar att värna välfärdens kärna.
            </seg>
            <seg xml:id="i-8ffb34aedcd8f0d3-0">
              Vi vet alla vilken betydelse välfärdstjänsterna har för våra
              liv, för vars och ens frihet och trygghet och för hela samhällsutvecklingen.
              Vi överlåter ett enormt ansvar till de anställda i förskolan,
              på fritidshemmen, i skolan och äldreomsorgen. När vi låter dem
              ta hand om våra nära och kära, våra allra bästa, våra barn och
              våra åldrande föräldrar måste de också få de allra bästa förutsättningarna
              att ta det ansvaret. Det har de tyvärr inte i dag.
            </seg>
            <seg xml:id="i-a9237721425e83f0-0">
              Men låt oss se till att de får det, genom ökad personaltäthet,
              satsningar på fortbildning och kompetensutveckling. För Vänsterpartiets
              del vill vi gärna se maxtak för hur många barn per anställd det
              kan vara i förskolan, fritis och skolan. Vi prioriterar barn framför
              privat städning och lägre skatt för förmögna. Det kan tyckas att
              partier som säger sig värna välfärdens kärna borde göra detsamma.
            </seg>
            <seg xml:id="i-0ca14f1d5afad6f2-0">
              I skrivelsen kan vi se att det startats 135 nya vårdcentraler
              sedan LOV infördes. Ingen tror väl att de vårdcentralerna har
              startats i Rinkeby eller på Nordost i Gävle. Nej, snarare kan
              vi nog se dem i Danderyd, Täby och Vellinge.
            </seg>
            <seg xml:id="i-156a65665f44db31-0">
              Frågan är vad denna privatiseringshysteri har inneburit. 7080
              procent av all privat äldreomsorg och sjukvård drivs av riskkapitalbolag,
              bolag som oftast fyra av fem inte är registrerade i Sverige utan
              har sitt säte i ett så kallat skatteparadis. Det är ogenomträngliga
              bolagsstrukturer i flera led.
            </seg>
            <seg xml:id="i-a5f3562596e5ad2c-0">
              Herr talman! Jag kan tipsa om en väldigt bra artikel i LO-tidningen
              där man går igenom hur de här bolagsstrukturerna ser ut och att
              det är hur omöjligt som helst att se igenom dem.
            </seg>
            <seg xml:id="i-bfa4070b1123537c-0">
              Dessutom vet vi att bolag inom omsorg och sjukvård har dubbelt
              så hög avkastning som bolag i Sverige har i genomsnitt. Det betyder
              något. Det är våra skattepengar, som vi vill ska gå till en bättre
              kvalitet, till våra barn, till våra äldre och till våra sjuka,
              som går till riskkapitalbolag, som inte ens tycker att de behöver
              skatta för pengarna i Sverige. Det tycker tydligen inte ni på
              högerkanten är något problem, eftersom ni fortsätter den här utvecklingen.
            </seg>
            <seg xml:id="i-dade3449e2449d06-0">
              Riskkapitalbolag är dessutom kända för att vara mycket kortsiktiga
              ägare, stycka upp, belåna mycket högt och sälja vidare. Privata
              vårdgivare har dessutom lägre personaltäthet än kommunala. Och
              det är väl inte att undra på, för det är just där man kan spara
              pengar.
            </seg>
            <seg xml:id="i-a68b893306e364bb-0">
              Lagstiftningen om valfrihet har inneburit att vården kännetecknas
              av svängdörrar. Att få betalt per besök innebär självklart en
              ökad efterfrågan. Det innebär också att patienter med störst vårdbehov,
              till exempel multisjuka äldre, inte blir attraktiva för de vårdföretagen
              då de kostar för mycket. Enkla, lätta åkommor som ändå kan ge
              många besök blir i ett sådant här system rena rama bingon. Borgarna
              har i sin ideologiska iver, herr talman, byggt upp ett enormt
              resursslösande system där det ekonomiska ansvaret har underordnats
              de ideologiska värderingarna privatiseringar till varje pris.
            </seg>
            <seg xml:id="i-ebef4ef1a540b3ca-0">
              Vi har fått sjukvård efter efterfrågan i stället för efter behov.
            </seg>
            <seg xml:id="i-3f3236ec0765a5f0-0">
              Vi i Vänsterpartiet går till val på världens bästa välfärd utan
              vinstintresse. Vi vill att våra skattepengar ska gå till omsorgen
              om äldre, vården av sjuka eller till våra barns utbildning och
              inte till vinster som inte ens skattas i Sverige.
            </seg>
            <seg xml:id="i-cdbf0445a51e369e-0">
              Herr talman! Jag sade i min inledning att de politiska skiljelinjerna
              är tydliga inför höstens val. För oss rödgröna är prioriteringarna
              tydliga. Vi prioriterar omsorgen om allas våra barn, allas våra
              åldrande släktingar och sjuka, för vi vet att vi alla behöver
              varandra och att ett samhälle som håller ihop mår bättre och utvecklas
              bättre.
            </seg>
            <seg xml:id="i-6a4417c4080ddb2a-0">
              Vi är inte nöjda med kärnhus, utan vi vill se kärnorna utvecklas
              till träd, sätta skott, blomma och bära frukter gång på gång.
              Kärnhus har en förmåga att förmultna om de inte tas om hand.
            </seg>
            <seg xml:id="i-d64d0c5dccc59429-0">
              Med det yrkar jag bifall till vår gemensamma reservation.
            </seg>
          </u>
          <note xml:id="i-95e82f7e66e6c6c7-1">
            I detta anförande instämde Marianne Berg och LiseLotte Olsson
            (båda v).
          </note>
          <note type="speaker" xml:id="i-fba40c92ff4bf940-0">
            Anf. 196 PEDER WACHTMEISTER (m):
          </note>
          <u xml:id="i-7d05a51353e305db-25" who="unknown">
            <seg xml:id="i-984fc1ee0a396e0c-0">
              Herr talman! Jag börjar med att yrka bifall till förslaget i
              FiU19. I partiledardebatten i dag hörde vi att Lars Ohly skulle
              komma med ett förslag om att fotbollsspelare skulle bli skattebefriade.
              Det gjorde att Göran Pettersson, som var anmäld till debatten,
              valde att spela fotboll i kväll i stället för att vara här. Jag
              får beklaga, men vi får hoppas att förslaget om skattebefrielse
              går igenom.
            </seg>
            <seg xml:id="i-2f3d9e7fa9ee4fa0-0">
              Den bild som ni målar upp här överensstämmer inte riktigt med
              den bild som vi har, och det kanske inte är så konstigt. I er
              reservation har ni ett antal punkter som ni har tagit upp, bland
              annat kommunernas dåliga ekonomi, hur pass många färre anställda
              man har i kommuner och landsting och ökningen av försörjningsstödet.
              Jag är helt medveten om att det inte ser likadant ut överallt
              i Sverige. Jag har varit kommunalgubbe i många år och vet att
              Värmland är ett av de län som har drabbats väldigt hårt. Men i
              mitt eget län är det kanske bara en kommun där försörjningsstödet
              har ökat kraftigt. I några har det till och med minskat.
            </seg>
            <seg xml:id="i-264aef014ff6b12a-0">
              För att gå tillbaka till den dåliga ekonomin i kommunerna: Tiden
              är ibland politikens värsta fiende. Den bild ni målar upp är lite
              gammal. SCB kom i dag kl. 10.25 med en ny rapport om läget i kommunerna.
              Det är 254 kommuner som har svarat på en enkät om kommunernas
              ekonomi. 90 procent säger att de ligger på plus. 70 procent av
              kommunerna säger att man till och med ligger på plus mer än 500
              kronor per invånare. Det innebär att man redan i dag vet att en
              kommun på 10 000 invånare i slutet av våren har ett överskott
              på ungefär 5 miljoner. Nu vet vi av kommunal erfarenhet att när
              det kommer en sådan enkät vågar ingen säga hur mycket överskott
              man egentligen har. Jag kan se på min egen kommun som på våren
              2009 sade att vi skulle ha ett överskott på 25 miljoner. Vi landade
              på närmare 100 miljoner. Så är det även i landstinget.
            </seg>
            <seg xml:id="i-040abfce606d0773-0">
              Att kommunernas ekonomi är dålig stämmer inte. Skatteintäkterna
              är betydligt högre än vad man trodde från början.
            </seg>
            <seg xml:id="i-03d47955ca08e05e-0">
              Sedan var det siffror om färre anställda. Eftersom ni inte tror
              på vad jag säger ska jag redovisa vad SKL säger. SKL säger att
              på grund av att kommuner har lämnat ut verksamhet till andra företag,
              vare sig det är företag från en skattebefriad ö eller seriösa
              företag som företagen oftast är, har det blivit ytterligare 30
              000 människor anställda som inte räknas in i statistiken.
            </seg>
            <seg xml:id="i-89de1f727ccda373-0">
              Vad som framkom under dagens partiledardebatt var att våra verklighetsbilder
              är så vitt skilda. Ibland undrar man om det då finns någon anledning
              att fortsätta debatten.
            </seg>
            <seg xml:id="i-3c78dd49c71de9ba-0">
              Jag stöder förslaget i FiU19.
            </seg>
          </u>
          <note type="speaker" xml:id="i-2d32bd640e73d2e4-0">
            Anf. 197 ULLA ANDERSSON (v) replik:
          </note>
          <u who="ulla_andersson_2195fb" xml:id="i-4ebde3745e70d063-6">
            <seg xml:id="i-8e2f66f4c38860bb-0">
              Herr talman! Visst, Peder, är det olika bilder i olika kommuner.
              När vi ser till helheten och den statistik som vi kan ta del av
              ser vi tydligt att antalet barn i förskolegrupperna ökat det senaste
              året, antalet barn i grupperna i fritidshemmen har ökat under
              fem år väldigt mycket. Förskoleklasserna hade när man införde
              förskoleklasser högre personaltäthet än vad man hade i grundskolan.
              I dag är det tvärtom.
            </seg>
            <seg xml:id="i-b8f0f3cea3f071ad-0">
              Konjunkturinstitutet har på uppdrag av regeringen tittat igenom
              hur många välfärdsarbetare som har försvunnit och funnit att det
              är 33 000. Det har någon betydelse i verksamheterna. Även om kommunerna
              kan redovisa att de går med överskott har man gått igenom en lång
              rad stora besparingar. Både du och jag har varit kommunpolitiker
              och vet hur man emellanåt får prioritera väldigt hårt och ibland
              fatta beslut som man egentligen inte vill fatta och ser konsekvenserna
              för människors liv och vardag.
            </seg>
            <seg xml:id="i-552d1fe4746d0ba9-0">
              Kommunerna har det tufft. De fick ett tillfälligt stöd, men alla
              vet att kommuner behöver långsiktighet och att vi har en lagstiftning
              som säger att de ska ha en ekonomi i balans. Då har man vidtagit
              åtgärder. Det är det Sveriges Kommuner och Landsting beskriver
              i sin rapport. Vi ser konsekvenserna. Jag varit ute i många förskolor
              för att se hur det är på olika ställen runt om i landet. Jag kan
              säga att det finns väldigt stora barngrupper på en del håll 26
              barn, 23 barn. Det är inte bra. Det är inte bra för barnen, det
              är inte bra för de anställda och det är inte bra för barns utveckling
              över huvud taget. Det behövs tillskott i kommunerna. Med den här
              bilden blir det tydligt.
            </seg>
            <seg xml:id="i-6ddb6cebfce56212-0">
              Lyft blicken, Peder! Vi har att ansvar att göra det här i riksdagen.
            </seg>
          </u>
          <note type="speaker" xml:id="i-91d399818bb8a454-0">
            Anf. 198 PEDER WACHTMEISTER (m) replik:
          </note>
          <u xml:id="i-7d05a51353e305db-26" who="unknown">
            <seg xml:id="i-a6d2eefd4533aad5-0">
              Herr talman! Som jag sade tidigare har vi helt enkelt inte samma
              bild. Du kommer från en kommun norr om Dalälven som har haft det
              extra tufft. I mina sörmländska kommuner är det inte en sådan
              bild. I 90-talets början då jag själv var kommunstyrelsens ordförande
              gällde det uppsägning av personal, vilket man inte ser i någon
              kommun i dag. Det finns kommuner som har upphandlat äldreomsorgen,
              kanske 50 procent av verksamheten, till exempel Linköpings kommun
              som haft växlande majoritet mellan s och borgerlig. Man hade som
              mål att upphandla 50 procent. Västmanlands län landsting hade
              som mål att ha 50 procent av primärvården ute i olika händer.
              Om man inte räknar med de anställda som följer med dessa verksamheter
              luras man ju. Man måste titta på helheten.
            </seg>
            <seg xml:id="i-1cb1b4307c41f0e9-0">
              Vi måste ändå lita på att det SKL säger är rätt.
            </seg>
          </u>
          <note type="speaker" xml:id="i-54034ea9bd76d0f9-0">
            Anf. 199 ULLA ANDERSSON (v) replik:
          </note>
          <u who="ulla_andersson_2195fb" xml:id="i-4ebde3745e70d063-7">
            <seg xml:id="i-72c8945a1219b0e4-0">
              Herr talman! SCB kom med en rapport för inte alls så länge sedan
              som visar att 80 000 arbetstillfällen försvunnit sedan de mätte
              förra gången, och tre fjärdedelar av dem innehades av kvinnor.
              Det säger något om var de arbetstillfällena försvann. AKU säger
              39 000 arbetstillfällen i kommunsektorn, och det ska vara rensat
              från privatiseringar.
            </seg>
            <seg xml:id="i-6ae94cba7c5f0d9d-0">
              Det finns ett mönster som går igen. Även om du försöker blunda
              har antalet välfärdsarbetare minskat. Annars skulle inte heller
              antalet barn per anställd i förskolan öka, inte heller inom fritidshemmen
              och inte i förskoleklasser. Dessa siffror visar på en utveckling
              som går åt helt fel håll. De pengar ni använt till skattesänkningar
              skulle till exempel de här barnen behöva, eller varför inte hemtjänsten
              eller sjukvården. Pengarna behövs bättre där än i dina och mina
              fickor, i form av skattesänkning.
            </seg>
          </u>
          <note type="speaker" xml:id="i-e2acb56a9b048201-0">
            Anf. 200 PEDER WACHTMEISTER (m) replik:
          </note>
          <u xml:id="i-7d05a51353e305db-27" who="unknown">
            <seg xml:id="i-a10d97856a23230c-0">
              Herr talman! De 17 miljarder som regeringen har stöttat kommunal-
              och landstingsverksamheten med har gett en väldigt positiv effekt.
              Den effekten ser vi nu delvis. Nu börjar det till och med komma
              upp förslag om nya ishallar och nya idrottsanläggningar, och det
              var väl inte tanken. Nu känner jag inte till situationen i just
              Gävle kommun, men jag känner till den i många andra kommuner.
            </seg>
            <seg xml:id="i-881ae1ddc1995643-0">
              Jag har full förståelse för att en kommun som Laxå med utflyttning,
              minskat skatteunderlag och så vidare har det tufft, medan många
              andra kommuner har det bra. Vi kan inte säga att bilden är ensidig,
              att det är så illa som Ulla Andersson försöker påstå, utan den
              är faktiskt mer varierad. Jag erkänner villigt att det finns problem,
              men de måste man lösa på något sätt.
            </seg>
          </u>
          <note type="speaker" xml:id="i-0a80e4fa6b69a762-0">
            Anf. 201 KARIN NILSSON (c):
          </note>
          <u who="ulf_nilsson_15fa88" xml:id="i-3807fc3a729df004-0">
            <seg xml:id="i-95702ee3be2bdba6-0">
              Herr talman! Sedan vänsterpartierna presenterade sin gemensamma
              politik den 3 maj står det klart och tydligt att det finns två
              alternativ till höstens riksdagsval.
            </seg>
            <seg xml:id="i-d372df998c3ef764-0">
              Vänsterpartierna vill tillföra kommunerna 12 miljarder kronor
              20112012, varav 3 miljarder i riktade satsningar till skola och
              sjukvård. Javisst, 7 miljarder mer än regeringen kan vi låta vara,
              men då ska man också veta att deras ökade statsbidrag motverkas
              av flera faktorer. Kommunsektorns resurser kommer på sikt att
              minska om vänsterblocket kommer till makten eftersom färre arbetar,
              och det är därför att arbetsgivaravgifterna höjs och rehabiliteringskedjan
              luckras upp med deras politik. Det är tack vare regeringens tydliga
              arbetslinje och åtgärder för ett gott företagsklimat som långsiktigt
              stabila förutsättningar för kommunernas inkomster kan skapas.
            </seg>
            <seg xml:id="i-450049d118a976eb-0">
              Vänsterpartierna kompenserar sin brist på arbetslinje med kortsiktiga
              bidrag. Det kommer att urholka resurserna till välfärden och hota
              jobben i vård, skola och omsorg. Vidare vill vänsterpartierna
              ta bort den sänkta arbetsgivaravgiften för unga upp till 26 år.
              Det är detsamma som att skapa en särskild ungdomsskatt, en straffskatt
              på att ha unga anställda.
            </seg>
            <seg xml:id="i-5fb343f6e0e2331a-0">
              Att ta bort denna skattelättnad för att anställa unga är de röda
              partiernas i särklass största besparing i deras skuggbudget. Det
              handlar om nästan 20 miljarder totalt som de sedan smetar ut i
              olika former av bidrag till dem som inte jobbar. För kommunerna
              innebär det en ökad kostnad med 2,1 miljarder kronor och för landstingen
              med 0,4 miljarder kronor per år.
            </seg>
            <seg xml:id="i-9525a91d359505f0-0">
              För exempelvis Växjö, som ligger i mitt hemlän, innebär vänsterpartiernas
              politik att man får 33 miljoner i ökade statsbidrag, och det kan
              väl låta bra. Detta har också politikerna i den röda oppositionen
              i Växjö som utgångspunkt för sin skuggbudget. Men samtidigt leder
              ungdomsskatten till ökade kostnader med 22 miljoner, vilket de
              förstås inte har tagit med i sina beräkningar. Det innebär alltså
              att två tredjedelar av statsbidraget äts upp direkt. Vänsterpartierna
              ger med den ena handen och tar med den andra. På vilket sätt gynnar
              det kommunen?
            </seg>
            <seg xml:id="i-25041c99eb7aec86-0">
              Herr talman! I finanskrisens och den djupa lågkonjunkturens spår
              drabbades kommunsektorn hårt; det känner vi alla till. För att
              värna välfärdens kärna och förhindra uppsägningar har regeringen
              tillfört kommunerna och landstingen rekordbelopp. Enbart i år
              handlar det om 17 miljarder kronor, och totalt sett så mycket
              som 38 miljarder kronor har kommit kommunsektorn till del under
              mandatperioden jämfört med 2006 års nivå. En stor del av dessa
              satsningar har varit tillfälliga just därför att det är just det
              som har varit befogat i det rådande konjunkturläget.
            </seg>
            <seg xml:id="i-aeacaf95377f3bc0-0">
              Regeringen aviserade inga ytterligare pengar till kommunsektorn
              i vårpropositionen, därför att kommunernas ekonomi under fjolåret
              blev bättre än vad regeringen räknat med, främst tack vare att
              fler människor kunde behålla sina jobb. Vi hörde nu också i Peder
              Wachtmeisters redovisning att de till och med gått med plus 2009.
            </seg>
            <seg xml:id="i-b07245aed22ab5f5-0">
              I år ökar alltså skatteintäkterna rätt så rejält, tack vare att
              konjunkturen vänder och sysselsättningen ökar och att effekterna
              av sjukförsäkringsreformen har fått genomslag. Dessutom ligger
              den permanenta ökningen av det årliga statsbidraget på 5 miljarder,
              som regeringen tidigare har beslutat om för 2011 och 2012, fast,
              vilket också kommer att gynna kommunernas ekonomi framöver.
            </seg>
            <seg xml:id="i-e145e95edf5524d8-0">
              Jämför man den här konjunkturnedgången med 1990-talskrisen, då
              150 000 jobb försvann i kommunsektorn, ser läget betydligt gynnsammare
              ut den här gången. Den uppgift som oppositionen sprider om 25
              000 anställda nu har siffran tydligen devalverats ytterligare
              och som man har använts sig av i sin reservation stämmer inte.
              Det är förvisso sant att antalet sysselsatta i kommuner och landsting
              minskat så mycket och möjligtvis ytterligare, men då bortser oppositionen
              helt från de nya jobben som har tillkommit i de privata välfärdsföretagen.
              Enligt färska siffror från SCB har över 30 000 nya jobb tillkommit
              sedan 2006 och fram till 2009.
            </seg>
            <seg xml:id="i-5eb1e03c3845b7f8-0">
              Herr talman! Verksamheten inom den kommunala sektorn kostar mycket
              pengar. Det finns undersökningar som visar att det inte finns
              ett självklart samband mellan högre kostnader och högre kvalitet,
              utan att det är vad vi gör och vad vi får för pengarna som spelar
              roll.
            </seg>
            <seg xml:id="i-f34ca9e413b0038f-0">
              Regeringen har öppnat den offentliga sektorn för välfärdsföretagare,
              vilket har lett till att fler kvinnor kommit i arbete och att
              det finns fler arbetsgivare att välja bland. Det underlättar också
              livspusslet för många barnfamiljer och äldre.
            </seg>
            <seg xml:id="i-821ac65ae5552121-0">
              Vi har helt enkelt genomfört en rad reformer som vi kan vara
              mycket stolta över. Det är reformer som ökar den enskilda människans
              självbestämmande och valfrihet. Det är reformer som effektiviserar
              och höjer kvaliteten. Det är reformer som syftar till att utveckla
              och förbättra vår gemensamma välfärd. Vårdvalsreformen, RUT-avdraget,
              tandvårdsreformen, apoteksregleringen, valfriheten inom äldre-
              och handikappomsorgen, reformen reformerad LSS-lag, tillsynsreform
              inom socialtjänsten och förnyad socialförsäkring, trygghetsvård
              åt äldre ja, listan kan göras lång. Med vänsterpartierna vid makten
              hotas många av dessa reformer. Valfriheten och entreprenörskapet
              i välfärden kommer att minska.
            </seg>
            <seg xml:id="i-8766c18d005d68a1-0">
              Regeringens politik har varit inriktad på att bryta monopolet
              inom vården och omsorgen. Människor måste få mer att säga till
              om själva. Därför har vi infört lagen om valfrihetssystem, LOV,
              inom äldre- och handikappomsorgen och vårdval inom primärvården.
            </seg>
            <seg xml:id="i-cb767c14b047f61f-0">
              Min egen mor, som är 87 år, är frisk som en nötkärna och kan
              fortfarande göra sina egna val fullt ut. Det vill jag att hon
              ska få göra, och det vill hon också själv givetvis göra så länge
              kroppen klarar av det och inte krånglar. Men om det skulle vara
              så att hon behöver hjälp är det inte kommunkontoret som ska bestämma
              vem som ska följa med min mor in på toaletten. Nej, det tror jag
              att hon skulle vilja avgöra själv. Och det är heller inte landstinget
              som ska bestämma vilken läkare jag, hon eller någon annan ska
              behöva gå till när vi blir sjuka. Det vill vi göra själva. Därför
              har vi genomfört de här förändringarna. Och det finurliga med
              LOV och vårdval är att aktörerna konkurrerar med kvalitet och
              faktiskt inte med pris. Det är patienten som väljer vårdcentral.
              Det kan vara landstingets egen vårdcentral eller det privata vårdföretaget;
              patienten väljer det som passar honom eller henne bäst. Alla har
              olika behov, och därför behövs också olika lösningar. Hårda kvalitetskrav
              kan ställas på alla, men patienten avgör.
            </seg>
            <seg xml:id="i-59e4cc5319da8979-0">
              I dag har 181 nya vårdcentraler sett dagens ljus. Det är ett
              gott kvitto på en framgångsrik politik. Det viktiga är att de
              frihetsreformer som regeringen nu genomför ökar den enskilda människans
              möjlighet att själv bestämma över sin vård och omsorg. Och det
              är minst lika viktigt för personalen. Att vara hänvisad till en
              enda arbetsgivare har varit en återvändsgränd för många, speciellt
              kvinnor. Det har till och med känts omöjligt att byta anställning
              mellan landsting och kommun eller till anställning i annan kommun,
              eftersom man har varit livrädd för att mista turordningen i LAS.
              Det är också något som vi centerpartister vill ändra på, men det
              är en helt annan fråga som vi inte behöver prata mer om just nu.
            </seg>
            <seg xml:id="i-e06f998d8762626a-0">
              Medan andra kan byta jobb om man inte trivs eller kommer ihop
              sig med chefen har kvinnor i offentlig sektor varit instängda
              och fast i sin anställning. Detta har sedan avspeglat sig i sjukskrivningsstatistiken
              där offentliganställda kvinnor har varit överrepresenterade.
            </seg>
            <seg xml:id="i-1c4da3113abcb21c-0">
              Herr talman! Det är ingen som höjer på ögonbrynen när ett byggföretag
              som bygger äldreboenden går med vinst. Varför är det då så upprörande
              att företagen som driver själva verksamheten går med vinst?
            </seg>
            <seg xml:id="i-b24ad665656f031f-0">
              Det är hög tid att förstå sambanden. Utan vinst blir det inget
              företagande och heller ingen valfrihet. Vi vill kunna påverka
              våra liv och kunna välja. För att vi ska kunna göra det måste
              finnas något att välja mellan. Det behövs en mångfald av företag.
              Då måste det finnas etableringsfrihet och möjlighet att göra vinst.
              Det går inte att driva företag av ren välgörenhet.
            </seg>
            <seg xml:id="i-75ce494abbef0e3e-0">
              I måndags besökte jag Partnerskap för Vård i Växjö. De erbjuder
              sina tjänster inom hemtjänsten, och vad jag förstod krävdes det
              en fantastisk effektivitet både i planeringen och i genomförandet
              av arbetet för att balansera ekonomin. Deras flexibilitet, effektivitet
              och plikttrogenhet mot uppdragsgivaren, som var kommunen, och
              kunden kan vara en drivkraft även för den offentliga verksamhetens
              vilja att utveckla sig. De konkurrerar med kommunens egen verksamhet
              både vad gäller pris och kvalitet i utförandet för att bli godkända
              av kommunen och valda av de enskilda kunderna. Har de dessutom
              förmågan att avsätta en vinst för kommande investeringar i företaget
              är det dem väl förunnat och dessutom ett måste för deras fortsatta
              existens.
            </seg>
            <seg xml:id="i-77e5a0bd1f7bdde9-0">
              Herr talman! Ingen här i kammaren vill se en ojämlik vård. Vården
              ska vara solidariskt finansierad, och prioritetsordningen ska
              följas. Den som har störst behov ska gå först.
            </seg>
            <seg xml:id="i-9f664fcca31391d4-0">
              Regeringen värnar välfärden, och därför stimulerar vi till arbete.
              Välfärden står inför stora utmaningar som åldrande befolkning,
              ökade krav på välfärdstjänster, dyrare behandlingsmetoder med
              mera. Därför kan vi inte fortsätta som förut med skygglappar mot
              omvärlden. Vi måste se problemen och åtgärda dem. Vi måste se
              vad som kan göras smartare och sedan göra det. Vi måste veta vilka
              åtgärder som är effektiva och vilka som inte ger önskat resultat.
              Därför satsar vi på evidens, öppna jämförelser och på att följa
              upp utvärderingar. Vi måste se hur vi får mest ut av skattepengarna.
            </seg>
            <seg xml:id="i-e29a0e7630112a7c-0">
              Slutligen vill jag understryka att vi inte har råd att säga nej
              till fler jobb. Som jag tidigare nämnde skapades det över 30 000
              nya jobb i välfärdsföretag mellan 2006 och 2009. RUT-avdraget,
              som gjort svarta jobb vita och lett till fler kvinnliga entreprenörer
              som gett många arbetslösa en ny chans på arbetsmarknaden och som
              underlättar livspusslet för många barnfamiljer och äldre, har
              skapat 7 000 nya jobb.
            </seg>
          </u>
          <note xml:id="i-9401eded16125fae-0">
            Herr talman! Jag yrkar bifall till finansutskottets förslag att
            lägga regeringens skrivelse till handlingarna.
          </note>
          <note type="speaker" xml:id="i-a983ad8c5cca3f80-0">
            Anf. 202 NINA LUNDSTRÖM (fp):
          </note>
          <u xml:id="i-05ffda182ce487f1-2" next="cont" who="unknown">
            <seg xml:id="i-ef6eb768675150d7-0">
              Herr talman! Det betänkande vi debatterar behandlar regeringens
              skrivelse Utvecklingen inom den kommunala sektorn 2009 . Jag yrkar
              bifall till utskottets förslag att lägga skrivelsen till handlingarna
              och avslag på motionen.
            </seg>
          </u>
          <note xml:id="i-ef1a4b271675ed4e-0">
            Betänkandet behandlar också rapporten om de kommunala finansieringsprinciperna
            som utskottet beslutade om 2007. Utskottet påpekar vikten av en
            uppföljning och utvärdering av läget i den kommunala sektorn.
          </note>
          <u prev="cont" who="unknown" xml:id="i-06b769168bdecc47-2">
            <seg xml:id="i-f460b5c2104e4be7-0">
              Jag vill påminna om vikten av att regeringen avsatte 17 miljarder
              i ett extra statsbidrag för 2010 och att regeringen i vårpropositionen
              aviserade om ett höjt permanent statsbidrag på 5 miljarder.
            </seg>
            <seg xml:id="i-4441fe28b4e5fcc7-0">
              Utskottet vill påminna om att regeringen har uttalat att det
              finns anledning att komma med en förnyad bedömning, att följa
              utvecklingen och att återkomma vad gäller kommunsektorns framtid
              och möjligheter kommande år i samband med budgeten i höst.
            </seg>
            <seg xml:id="i-7d890e94b3fd40fc-0">
              Utskottet välkomnar att regeringen beslutat att tillsätta en
              utredning med uppdrag att främja en stabil kommunal verksamhet
              över konjunkturcykeln, det vill säga balanskravet.
            </seg>
            <seg xml:id="i-f0cee364522352f2-0">
              Jag vill också påminna om finansieringsprincipen som också behandlas
              i betänkandet. Finansiering ska åtfölja de ålägganden och åtaganden
              som kommuner och landsting ålagts.
            </seg>
            <seg xml:id="i-e31e1222e306fed0-0">
              Hur såg det ut när lågkonjunkturen slog till? Många har vittnat
              om hur det är att vara engagerad i kommunpolitik. När vi tittar
              i backspegeln är det lätt att göra bedömningar av vad som borde
              ha gjorts och inte gjorts. Många kommunstyrelser och kommunfullmäktigeförsamlingar
              upplevde nog att de var som små barkbåtar på den stora ekonomiska
              oceanen när lågkonjunkturen slog till.
            </seg>
            <seg xml:id="i-276355deedba7bdf-0">
              Dagens debatt har påvisat att globala konjunkturnedgångar påverkar
              Sverige, även kommuner och landsting. Skatteunderlaget påverkas
              och även inkomster och utgifter.
            </seg>
            <seg xml:id="i-da208a289cb9b06a-0">
              Peder Wachtmeister tog i sitt anförande upp SCB:s dagsfärska
              prognos. Den visar att det faktiskt ljusnar. Kommunernas årsprognos
              för 2010 ser ganska ljus ut, trots allt. Av de 254 kommuner som
              besvarat SCB:s enkät anger drygt 90 procent att de kommer att
              få ett positivt resultat.
            </seg>
            <seg xml:id="i-1ffc88a898fcee08-0">
              Samtidigt ser kommunerna i Sverige olika ut. Jag kommer själv
              från en kommun som mitt i lågkonjunkturen sänkte skatten. Är det
              Alliansen som styr där? Nej, det är De rödgröna.
            </seg>
            <seg xml:id="i-ae3a149e5c3d68ea-0">
              Regeringen skriver i sin skrivelse att resultatet för 2009 uppgick
              till drygt 14 miljarder kronor och att 92 procent av kommunerna
              och 75 procent av landstingen uppvisade positiva resultat.
            </seg>
            <seg xml:id="i-6038cf85b095a287-0">
              Jag vill också hänvisa till den rapport som har kommit från Sveriges
              Kommuner och Landsting, SKL. De har varit apostroferade många
              gånger i dag, och man har återkommit till deras siffror om läget.
            </seg>
            <seg xml:id="i-44845a77d867fded-0">
              I maj kom en ekonomirapport som påvisade att det går betydligt
              bättre än vad man kunde förutse 2009. Man får gå tillbaka till
              de goda åren 2005 och 2006 för att finna så få kommuner med underskott.
            </seg>
            <seg xml:id="i-c7edf416b9a28121-0">
              Det finns en rad andra påpekanden från SKL vad gäller den verklighetsbild
              som finns. Man drar också slutsatser av hur läget ser ut. Vilka
              lärdomar kan man dra inför framtiden vad gäller kommunsektorn
              i stort? Jo, i rapporten säger man att ordning i landets ekonomi
              ger möjligheter att klara och mildra konsekvenserna av en global
              konjunkturnedgång.
            </seg>
            <seg xml:id="i-44990fa1a8633f23-0">
              Vidare slår man fast att det är svårt med ekonomiska prognoser.
              Varje kris har sin egen logik, dynamik och unika krisförlopp.
              Det finns låg träffsäkerhet i prognoser, i synnerhet i samband
              med större globala konjunkturförändringar.
            </seg>
            <seg xml:id="i-b3b09e48924d13aa-0">
              Man påpekar också i rapporten att det fanns en överdriven pessimism.
              Sverige har klarat sig bra jämfört med andra länder.
            </seg>
            <seg xml:id="i-c08821a57ac5613b-0">
              I rapporten visar man att kommunerna gick drygt 14 miljarder
              plus i stället för det minus som prognosen pekade på. År 2010
              är prognosen ett överskott på 18,6 miljarder, inräknat det extra
              konjunkturtillskottet. För 2011 är prognosen just nu 3,5 miljarder
              i överskott.
            </seg>
            <seg xml:id="i-6e9df2406ccada90-0">
              Verkligheten förändras dock snabbt, och prognoser är prognoser.
              Därför är det viktigt att följa utvecklingen. Regeringen har också
              påpekat att det krävs nya bedömningar senare för att stämma av
              2011 års prognos, och det torde vara viktigt att också göra detta.
            </seg>
            <seg xml:id="i-c0d78f289b1875d1-0">
              Vad påverkar kommunernas ekonomi? Jag skulle vilja återkomma
              till de strukturella skillnaderna mellan kommunerna. Det finns
              kommuner som har det kämpigt och kommuner som går hyfsat väl.
              Vi har ett utjämningssystem som ska beakta de strukturella skillnaderna.
              Det pågår ett utredningsarbete som ska komma med förslag nästa
              år.
            </seg>
            <seg xml:id="i-3fa3dfe729b5e63c-0">
              Något som verkligen påverkar kommunsektorn, precis som staten,
              är naturligtvis antalet sysselsatta. Fler arbetade timmar innebär
              ökade inkomster. Det gäller inte bara kommunsektorn utan också
              staten och ålderspensionssystemet. Minskad arbetslöshet innebär
              minskat behov av ersättningar och bidrag, och både inkomst- och
              utgiftssidan förbättras.
            </seg>
            <seg xml:id="i-45fe70f5dbab7616-0">
              Är det här den enda lågkonjunktur som vi har varit med om? Nej.
              Jag minns också lågkonjunkturerna på 1990-talet och 2001 och påfrestningarna
              på kommunerna då. År 2001 resulterade det i skattehöjningar och
              omfattande besparingar. Vi har sett det här förut. Det gäller,
              som sagt, att dra lärdom av kriserna. Vi kan inte förutse varje
              kris och konsekvenserna av dem, men vi kan vidta de åtgärder vi
              tycker är rimliga.
            </seg>
            <seg xml:id="i-87c085b7b1d86cbe-0">
              Jag vill återkomma till en annan frågeställning som rör kommunernas
              ekonomi och som också har varit föremål för debatt under dagen.
              Det handlar om kommunernas möjlighet att påverka sin egen tillväxt.
              Vi har hört talas om den så kallade medfinansieringen som kommer
              att finnas i framtiden. Den har funnits även tidigare. SKL konstaterar
              att det mellan 2004 och 2009 rådde en medfinansiering på 400500
              miljoner per år. Det är alltså ingenting nytt. Varför gjorde kommunerna
              det? Jo, man ansåg att man kunde påverka sin tillväxt.
            </seg>
            <seg xml:id="i-6b21d43c508c37f0-0">
              Man kan dra många lärdomar av läget. En sak är uppenbar efter
              dagens debatter: Om vi i Sverige har ordning i ekonomin har vi
              muskler för att klara och mildra konsekvenserna av globala konjunkturnedgångar.
              Sveriges förmåga att klara av situationen under denna lågkonjunktur
              har varit beroende av regeringens insatser och förmåga att hantera
              en besvärlig situation. Sett i backspegeln torde även oppositionen
              kunna medge att regeringens insatser varit adekvata.
            </seg>
            <seg xml:id="i-840212b406205f0d-0">
              Herr talman! Det är inte bara nätterna som blir ljusare, utan
              även framtiden för Sverige. Välfärdens kärna har värnats och kommer
              att värnas.
            </seg>
          </u>
          <note type="speaker" xml:id="i-ef1a2ab07d9a117f-0">
            Anf. 203 EMMA HENRIKSSON (kd):
          </note>
          <u xml:id="i-7d05a51353e305db-28" who="unknown">
            <seg xml:id="i-78d6e478a37ba6b6-0">
              Herr talman! Jag fick just höra att Alliansen vann fotbollsmatchen
              med 41. Alla kanske inte är lika glada över det, men för oss i
              Alliansen är det ju trevligt.
            </seg>
            <seg xml:id="i-e353ea73df4b2bdc-0">
              Oppositionen skriver det i sin reservation, vi har hört det i
              partiledardebatten i dag och vi har hört det från flera av oppositionens
              företrädare i många olika sammanhang, att det skulle ha försvunnit
              25 000 arbetstillfällen i välfärdssektorn. Den faktauppgiften
              har åkt fast. Den fastnade i Aftonbladets lögndetektor den 4 maj
              i år, tror jag, eftersom det helt enkelt inte är sant. Med Aftonbladets
              egna ord behöver det inte ens vara så att så många jobb har försvunnit.
              Egentligen kan det vara tvärtom, säger man. Det är, som sagt,
              Aftonbladets ord, inte mina.
            </seg>
            <seg xml:id="i-5fb230dc632a00d8-0">
              Det är synd att man inte håller sig till sanningen. Vi har gått
              igenom en väldigt svår kris. Det har drabbat människor. Vi har
              hört av tidigare talare i den här debatten att bilderna ser ganska
              olika ut beroende på var i landet man befinner sig. För de människor
              som har blivit arbetslösa och för dem som bor i en kommun som
              är hårt drabbad återstår fortfarande mycket hårt arbete för att
              de ska komma ur krisen. I andra kommuner har man gått igenom krisen
              och nästan varit fundersam över vad man läser om i tidningen eftersom
              man inte upplever krisen i sin vardag.
            </seg>
            <seg xml:id="i-6e9b584c8ad2f389-0">
              Jag hoppas att vi kan koncentrera oss på de människor som faktiskt
              har kommit i kläm och inte försöka twista till de siffror som
              visar hur det ser ut i våra kommuner. En hel del av det som i
              statistiken ser ut som en minskning av antalet anställda det man
              skulle kunna kalla för färre händer i vården och omsorgen är egentligen
              något väldigt positivt. De som arbetar i kommuner och landsting
              har blivit friskare. De som arbetar deltid ofrivilligt har faktiskt
              fått erbjudande om att gå upp på heltid och nappat på erbjudandet.
              Det är inte jätteroligt för den som var vikarie, men väldigt viktigt
              för den som arbetade från början.
            </seg>
            <seg xml:id="i-66b557c303ef89a9-0">
              Det finns mycket glädjande i redovisningen av utvecklingen i
              våra kommuner och landsting. Vårdgarantin har gjort att den som
              råkar ut för en olycka eller sjukdom inte behöver vänta länge.
              Vi har inte nått ända fram, men vi har kommit en bra bit på väg.
              Jag är glad att vi har ambitionen att fortsätta att banta köerna
              så att alla får vård inom den tid som vårdgarantin säger. Vi har
              också ambitionen att få ned väntetiderna på akuten. Man ska inte
              behöva vänta mer än fyra timmar om man söker akutsjukvård.
            </seg>
            <seg xml:id="i-dff4c7f6c7d998cc-0">
              Vårdvalet har också varit en stor succé. Även om det kostar och
              innebär en ansträngning för kommunerna betyder det väldigt mycket
              för dem som får möjlighet att välja någon av de 135 nya vårdcentralerna,
              som det var 2009, eller 181 nya vårdcentralerna, som det är i
              dag. Det är väldigt bra för dem som inte kände sig trygga med
              att gå till den vårdcentral som de blev tilldelade.
            </seg>
            <seg xml:id="i-a01098e503e791f1-0">
              Tack vare patientsäkerheten den insats som har gjorts sedan 2007
              har vi kunnat frigöra fler vårdplatser så att andra patienter
              slipper vänta eller ligga i en sjuksäng i korridoren. Det har
              också sparat 1,3 miljarder. Det har framför allt räddat människoliv.
              Människor som förut dog en undvikbar död, åtminstone undvikbar
              just då, har kunnat räddas. De har kunnat få en mycket bättra
              hälsa och de har sluppit långvarigt lidande.
            </seg>
            <seg xml:id="i-200fc6f678d21bfa-0">
              Även om en del saker i kommunerna har varit negativa, och även
              om det har varit tufft framför allt i de kommuner där man har
              drabbats väldigt hårt av arbetslösheten och biståndsmottagandet
              har ökat har vi nu lägre kostnader för socialbidrag än vad vi
              hade under den kris vi gick igenom i början av 1990-talet.
            </seg>
            <seg xml:id="i-e19bac611d26576d-0">
              Något av det mest allvarliga i rapporten är hur det ser ut för
              våra ungdomar. Fortfarande går var tionde elev på sina håll färre
              än var tionde elev ut grundskolan utan att ha behörighet till
              gymnasiet. Det är en av våra absolut viktigaste uppgifter. Vi
              har satt upp mål för vad varje elev ska kunna lära sig under sin
              tid i grundskolan. Det är vår skyldighet att se till att de får
              lära sig det. Det är inte barnen som misslyckas. Det är vi vuxna,
              och det är politiken den politik som har förts ända sedan de började
              skolan. Det är en stor utmaning att vända skolan så att vi får
              en skola som är så bra att alla elever går ut med fullständiga
              betyg.
            </seg>
            <seg xml:id="i-5f43da4fd794c13b-0">
              Herr talman! Jag vill passa på att tacka Tommy Ternemar. Jag
              förstår att det här är din sista debatt i kammaren. Någon formulerade
              det så fint: Givet ditt partis åsikter har du genomfört ett mycket
              bra arbete här i riksdagen. Tack för samarbetet.
            </seg>
          </u>
          <note xml:id="i-25979dda45e09d02-6">
            Överläggningen var härmed avslutad.
          </note>
          <note xml:id="i-b9be40922f3de14f-0">
            16 § Ett starkare skydd för den enskildes integritet vid kreditupplysning
          </note>
          <note xml:id="i-a698225fa3084bfe-8">
            Föredrogs
          </note>
          <note type="speaker" xml:id="i-378ccc7f54168247-0">
            Anf. 204 PHIA ANDERSSON (s):
          </note>
          <u who="phia_andersson_c404f7" xml:id="i-61f28965d206bace-0" next="cont">
            <seg xml:id="i-066db24405158c08-0">
              Herr talman! I detta betänkande behandlas regeringens proposition
              Ett starkare skydd för den enskildes integritet vid kreditupplysning
              . Regeringen föreslår bland annat att beställare av kreditupplysning
              ska ha ett legitimt behov av informationen. Med andra ord ska
              inte vem som helst kunna begära kreditupplysning och granska individers
              ekonomi. Det är säkert någonting som vi alla kan ställa oss bakom
              och tycker är en självklarhet.
            </seg>
            <seg xml:id="i-8348679388683078-0">
              Men varför har regeringen så bråttom att få igenom denna lag
              att man inte gör det på rätt sätt? Denna lag går troligtvis inte
              att ändra utan att först göra grundlagsändringar.
            </seg>
            <seg xml:id="i-dd9ba7685e3a50d7-0">
              Dessutom anses enligt detta förslag journalistiska ändamål inte
              vara något legitimt behov. Det kommer att drabba allmänhetens
              betydelsefulla insyn, bland annat i den politiska och ekonomiska
              makten.
            </seg>
            <seg xml:id="i-7a08eb1dd6dab580-0">
              Även om avsikten med lagändringen inte har varit att försvåra
              massmediernas åtkomst är det en uppenbar konsekvens av de begränsningar
              som nu föreslås.
            </seg>
            <seg xml:id="i-f384f3be3b4358bc-0">
              Tunga juridiska instanser har framfört invändningar som tar sikte
              på att det saknas förutsättningar för att med stöd av den så kallade
              delegationsbestämmelsen genomföra dessa lagändringar utan att
              man först ändrar grundlagen.
            </seg>
            <seg xml:id="i-cbcfe22f1132761f-0">
              Justitiekanslern anförde i sitt yttrande att lagtexten i tryckfrihetsförordningen
              och yttrandefrihetsgrundlagen kräver att det handlar om kreditupplysning
              som innebär ett otillbörligt intrång i den enskildes personliga
              integritet eller innehåller oriktiga eller missvisande uppgifter
              för att begränsningar i yttrandefriheten i hithörande frågor ska
              vara tillåtna.
            </seg>
            <seg xml:id="i-cb6b9d9014859a2a-0">
              Så yttrar sig JK i motiveringen.
            </seg>
            <seg xml:id="i-e5789fb5658633aa-0">
              Om intrånget är betydande för den enskilde men inte otillbörligt
              får man enligt JK alltså inte föreskriva några begränsningar i
              grundlagsskyddet. Inte heller får man enligt JK föreskriva begränsningar
              av annat slag, till exempel förbud mot utlämnande till andra personer
              än den som har behov av upplysningen.
            </seg>
          </u>
          <note xml:id="i-4489928935658a67-0">
            Även JO och kammarrätten i Sundsvall har haft liknande synpunkter.
          </note>
          <note xml:id="i-8e15ca21f2a34d0a-0">
            Lagrådet yttrade sig i februari 2010, och Lagrådet har lämnat
            förslaget utan erinran.
          </note>
          <u who="phia_andersson_c404f7" prev="cont" xml:id="i-aabcb8ddcd59ef6f-0">
            <seg xml:id="i-1be6fc7555869da4-0">
              Lagrådet har ingen erinran, och Justitiekanslern säger att dessa
              lagförslag inte kan göras utan grundlagsändring.
            </seg>
            <seg xml:id="i-dbb16bfb27f28256-0">
              Herr talman! Vad gör då regering och riksdag när JK och Lagrådet
              inte har samma uppfattning? Det klokaste är troligtvis att ha
              ett respektavstånd till grundlagen och göra på rätt sätt för att
              förhindra att lagens förenlighet med grundlagen inte ifrågasätts
              i en kommande lagprövning.
            </seg>
            <seg xml:id="i-0fe7059dd4f5c95d-0">
              Så gör dock inte den borgerliga regeringen. Regeringen går endast
              på Lagrådets yttrande då det är det yttrande som man själv föredrar,
              och då struntar man i Justitiekanslern. Det innebär att om lagen
              prövas och inte är förenlig med grundlagen är den inte giltig.
              En grundlagsändring måste då ske med två beslut och ett riksdagsval
              emellan, vilket i sin tur innebär att lagen inte kan träda i kraft
              förrän 2014.
            </seg>
            <seg xml:id="i-76d907b4af378f01-0">
              Hade regeringen däremot föreslagit en grundlagsändring och haft
              respekt för det journalistiska ändamålet att granska makthavare
              hade man kunnat ge direktiv exempelvis till Yttrandefrihetskommittén
              för att se över hur journalistiskt ändamål skulle kunna vara ett
              legitimt behov och vilka ändringar som hade behövts i tryckfrihetsförordningen
              och yttrandefrihetsgrundlagen. Då hade man kunnat ta beslut före
              valet i höst och sedan fattat ett nytt beslut efter valet. Då
              hade man kunnat låta denna lag träda i kraft 2011 precis som regeringen
              ville.
            </seg>
            <seg xml:id="i-a69fac754420bb62-0">
              I sin iver att genomföra denna lagändring snubblar man på mållinjen
              i stället för att ta tillbaka, göra om och göra rätt.
            </seg>
            <seg xml:id="i-a29cc0344bd66102-0">
              Herr talman! Vi socialdemokrater är inte beredda att acceptera
              en lagändring som medför att massmediernas granskning och journalistiska
              arbete hämmas eller försvåras. Vi anser dessutom att det är olämpligt
              att genomföra lagändringar som kan ifrågasättas i en lagprövningssituation.
            </seg>
          </u>
          <note xml:id="i-df8c31181380944b-0">
            Jag yrkar härmed bifall till reservation 1.
          </note>
          <note type="speaker" xml:id="i-5c926e111cf8b77d-0">
            Anf. 205 MARIANNE BERG (v):
          </note>
          <u who="marianne_berg_ec3bb4" xml:id="i-0f5fa0d98045f957-0" next="cont">
            <seg xml:id="i-932f8bc5c23c4a58-0">
              Herr talman! Jag trodde att jag skulle hålla mitt sista anförande
              denna mandatperiod i måndags. Men så blev det inte.
            </seg>
            <seg xml:id="i-485afddb44efa13c-0">
              Herr talman! Offentlighetsprincipen, tryck- och yttrandefriheten
              och den personliga integriteten är grundstenar i en demokrati.
              Det är något som vi verkligen måste värna om i dag och i morgon.
            </seg>
            <seg xml:id="i-4d91e86ae732be32-0">
              I detta betänkande om ett starkare skydd för den enskildes integritet
              vid kreditupplysning via Internet vill regeringen nu göra ändringar
              som framför allt försvårar och sätter gränser för journalistiskt
              arbete, vilket inte precis rimmar med tryck- och yttrandefrihetslagstiftningen.
            </seg>
            <seg xml:id="i-f1c687a71b4d3d95-0">
              Det är lätt att tycka att de föreslagna förändringarna i kreditupplysningslagen
              inte är speciellt stora. Men det stämmer inte när det gäller till
              exempel att granska oss här i kammaren.
            </seg>
            <seg xml:id="i-05054dd06d68ebe7-0">
              Om detta förslag går igenom sätter vi milt sagt käppar i hjulet
              för journalisternas samhälleliga uppgift, vilket i sin tur naturligtvis
              leder till att allmänheten inte kommer att kunna få full insyn
              i den politiska och ekonomiska makten. Det är inte acceptabelt.
            </seg>
            <seg xml:id="i-a9da3d7f0b10ea14-0">
              Oavsett om många av er inte anser att det innebär några större
              förändringar om vi i denna riksdag antar det förslag som ligger
              på bordet i dag vill jag säga följande till er: Till synes små
              små steg leder oftast till en större urholkning, och innan vi
              vet ordet av har den blivit så stor att den kanske inte går att
              förändra. Det är risken när dessa små tassande steg tas. Det är
              risken när man inte ser till en helhet.
            </seg>
            <seg xml:id="i-6a73265a1da0efa8-0">
              För oss i Vänsterpartiet är den personliga integriteten enormt
              viktig. Men vi kan inte genomdriva en lagändring som försvårar
              och hindrar att vi i denna kammare granskas. Vi kan inte heller
              ställa oss bakom ett förslag som man också kan ifrågasätta om
              det är i enlighet med våra grundlagar.
            </seg>
            <seg xml:id="i-12089bbcdba2070d-0">
              JK har, som vi har hört tidigare, yttrat sig om detta och menar
              att det saknas förutsättningar för att med stöd av den så kallade
              delegationsbestämmelsen genomföra dessa lagändringar utan att
              först ändra i vår grundlag.
            </seg>
            <seg xml:id="i-e1d1d618df232315-0">
              När en sådan tung instans som JK har lämnat dessa invändningar,
              varför stannar man då inte upp och ser över frågan en gång till
              och ser detta i en helhet? Nej, det gör inte regeringen. Man tuffar
              på som vanligt.
            </seg>
            <seg xml:id="i-c6fdfadc983b7266-0">
              Men här i denna kammare kan vi se till att det kommer att ske
              genom att vi röstar nej till förslaget. I denna fråga är det verkligen
              på sin plats.
            </seg>
            <seg xml:id="i-4d18c99b1854fd46-0">
              När ett lagändringsförslag är oklart utifrån vår grundlag och
              tillika försvårar för massmedierna att granska makten, då kan
              Vänsterpartiet definitivt inte ställa sig bakom det. Därför yrkar
              jag härmed bifall till reservation 1.
            </seg>
          </u>
          <note xml:id="i-5dde19424df2ae87-0">
            I detta anförande instämde Ulla Andersson och LiseLotte Olsson
            (båda v).
          </note>
          <note xml:id="i-4eaa21eea1785853-0">
            Anf. 206 ANDREAS NORLÉN (m):
          </note>
          <u who="marianne_berg_ec3bb4" prev="cont" xml:id="i-b40178715224c17b-0">
            <seg xml:id="i-bddcf4ade6424aac-0">
              Herr talman! Personlig integritet har, vågar jag påstå, gått
              som en röd tråd, eller möjligen som en blå tråd, genom denna mandatperiod.
              Vi har haft ett antal ärenden i denna kammare som har rört upp
              känslorna just på temat personlig integritet. Vi har hört åtskilliga
              anföranden framförda med stor glöd, för att inte säga passion,
              i denna talarstol där man har försvarat den personliga integriteten
              från olika politiska företrädares håll.
            </seg>
            <seg xml:id="i-68fe312aa9280b0e-0">
              Här kommer nu alliansregeringen med ett konkret lagförslag för
              att förstärka den personliga integriteten. Möts det då av ett
              stormande bifall och enighet i denna kammare? Svaret är uppenbarligen
              nej. Det tycker jag är tråkigt. Jag tycker också att det är en
              smula anmärkningsvärt med tanke på den omfattande debatt vi haft
              och de konstateranden vi vid olika tillfällen gjort om att den
              personliga integriteten är central och ett viktigt inslag i vår
              demokrati.
            </seg>
            <seg xml:id="i-14fe9dc2b8529038-0">
              Propositionen handlar om ett starkare skydd för den enskildes
              integritet vid kreditupplysning. Utan tvekan är det så att utlämnande
              av en kreditupplysning innebär ett intrång i den personliga integriteten.
              Det handlar om uppgifter om den enskildes inkomster, förmögenhetsförhållanden,
              betalningsanmärkningar och annat som onekligen i hög grad är personliga.
            </seg>
            <seg xml:id="i-6157afc2051ec428-0">
              Därför ställer kreditupplysningslagen krav på de företag som
              lämnar ut kreditupplysningar. De får enbart lämna ut upplysningar
              till personer eller företag som har ett legitimt behov av upplysningarna.
              Man ska skicka en omfrågandekopia till den som har blivit omfrågad,
              och vid behov ska man skicka rättelse eller komplettering av en
              felaktig uppgift till den som begärt att få uppgiften.
            </seg>
            <seg xml:id="i-2eecc0e818789b2a-0">
              Det här är rimliga krav. Vem som helst ska inte kunna begära
              ut kreditupplysningar och få veta personliga saker om sina medmänniskor.
            </seg>
            <seg xml:id="i-bb2655d826802e08-0">
              De här kraven gäller emellertid inte kreditupplysningar som lämnas
              via Internet ur databaser. Det beror på den så kallade databasregeln
              i 1 kap. 9 § yttrandefrihetsgrundlagen. Man kan där få grundlagsskydd
              för tillhandahållande av information ur en databas när det finns
              ett utgivningsbevis för databasen.
            </seg>
            <seg xml:id="i-9bb5c2ecbda0e84a-0">
              Det är just den här bestämmelsen som regeringen åberopar när
              man nu vill införa samma regler när det gäller kreditupplysningar
              som ges ur databaser som de regler som redan i dag gäller och
              som alltsedan tidigt 1970-tal gällt för kreditupplysningar som
              tillhandahålls på annat sätt, till exempel genom att kreditupplysningsföretaget
              skickar en skriftlig kreditupplysning till den som begärt en sådan.
            </seg>
            <seg xml:id="i-dbf1be2e7e9e853c-0">
              Jag vill påstå att lagförslagets sakinnehåll är sunt och riktigt
              och även mycket lätt att försvara.
            </seg>
            <seg xml:id="i-6bc44678e8232901-0">
              Av tidigare talare har vi fått höra att förre Justitiekanslern
              hade synpunkter i sitt remissyttrande till regeringen. Han menar
              att kravet på att en kreditupplysning inte får lämnas otillbörligen
              enbart tar sikte på själva innehållet i upplysningen. Med stöd
              av förarbetena till lagstiftningen menar regeringen att frågan
              om i vilken utsträckning en kreditupplysning innebär ett otillbörligt
              intrång i enskilds personliga integritet inte tar sikte enbart
              på innehållet, på vilka uppgifter som avses, utan även på vem
              som tar del av uppgifterna. Det är det som den konstitutionella
              striden gäller.
            </seg>
            <seg xml:id="i-004ec4b05ffaae34-0">
              En i och för sig relevant uppgift om till exempel en betalningsanmärkning,
              alltså en kreditupplysning som upplyser om en sådan uppgift, kan
              innebära otillbörligt intrång i enskilds personliga integritet
              om upplysningen lämnas till någon som inte har ett legitimt behov
              av den, till exempel för att vederbörande ska ingå en affärsrelation
              med den omfrågade. Om man lämnar en sådan upplysning till en ovidkommande
              person till en granne, en nyfiken släkting eller vem det nu kan
              vara är det ett otillbörligt intrång i den enskildes personliga
              integritet. Det tycker jag är en tolkning som det är lätt att
              försvara och som är väl förenlig med lagstiftningen.
            </seg>
            <seg xml:id="i-6c0987b4549c327b-0">
              Konstitutionsutskottets majoritet, som har diskuterat och behandlat
              frågan, delar regeringens bedömning att det kan innebära ett otillbörligt
              intrång i den personliga integriteten att lämna en kreditupplysning
              till någon som inte behöver den. Detta har stöd i förarbetena.
            </seg>
            <seg xml:id="i-4433a02da88d09c8-0">
              Man kan konstatera att den debatt som varit i medierna med anledning
              av det här lagförslaget inte har rört det konstitutionella finliret,
              utan det har blivit en debatt som handlar om huruvida detta innebär
              ett intrång i mediers möjligheter att granska makten.
            </seg>
            <seg xml:id="i-e279c93d0546011b-0">
              Jag vill framhålla att det är synpunkter som mycket sent i processen
              tillförts ärendet. Tidningsutgivarna, branschorganisationen för
              tidningsföretagen, tillstyrkte i sitt remissyttrande till regeringen
              det här lagförslaget just med hänvisning till att den personliga
              integriteten är så viktig. Sedan har TU ändrat sig under ärendets
              behandling i finansutskottet och konstitutionsutskottet och gjort
              en helomvändning och tycker nu att detta inte kan accepteras.
            </seg>
            <seg xml:id="i-208b00d94cb786e3-0">
              Till de debattörer som tycker att regeringen har agerat senfärdigt
              och inte tagit till vara de möjligheter som tidigare under mandatperioden
              hade funnits att förbereda en grundlagsändring kan det sägas att
              Tidningsutgivarna tidigare inte heller var av uppfattningen att
              detta var nödvändigt, utan detta kom Tidningsutgivarna senare
              på när propositionen sedan länge var beslutad av regeringen.
            </seg>
            <seg xml:id="i-3fb76433d6574ca1-0">
              Apropå mediediskussionen är det också viktigt att påpeka att
              det, herr talman, aldrig någonsin enligt kreditupplysningslagen
              har varit möjligt för tidningsföretag att begära ut uppgifter
              ur kreditupplysningsregister för journalistiskt arbete. Alltsedan
              kreditupplysningslagen på 1970-talet kom till har det varit begränsat
              på så sätt att enbart den som har ett legitimt affärsmässigt behov
              av upplysningar haft möjlighet att begära ut sådana. Databasmöjligheten
              har funnits i några få år.
            </seg>
            <seg xml:id="i-7e255bd57fcc10d1-0">
              Föreliggande lagförslag innebär alltså en återgång till den ordning
              som gällt alltsedan kreditupplysningslagens tillkomst. De avvägningar
              som den då byggde på har inte ifrågasatts tidigare vare sig i
              den allmänna debatten eller i något annat sammanhang.
            </seg>
            <seg xml:id="i-3b9cf3e55d6a0a86-0">
              Herr talman! Jag yrkar bifall till utskottets förslag i betänkandet
              med mycket gott samvete såväl konstitutionellt som sakligt.
            </seg>
          </u>
          <note xml:id="i-a37a311df7e4a7b5-0">
            Dock är det så att man enligt 1 kap. 12 § yttrandefrihetsgrundlagen
            med hänvisning till 1 kap. 9 § 4 tryckfrihetsförordningen genom
            lag får göra inskränkningar i offentliggörande i yrkesmässig kreditupplysningsverksamhet
            av kreditupplysning som innebär ett otillbörligt intrång i enskilds
            personliga integritet.
          </note>
          <note xml:id="i-56fed9fd606b4b24-0">
            Det som gett upphov till viss diskussion är frågan om huruvida
            den här lagändringen är förenlig med 1 kap. 9 § 4 tryckfrihetsförordningen.
          </note>
          <note type="speaker" xml:id="i-6127d173a3228804-0">
            Anf. 207 PHIA ANDERSSON (s) replik:
          </note>
          <u who="phia_andersson_c404f7" xml:id="i-61f28965d206bace-1" next="cont">
            <seg xml:id="i-58dd873559df0229-0">
              Herr talman! Jag har en väldigt konkret fråga till Andreas. Vi
              är överens om att integriteten är viktig. Men varför då hafsa
              igenom detta på det här sättet?
            </seg>
            <seg xml:id="i-32aac32607127c92-0">
              Eftersom man inte lyssnat på JK utan lyssnat på Lagrådet undrar
              jag vad det var i Lagrådets motivering som den borgerliga majoriteten
              fastnade för.
            </seg>
          </u>
          <note xml:id="i-2da63d8d60aee664-0">
            Anf. 208 ANDREAS NORLÉN (m) replik:
          </note>
          <u who="phia_andersson_c404f7" prev="cont" xml:id="i-aabcb8ddcd59ef6f-1">
            <seg xml:id="i-364cabeb3fb2c8e9-0">
              Herr talman! Jag förmodar att Phia Andersson här är ute efter
              att gillra en försåtlig fälla för mig här. Lagrådet utvecklade
              ju inte sina synpunkter med något mer blomstrande språk. Lagrådet
              sade enbart att förslagen lämnas utan erinran. Det är inte så
              originellt och fantasifullt att uttrycka sig på det sättet, men
              det betyder att Lagrådet inte har några invändningar mot regeringens
              förslag. Lagrådet tillstyrker alltså regeringens förslag.
            </seg>
            <seg xml:id="i-ad9ad62dbe147be1-0">
              Min tolkning denna tror jag delas av de flesta är att om Lagrådet
              hade haft tungt vägande invändningar med hänvisning till konstitutionella
              aspekter skulle Lagrådet givetvis ha framfört dem. När Lagrådet
              inte gör det innebär det att Lagrådet ansluter sig till den bedömning
              som regeringen gör i propositionen och som jag har utvecklat här.
            </seg>
            <seg xml:id="i-f598a9264d248a31-0">
              Justitiekanslerns synpunkter är naturligtvis viktiga. Justitiekanslern
              är en tung juridisk instans. Justitiekanslern kan dock inte ensam
              få bestämma vare sig hur grundlagarna ska tolkas av Sveriges riksdag
              eller vilka lagstiftningsåtgärder Sveriges riksdag och Sveriges
              regering ska kunna vidta. I detta sammanhang är Justitiekanslern
              en remissinstans. De är en viktig remissinstans men dock en .
              Justitieombudsmannen Melin var en annan remissinstans, och han
              lämnade förslagen utan erinran på samma sätt som Lagrådet.
            </seg>
            <seg xml:id="i-dbc6f933d18fc1c8-0">
              Vi har alltså ledande och framstående svenska jurister som uppenbarligen
              har haft olika syn på detta, och då är det regering och riksdag
              som måste göra en avvägning mellan de olika synpunkter som har
              kommit fram. Vi kan inte avstå från att fatta beslut enbart för
              att remissinstanserna är oense. Det tror jag att Phia Andersson
              håller med om.
            </seg>
          </u>
          <note type="speaker" xml:id="i-4042d825f974debb-0">
            Anf. 209 PHIA ANDERSSON (s) replik:
          </note>
          <u who="phia_andersson_c404f7" xml:id="i-61f28965d206bace-2" next="cont">
            <seg xml:id="i-677cb59ab049ee22-0">
              Herr talman! Jag vet att det inte fanns någon motivering över
              huvud taget. Däremot hade Justitiekanslern en ganska lång motivering,
              som jag faktiskt läste upp. Det är märkligt att man går på det
              man gillar bäst och inte tittar på att två instanser är oense.
              Den ena, Justitiekanslern, är dessutom åklagare i tryck- och yttrandefrihetsmål
              samt regeringens juridiske rådgivare. Dessa två instanser säger
              nu olika saker.
            </seg>
            <seg xml:id="i-e089735ab0de00dd-0">
              Detta kommer troligtvis att få en lagprövning. Man bara väntar
              på att kunna lagpröva det. Vi kommer att ta beslut om detta först
              i morgon, troligtvis, och därför är det väl okej att Tidningsutgivarna
              tycker till i frågan innan riksdagen fattar sitt beslut. Det är
              helt legitimt. Men varför är det så att ni äventyrar hela detta
              lagförslag genom att senare kanske få en lagprövning som kommer
              att gå er emot? Varför, Andreas?
            </seg>
          </u>
          <note xml:id="i-393901b9475774a2-0">
            Anf. 210 ANDREAS NORLÉN (m) replik:
          </note>
          <u who="phia_andersson_c404f7" prev="cont" xml:id="i-aabcb8ddcd59ef6f-2">
            <seg xml:id="i-6500cf4f1c1caab9-0">
              Herr talman! Apropå detta att välja de remissyttranden man tycker
              bäst om kan jag erinra Phia Andersson om ett annat ärende som
              kammaren har behandlat under våren och som handlar om möjligheten
              att tvångsvis testa om underåriga personer har använt narkotika.
            </seg>
            <seg xml:id="i-bbb14c47dceee221-0">
              I det sammanhanget hade Lagrådet kritiska synpunkter som regeringen
              valde att bortse ifrån och säga att det finns skäl som är viktigare
              än de Lagrådet har anfört. Då blev vi synnerligen häftigt angripna
              för att vi inte följde Lagrådet, och här blir vi häftigt angripna
              för att vi följer Lagrådet. Det här med att plocka russinen ur
              kakan när det gäller vad remissinstanser och andra har sagt tycks
              alltså vara en sjukdom som har spridit sig inom såväl majoriteten
              som oppositionen.
            </seg>
            <seg xml:id="i-63bce29d52b91619-0">
              När det sedan gäller frågan om att äventyra lagförslaget vill
              jag säga att det är klart att det kan bli föremål för lagprövning.
              Varje lag som riksdagen stiftar kan bli föremål för lagprövning,
              och det är i sig inget anmärkningsvärt. Jag välkomnar den utökade
              möjlighet till lagprövning som införts genom den förändring i
              regeringsformen som förhoppningsvis träder i kraft den 1 januari
              2011. Vi får väl se om någon ifrågasätter lagstiftningen då och
              vad domstolarna i så fall kommer fram till.
            </seg>
            <seg xml:id="i-d96b5d01ae50d0d1-0">
              Jag ser det som ett naturligt inslag i en rättsstat att man kan
              ha en sådan lagprövning; jag ser det inte som ett nederlag för
              lagstiftaren om en sådan lagprövning skulle komma till stånd.
              Tvärtom är det ett sundhetstecken i en demokrati att man kan ha
              en sådan lagprövningsmekanism. Jag känner mig dock trygg i förvissningen
              att detta lagförslag kommer att överleva en sådan lagprövning.
              Det har nämligen stöd i de grundlagar som är relevanta tryckfrihetsförordningen
              och yttrandefrihetsgrundlagen.
            </seg>
          </u>
          <note type="speaker" xml:id="i-443b65f89ccf2c88-0">
            Anf. 211 MARIANNE BERG (v) replik:
          </note>
          <u who="marianne_berg_ec3bb4" xml:id="i-0f5fa0d98045f957-1" next="cont">
            <seg xml:id="i-dbbb57183f7d2523-0">
              Herr talman! Att Tidningsutgivarna har ändrat sig stod Andreas
              och raljerade lite över. Det är väl bra att man kan ändra sig,
              komma till insikt och se att något som ligger på bordet kanske
              inte var så himla bra. Det är modigt och starkt att göra det.
            </seg>
            <seg xml:id="i-4b6cc2c63ed9a2ca-0">
              Jag undrar: Hur ser Andreas Norlén på just den kritik som denna
              förändring får om att journalister inte kan utföra sin samhälleliga
              uppgift och att det därmed är stora risker att den svenska befolkningen
              inte kan få den insyn de bör ha när det gäller maktens boningar?
              Jag vill ha ett svar på det. Man kan inte bara säga att det ena
              var svaret från Tidningsutgivarna och sedan i nästa sekund raljera
              över att de kom in med ett annat förslag efteråt. Det är nämligen
              precis det som händer nu. Man motar bort journalisterna från att
              kunna utföra en del av den samhälleliga uppgift de har. Kan jag
              få ett svar på det?
            </seg>
          </u>
          <note xml:id="i-38c38332206fc650-0">
            Anf. 212 ANDREAS NORLÉN (m) replik:
          </note>
          <u who="marianne_berg_ec3bb4" prev="cont" xml:id="i-b40178715224c17b-1">
            <seg xml:id="i-b2e1ab073a1a2c56-0">
              Herr talman! Apropå att ändra sig kan jag konstatera att det
              när detta ärende anhängiggjordes i finansutskottet inte kom någon
              motion från oppositionen. Ingen motion över huvud taget väcktes
              med anledning av propositionen. Oppositionen tänkte alltså släppa
              igenom förslaget och tyckte att det väl var bra att man gjorde
              dessa integritetsförstärkningar. Det var först när det började
              larmas från en del kvällstidningars sida som oppositionen vaknade
              och började tycka att detta var lite jobbigt.
            </seg>
            <seg xml:id="i-0c87d184b0071644-0">
              Att vara lagstiftare innebär dock att göra avvägningar mellan
              olika motstående intressen. I detta fall har vi intresset av personlig
              integritet, och vi har intresset av att, som Marianne Berg beskriver
              det, granska makten. Min bestämda uppfattning är att argumenten
              för ökad personlig integritet väger väsentligt mycket tyngre än
              argumenten mot i detta ärende. Det är av flera skäl.
            </seg>
            <seg xml:id="i-6a576d190df0238f-0">
              Det är inte bara för att den personliga integriteten är viktig
              per se utan också för att min uppfattning är att inskränkningen
              i mediernas möjligheter blir mycket begränsad genom detta lagförslag.
              Det är nämligen fortfarande fullt tillåtet för medierna att ur
              de offentliga register som finns ta fram upplysningar om vad politiker
              tjänar och vad politiker har för betalningsanmärkningar och publicera
              dem. Det är också fullt möjligt att genomföra all den kartläggning
              medierna skulle vilja.
            </seg>
            <seg xml:id="i-fef99175fabf3b21-0">
              Vad det handlar om är att det blir lite mer praktiskt besvärligt,
              och jag tycker att det är ett lågt pris att betala för det ökade
              skydd av den enskildes personliga förhållanden som lagförslaget
              innebär. Det är inte längre möjligt att en granne eller en nyfiken
              släkting vänder sig till ett kreditupplysningsföretag och får
              ut en kreditupplysning utan att den enskilde vet något om det.
            </seg>
          </u>
          <note type="speaker" xml:id="i-795e762af04c37f4-0">
            Anf. 213 MARIANNE BERG (v) replik:
          </note>
          <u who="marianne_berg_ec3bb4" xml:id="i-0f5fa0d98045f957-2" next="cont">
            <seg xml:id="i-871ecac29cf5a1cd-0">
              Herr talman! Jag får säga att det är bättre att vakna sent än
              aldrig, Andreas Norlén. Du har också återkommit till ett mantra.
              Jag tror att du uttryckte det som att personlig integritet har
              funnits som en blå tråd under mandatperioden. Då tänker jag att
              du kanske menar FRA-lagstiftningen, som ni tryckte igenom. Men
              nog om detta!
            </seg>
            <seg xml:id="i-5c08eb752df6b01f-0">
              Vad händer då jag vill ha svar på den frågan när JK har kommit
              in med invändningar? Varför inte stanna upp Phia Andersson fick
              aldrig något riktigt svar på detta och se till att helheten är
              klar innan en lagändring sker? Invändningarna från JK var ju att
              det eventuellt inte är förenligt med vår grundlag. Vad händer,
              Andreas Norlén, om lagförslaget får backa i en prövning? Den frågan
              kan du väl svara mig på.
            </seg>
          </u>
          <note xml:id="i-ac6d2c7e4eb86bf6-0">
            Anf. 214 ANDREAS NORLÉN (m) replik:
          </note>
          <u who="marianne_berg_ec3bb4" prev="cont" xml:id="i-b40178715224c17b-2">
            <seg xml:id="i-ce84f765db03a314-0">
              Herr talman! Jag tycker att jag svarade ganska utförligt vad
              gäller min syn på Justitiekanslerns yttrande och värdet av detta.
              Justitiekanslerns yttrande är naturligtvis viktigt. Han är en
              kunnig jurist. Justitiekanslern är dock en remissinstans bland
              flera, och det är vår uppgift som lagstiftare att göra en avvägning.
            </seg>
            <seg xml:id="i-c7c8023af7751e01-0">
              Det var denna fråga finansutskottet ställde till konstitutionsutskottet,
              där både Marianne Berg och jag sitter. Hur ska man se på detta
              lagförslags förenlighet med grundlagen givet de invändningar som
              har framförts? KU gör då det KU har till uppgift att göra, nämligen
              en noggrann konstitutionell prövning av frågan. Vi granskar och
              analyserar de grundlagsbud som är aktuella, och vi kommer fram
              till en tolkning som innebär att regeringens förslag är fullt
              ut förenligt med tryckfrihetsförordningen och yttrandefrihetsgrundlagen.
              Det är konstitutionsutskottets uppgift. Vi väger av de argument
              som finns och kommer till en slutsats.
            </seg>
            <seg xml:id="i-ed689a5a026da10f-0">
              Sedan konstaterar jag att Marianne Berg varken i sin replik eller
              i sitt anförande tog upp det faktum att detta lagförslag inte
              innebär något annat än en återgång till den ordning som har gällt
              alltsedan kreditupplysningslagen tillkom 1973, nämligen att man
              måste ha ett legitimt behov för att få ut en kreditupplysning.
              Jag har inte i något sammanhang tidigare hört Vänsterpartiet driva
              att man ska avskaffa kravet på legitimt behov vid kreditupplysning.
              Det har inte framkommit i något sammanhang och det har inte framkommit
              från något annat oppositionsparti heller att man vill ändra kreditupplysningslagen
              och säga att vem som helst ska kunna få en kreditupplysning av
              vilket skäl som helst.
            </seg>
            <seg xml:id="i-27b1e732a5c10957-0">
              Det är precis så det har varit, enligt databasregeln: Vem som
              helst har kunnat ta en kreditupplysning av vilket skäl som helst.
              Det är ett intrång i den personliga integriteten som denna regering
              och denna riksdagsmajoritet inte är beredda att acceptera, och
              därför ställer vi oss bakom detta lagförslag. Det är ett led i
              att stärka skyddet för den personliga integriteten, vilket är
              en mycket viktig politisk uppgift.
            </seg>
          </u>
          <note xml:id="i-25979dda45e09d02-7">
            Överläggningen var härmed avslutad.
          </note>
          <note xml:id="i-54db1c7a0d8d61b9-0">
            17 § Utvärdering av statens upplåning och skuldförvaltning 20052009
          </note>
          <note xml:id="i-a698225fa3084bfe-9">
            Föredrogs
          </note>
          <note xml:id="i-e05663c44c54c5a8-1">
            Förste vice talmannen konstaterade att ingen talare var anmäld.
          </note>
          <note xml:id="i-5c5b0bdc1b8ec07e-0">
            18 § Umgängesstöd och socialtjänstens förutsättningar att tala
            med barn
          </note>
          <note xml:id="i-a698225fa3084bfe-10">
            Föredrogs
          </note>
          <note type="speaker" xml:id="i-75333943453898ac-0">
            Anf. 215 LISELOTTE OLSSON (v):
          </note>
          <u who="liselotte_olsson_4be6aa" xml:id="i-3c6dc217512c09e0-0">
            <seg xml:id="i-ed22c0afae523942-0">
              Herr talman! I dag, eller rättare sagt i kväll, ska vi debattera
              ett betänkande som heter Umgängesstöd och socialtjänstens förutsättningar
              att tala med barn . Det är ett lite långt och krångligt namn på
              något som handlar om något så enkelt som att göra tillvaron lite
              bättre för barn och ungdomar. Propositionen och betänkandet tar
              upp tre områden där vi från båda sidor, höger och vänster, verkar
              vara överens om att vissa regleringar i föräldrabalken behöver
              göras. Men vi är inte överens om vad som behöver göras. I min
              reservation tar jag upp dessa tre områden.
            </seg>
            <seg xml:id="i-c1768f5fc7f3b048-0">
              Det första handlar om bestämmanderätten vid gemensam vårdnad.
              Som det är i dag är det barnets vårdnadshavare som har rätt och
              skyldighet att bestämma i frågor som rör barnet, och har föräldrarna
              gemensam vårdnad är det vårdnadshavarna tillsammans som ska bestämma.
              Det här är förstås inget problem när det råder frid och fröjd
              mellan föräldrarna, men vi vet väl också att det inte är fullt
              så enkelt för alla och att det finns föräldrar med stora och djupa
              konflikter sinsemellan, och då händer det tyvärr att den ena föräldern
              motsätter sig till exempel att barnet får vård. Bakgrunden kan
              vara att en förälder är orolig för att barnet har varit utsatt
              för någon form av övergrepp från den andra föräldern.
            </seg>
            <seg xml:id="i-4f54ef7020cf770f-0">
              Vänsterpartiet menar att det är helt orimligt att en förälder
              på det här sättet kan hindra sitt barn från att få träffa till
              exempel läkare eller psykolog. Att föräldrarna inte är överens
              i en sådan här viktig sak ska inte gå ut över barnet.
            </seg>
            <seg xml:id="i-711b47ed004d6e51-0">
              För snart tre år sedan kom utredningen om beslutanderätt vid
              gemensam vårdnad, som föreslog mycket av det vi skrivit och yrkat
              på under årens lopp. Vänsterpartiet och utredningen menar bland
              annat att en av vårdnadshavarna ska kunna ges självständig beslutanderätt
              i vissa frågor som rör barnet, till exempel barnets tillgång till
              hälsa och sjukvård. Tanken är att en domstol ska ge den ena föräldern
              utvidgad rätt att fatta beslut även inom områden som ligger utanför
              den dagliga omvårdnaden.
            </seg>
            <seg xml:id="i-878872f0f69a9b1e-0">
              När vi tidigare har debatterat den här frågan här i kammaren
              har ni på högersidan hänvisat till en kommande proposition, och
              nu är den här, men utan något förslag som löser det här problemet.
              Det regeringen i stället säger är att man ifrågasätter om det
              finns något större behov av att införa det utredningen föreslår.
              Men samtidigt som man säger det håller man med om att det behöver
              göras något och att man avser att återkomma. Jag tycker att det
              är både fegt och tandlöst, och medan tiden går finns det barn
              och ungdomar som hindras att få den vård de behöver.
            </seg>
            <seg xml:id="i-a416a612c0c562fb-0">
              Herr talman! Den andra viktiga frågan som dagens betänkande handlar
              om är socialtjänstens möjligheter att samtala med barn. Där stannar
              regeringens förslag någonstans halvvägs. Samtidigt som man säger
              att socialtjänstens möjligheter att genomföra samtal med barn
              bör stärkas genomför man det inte fullt ut. Möjligheten till barnsamtal
              utan vårdnadshavarens samtycke begränsas i förslaget till att
              gälla barnavårdsutredningar och utredningar på socialtjänstens
              initiativ. Jag håller inte med utskottsmajoritetens ställningstagande
              och det man säger i betänkandet. Där säger man att en sådan möjlighet
              bara kan komma i fråga där det finns ett tydligt behov av att
              tala med barn utan vårdnadshavarens samtycke.
            </seg>
            <seg xml:id="i-7f45fb2a9874f30b-0">
              Då vill jag ställa frågan till er: Vem är det som ska avgöra
              när det här behovet finns? Jag antar att ni inte tycker att det
              är barnet eller ungdomen som ska ha något inflytande i den frågan.
            </seg>
            <seg xml:id="i-fb3ec97e1a71e340-0">
              Vänsterpartiet menar att alla barn som är föremål för socialtjänstens
              utredningar ska ges möjlighet att tala och berätta om sin situation,
              oavsett vårdnadshavarens samtycke. Vi menar dessutom att det är
              helt i linje med barnkonventionen att lyssna på barnet oavsett
              vilket ärende det handlar om.
            </seg>
            <seg xml:id="i-1f43d64540ccd390-0">
              Herr talman! Den tredje frågan i betänkandet handlar om faderskapsbekräftelse
              och gemensam vårdnad för ogifta föräldrar. Som lagen är utformad
              i dag gynnas inte det jämställda föräldraskapet. Jag tycker inte
              att vi som lagstiftare ska förorda en viss samlevnadsform framför
              en annan. Jag tycker att föräldraskapet bör betraktas lika oavsett
              om föräldrarna är gifta med varandra eller inte.
            </seg>
            <seg xml:id="i-2b3008fc86f02ba6-0">
              I dag måste en ogift man skriftligt bekräfta faderskapet till
              sitt barn medan en gift man automatiskt blir pappa. Det som gäller
              för att i dag fastställa faderskapet när föräldrarna är ogifta
              är både krångligt och omodernt, och det finns ingen som helst
              anledning att upprätthålla dagens byråkratiska procedur. Dessutom
              är det många av de nyblivna föräldrarna som upplever denna procedur
              vara ganska kränkande. Man får svara på ganska närgångna och intima
              frågor.
            </seg>
            <seg xml:id="i-f7fdb952e2a1537a-0">
              Nej, det finns och måste finnas ett betydligt enklare och modernare
              men ändå betryggande system för att fastställa faderskapet. Vi
              menar att socialnämnden bör utreda faderskap endast om det finns
              oklarheter. Det bör räcka med att föräldrarna tillsammans, exempelvis
              till Skattemyndigheten, talar om att de båda är föräldrar.
            </seg>
            <seg xml:id="i-00cbd73c5d5ac7ca-0">
              Sedan kommer vi till frågan om automatisk gemensam vårdnad. Där
              vill jag vara tydlig med att jag självklart tycker att de nya
              regler som trädde i kraft 2006 var både viktiga och bra. Det är
              självklart att barnets bästa ska gälla även när det handlar om
              vårdnadsfrågan. Det är fullt naturligt. Men jag tycker också att
              det är fel och otidsenligt att ogifta pappor behandlas annorlunda
              än gifta pappor. Vänsterpartiet driver en politik för ett jämställt
              föräldraskap. Jag tycker att vi som lagstiftare borde ta på oss
              ansvaret att underlätta ett sådant föräldraskap.
            </seg>
          </u>
          <note xml:id="i-1d59ca51fe782746-0">
            Jag yrkar bifall till reservation 2.
          </note>
          <note type="speaker" xml:id="i-00890c917ce212b5-0">
            Anf. 216 JAN LINDHOLM (mp):
          </note>
          <u who="jan_lindholm_ff5f4c" xml:id="i-ae9cd54e69ededcf-0" next="cont">
            <seg xml:id="i-3e0b27b30a5675ec-0">
              Herr talman! Civilutskottets betänkande 20 om bland annat umgängesstöd
              och regler för socialtjänsten för samtal med barn är ett betänkande
              som jag tycker innehåller många svårigheter. Regeringens förslag,
              som utskottsmajoriteten står bakom, har föranlett oppositionen
              att lämna tre reservationer och två särskilda yttranden.
            </seg>
            <seg xml:id="i-86b51f4e260614a7-0">
              Jag brukar ju, herr talman, inte ta kammarens tid i anspråk för
              att uttrycka mitt gillande av majoritetens texter, utan jag ser
              min uppgift som att hushålla med kammarens tid och enbart använda
              den för de frågor där vi har olika uppfattning. Det finns naturligtvis
              en risk med en sådan prioritering, nämligen att allmänhet och
              journalister som lyssnar kan uppfatta skiljelinjerna mellan partierna
              som mycket större än de egentligen är. I verkligheten är de ju
              oftast ganska små.
            </seg>
            <seg xml:id="i-e18fea3311ad30b3-0">
              Jag tycker i det här fallet att både den proposition som regeringen
              har lagt fram och majoritetens text i själva betänkandet är precis
              så försiktiga som ämnet kräver, och det ska ni ha beröm för. Frågor
              som berör föräldrarollen och som handlar om barnens rätt i konflikt
              med föräldrarnas behov och önskemål att styra är mycket ömtåliga
              frågor.
            </seg>
            <seg xml:id="i-38ad247841ad73ec-0">
              Från Miljöpartiets sida så avstod vi från att skriva en följdmotion
              på den här propositionen efter att grundligt ha läst och diskuterat
              innehållet och läst igen och igen. Balansgången mellan när ett
              barn exempelvis ska kunna agera utan föräldrarnas insyn hos en
              myndighet och föräldraansvaret är svår att formulera tydligt i
              lagtext, precis som det är att definiera exakt när en gemensam
              vårdnad på grund av föräldrarnas konflikter riskerar barnets hälsa.
            </seg>
            <seg xml:id="i-cd906db201aa10c0-0">
              Med den korta tid som vi alltid har för att reagera på regeringens
              förslag och propositioner och de svåra överväganden som det i
              det här fallet handlar om ansåg vi oss inte kunna klara av att
              formulera alternativa lagtexter på ett sätt som vi kände skulle
              bli ett bra underlag för att ifrågasätta regeringens förslag på
              ett konstruktivt sätt. Vi gör alltså från Miljöpartiets sida bedömningen
              att regeringen går fram med den försiktighet som krävs och att
              övervägandena i propositionen och betänkandet i huvudsak är ansvarsfulla.
            </seg>
            <seg xml:id="i-6b3c620bf609137b-0">
              I den utredning som ligger till grund för propositionen för utredaren
              fram en uppfattning om att det finns ett behov av att reglera
              vårdnadshavarnas inbördes ställning. Vi uppfattar att utredaren
              ser ett större behov av att reglera föräldrarnas inbördes ställning
              än vad regeringen gör. Vi delar faktiskt regeringens bedömning
              i den frågan. Vi ser nämligen problem med gemensam vårdnad om
              den ena vårdnadshavaren i alltför stor utsträckning ges en självständig
              beslutanderätt.
            </seg>
            <seg xml:id="i-8a334d41d97c92ae-0">
              Men vi i Miljöpartiet ser också problem med den rätt som barnet
              kan förlora på grund av skilda uppfattningar hos vårdnadshavarna.
              Detta kan då till exempel hindra att barnet tillgodogör sig rättigheter
              som barnet har.
            </seg>
            <seg xml:id="i-3b48f8ce7627311c-0">
              Vi har specifikt fastnat för den situation som uppstår när ett
              barn förvägras vård på grund av att vårdnadshavarna har olika
              uppfattning i fråga om barnets behov av den aktuella vården. Vår
              uppfattning är att vården i vårt land är så professionell att
              risken att barnet skulle drabbas av onödig vård eller någon form
              av skadlig vård på grund av att det bara är den ene vårdnadshavaren
              som stöder besöket i vården är väldigt liten. Regeringen säger
              visserligen att man arbetar med den här problematiken, och man
              säger i betänkandet att man har för avsikt att snart komma med
              förslag. Men vi menar från Miljöpartiets sida att den här frågan
              är så viktig att det borde ha funnits ett förslag i den här propositionen
              på hur den här typen av situationer ska hanteras.
            </seg>
            <seg xml:id="i-0c588519b314820d-0">
              Varje barn som inte får den vård som barnet har rätt till, och
              naturligtvis också behov av, på grund av tvister mellan vårdnadshavare
              menar vi är ett misslyckande från samhällets sida när det gäller
              vårt gemensamma och väldigt tydligt uttalade mål att ge alla barn
              samma möjligheter till ett rikt och fullt liv.
            </seg>
            <seg xml:id="i-012f46498480341c-0">
              I den senaste barnrapporten, som Miljöpartiet har gett ut, slår
              vi fast att vårdnadshavare var för sig, självständigt, ska ha
              rätt att söka vård för barnet, trots att domstol beslutat om gemensam
              vårdnad. Vi menar att just den situationen faller inom ramen för
              de mänskliga rättigheter om rätt till vård som måste gälla alla,
              även barn till separerade föräldrar.
            </seg>
            <seg xml:id="i-616c0931adece19d-0">
              Jag vill, herr talman, lägga till att Miljöpartiet är väldigt
              angeläget om att just den här typen av frågeställningar inte ska
              drabbas av politiska låsningar eller någon form av prestigebelastningar
              som hindrar att problemen får en snabb lösning. Det var därför
              som det satt väldigt långt inne för oss från Miljöpartiet att
              ställa oss bakom reservation nr 2 i det här betänkandet som jag
              också yrkar bifall till.
            </seg>
            <seg xml:id="i-8704d10d3722b717-0">
              Barnrättsfrågor är ett område där vi anser att det är väldigt
              viktigt att vi har samförstånd och att vi kan nå breda lösningar.
              Det får inte vara så, menar vi, att ett regeringsskifte ska drabba
              barnens skydd, rättigheter och trygghet.
            </seg>
            <seg xml:id="i-bc71c426eda31201-0">
              Jag hoppas därför att det efter valet, oavsett vilket majoritetsunderlag
              som en ny regering får, ska vara möjligt att utveckla nya beredningsformer
              som gör att riksdagen kan fatta beslut med bredare majoriteter
              än vad som har varit möjligt under den här mandatperioden.
            </seg>
            <seg xml:id="i-449c6f59fadc5fc4-0">
              Ett regeringsunderlag här i riksdagen som inte får eller inte
              kan förhandla om regeringens propositioner med oppositionen i
              kombination med en regering som inte vågar samtala med oppositionen
              innan de lägger fram sina förslag innebär tyvärr att vi har en
              situation där det faktiskt inte är möjligt med samförstånd och
              breda lösningar. Och det är naturligtvis på sikt inte alls bra
              för landet.
            </seg>
            <seg xml:id="i-3d57f333c917a0b6-0">
              I den föregående debatten visade Andreas Norlén på ett tydligt
              exempel där just den situationen uppstått. Förutsättningarna ändrades,
              som han påpekade, efter det att propositionen var framlagd. Då
              är situationen låst från regeringens sida, och det finns ingen
              möjlighet för riksdagen att hantera den nya situationen.
            </seg>
            <seg xml:id="i-44b3dce3d34f900b-0">
              Vi menar från Miljöpartiets sida att det just när det gäller
              sådana fundamentala frågor som barnrättsfrågor, som tas upp i
              det här betänkandet, känns som ett extra stort nederlag att vi
              inte har ett sådant samtalsklimat och i det här fallet tror jag
              att de politiska skiljaktigheterna är väldigt små. Vi har inte
              de arbetsformer här i riksdagen som ger förutsättningar för att
              göra de, som jag tror, marginella justeringar som skulle krävas
              för att vi någon gång ibland skulle kunna visa att det finns ett
              brett underlag, att det finns ett samförstånd, när vi fattar beslut.
            </seg>
          </u>
          <note xml:id="i-8655bda3692a78b0-0">
            Anf. 217 INGER RENÉ (m):
          </note>
          <u who="jan_lindholm_ff5f4c" prev="cont" xml:id="i-e76b87ca36adbcfc-0">
            <seg xml:id="i-c3860c3299be4302-0">
              Herr talman! Jag vill gärna börja med att läsa på en liten klisterlapp
              som jag har på mina papper. Där står det: 41. Jag vet inte om
              kammaren har gjorts uppmärksam på att det har varit en fotbollsmatch.
              Alliansen vann fotbollsmatchen med 41.
            </seg>
            <seg xml:id="i-e1863496f94de540-0">
              På den här lappen har jag också skrivit att jag vill tacka för
              den komplimang som Jan Lindholm gav regeringen. Det låter väldigt
              trevligt när man, även om vi är osams om mycket, från talarstolen
              kan uttrycka sig på det sättet. Det vill jag särskilt apostrofera.
            </seg>
            <seg xml:id="i-5ebbb06279e3400d-0">
              Vi är några här i kammaren som kanske har sett särskilt mycket
              fram emot det här betänkandet. Jag tänker på Jan Ertsborn och
              på mig och på Yvonne Andersson, för vi satt i det gamla lagutskottet
              och behandlade just den här typen av frågor. Vi är extra glada
              över att vi nu ska kunna fatta beslut, beslut som gör det lite
              lättare och lite tryggare för de barn som är inblandade i den
              svåra situation som en skilsmässa innebär.
            </seg>
            <seg xml:id="i-b43a366c979eb4aa-0">
              Vi ska fatta beslut om en reglering i föräldrabalken som innebär
              att en domstol i mål om umgänge ska ha möjlighet att besluta att
              en person som socialnämnden utser ska kunna medverka vid umgänge,
              så kallat umgängesstöd, och det är vi alla i utskottet överens
              om.
            </seg>
            <seg xml:id="i-bfba444a01fdd67e-0">
              Vi föreslår också att det i socialtjänstens barnavårdsutredningar
              ska vara möjligt för utredaren att tala med barn utan att vårdnadshavaren
              är närvarande och också utan hans eller hennes samtycke. Där är
              vi inte riktigt lika nöjda. Men det ska inte bara gälla barnavårdsutredningar
              utan också överflyttning av vårdnad eller när barn fostras i annat
              enskilt hem än vårdnadshavarens. Där är vi nästan överens men
              inte riktigt.
            </seg>
            <seg xml:id="i-f78f952cb243b538-0">
              Andra frågor som behandlas i betänkandet, och som LiseLotte Olsson
              också tog upp, handlar om möjligheter för domstol att vid gemensam
              vårdnad ge en av föräldrarna självständig beslutanderätt när det
              gäller vissa frågor. Där är vi inte överens och inte heller när
              det gäller att införa automatisk gemensam vårdnad för ogifta föräldrar.
            </seg>
            <seg xml:id="i-f45903b14e6d6a9f-0">
              Varje år upplever omkring 50 000 svenska barn och ungdomar att
              deras föräldrar separerar. De allra flesta lyckas lösa frågor
              om vårdnad, umgänge och annat på egen hand. Men några tusen klarar
              inte det utan tvingas vända sig till en domstol, och det blir
              dess värre allt fler och fler. År 2005 behandlade tingsrätterna
              ca 2 600 fall. Förra året var det drygt 3 800 eller nära 4 000.
            </seg>
            <seg xml:id="i-89c3f1e208dea50b-0">
              Att människor slutar att älska varandra eller väljer att separera
              av andra skäl är något som kommer att ske även i fortsättningen.
              De största förlorarna är barnen, även om föräldrar skiljs i enighet.
              Om man frågar skilsmässobarn, om jag får uttrycka det så, vad
              de helst vill är svaret att föräldrarna ska flytta ihop igen.
              På andra plats kommer väldigt tydligt: Föräldrar får inte tala
              illa om varandra.
            </seg>
            <seg xml:id="i-5a68331aa1f25c75-0">
              Blir det en vårdnadstvist far många barn illa. Några av oss i
              utskottet var på studieresa i Australien. Det som imponerade mest
              på mig där, och som jag hoppas så småningom ska sätta spår här
              i Sveriges riksdag, var den kvalificerade medlingen och de samarbetssamtal
              som erbjöds eller nära nog tvingades på föräldrar som var på väg
              in i en påfrestande skilsmässoprocess.
            </seg>
            <seg xml:id="i-ac429ed27cb483fa-0">
              En så kallad underrättsdomare i Australien kan neka en förälder
              att väcka talan mot den andre föräldern avseende vårdnad eller
              umgänge med hänvisning till att föräldrarna först måste uppsöka
              den kommunala organisationen för konfliktlösning för att där försöka
              lösa sina problem.
            </seg>
            <seg xml:id="i-cda66ba80c150954-0">
              Även efter det att föräldrarna har besökt organisationen kan
              en domare neka en förälder att väcka talan om föräldrarna inte
              har gjort tillräckligt stora ansträngningar. Föräldrar kan därefter
              åter hänvisas till den kommunala organisationen för fortsatt konfliktlösning.
              Jag tycker att det låter tilltalande att man på det sättet tar
              sitt föräldraansvar.
            </seg>
            <seg xml:id="i-84cfb991b5437913-0">
              Vi menar att socialtjänstens möjligheter att tala med barn utan
              att vårdnadshavaren är närvarande eller har samtyckt bör gälla
              främst vid barnavårdsutredningar och vårdnadsöverflyttningar.
              Jag yrkar bifall till förslaget i den delen och avslag på motionen.
            </seg>
            <seg xml:id="i-200b12aca553530d-0">
              Vi menar att förslaget om självständig beslutanderätt i vissa
              frågor vid gemensam vårdnad inte ska genomföras. Det tycker inte
              heller en lång rad tunga remissinstanser som har tittat på utredningens
              förslag.
            </seg>
            <seg xml:id="i-b6157f1e8538a330-0">
              Utskottet var också i Finland för några år sedan. Där har detta
              genomförts, men man är på väg att backa tillbaka därför att det
              var ett omtvistat förslag som inte har gett de positiva effekter
              som man hade tänkt sig.
            </seg>
            <seg xml:id="i-7e6663dcc431c34a-0">
              Till slut har Vänsterpartiet ett motionskrav på automatisk gemensam
              vårdnad för ogifta föräldrar. Också där har ett antal tunga remissinstanser
              sagt nej. Det är naturligtvis angeläget att båda föräldrarna är
              delaktiga i barnets förhållanden och tar ansvar för barnet. Gemensam
              vårdnad spelar då en stor roll när det gäller barnets tillgång
              till båda sina föräldrar. Det är bra oavsett om föräldrarna är
              gifta eller ogifta, sambor eller särbor.
            </seg>
            <seg xml:id="i-85574ac8269f99c1-0">
              Det är inte svårt eller tidsödande att söka gemensam vårdnad.
              Ansökan går till domstol eller registrering hos Skatteverket eller
              socialnämnden. Det är en enkel och föga byråkratisk procedur.
            </seg>
            <seg xml:id="i-6074b0f8524b44c0-0">
              Genom beslut fattat här i kammaren finns ingen presumtion i dag
              för gemensam vårdnad, utan det som är bäst för barnet ska vara
              utgångspunkt. Därför är dagens situation den som bör kvarstå.
            </seg>
            <seg xml:id="i-63b59a69f75202b9-0">
              Jag vill också passa på att tacka kammaren. Det här torde vara
              mitt sista tillfälle att stå i denna talarstol, så jag vill framföra
              mitt tack till riksdagens alla tjänstemän. Jag vill gärna tacka
              vårt fantastiska CU-kansli och mina vänner i utskottet för en
              underbart härlig tid. Jag kommer att sakna detta, och jag kommer
              att sitta framför tv-rutan och titta på er när ni agerar framöver.
              Tack så mycket!
            </seg>
          </u>
          <note xml:id="i-cc5b3eacf1ab9f90-0">
            Jag yrkar bifall till förslaget i betänkandet och avslag på motionerna.
          </note>
          <note type="speaker" xml:id="i-de428419cf93331b-0">
            Anf. 218 MARIA KORNEVIK JAKOBSSON (c):
          </note>
          <u who="leif_jakobsson_04dbae" xml:id="i-5320cb577de30136-0" next="cont">
            <seg xml:id="i-0e903d4354a36fa2-0">
              Herr talman! Då jag inte är speciellt intresserad av fotboll
              behöver jag ju inte berätta att Centerpartiet var de som gjorde
              tre av fyra mål.
            </seg>
            <seg xml:id="i-22ee4b470cdefc98-0">
              Det vi debatterar nu rör en reglering i föräldrabalken om att
              domstolen i mål om umgänge ska ha möjlighet att besluta att en
              person som socialnämnden utser ska medverka vid umgänge så kallat
              umgängesstöd. I propositionen föreslås även att det i socialtjänstens
              barnavårdsutredningar ska vara möjligt för utredarna att tala
              med barnet utan vårdnadshavarens samtycke och utan att vårdnadshavaren
              är närvarande. Det här är bra, precis som föregående talare sade,
              och vi har väntat på det. Samtidigt medför det en stor respekt
              för att man inte får överutnyttja det.
            </seg>
          </u>
          <note xml:id="i-d43788c11b40888d-0">
            I juli 2009 lämnade Barnskyddsutredningen sitt förslag, SOU 2009:68,
            till en ny lag om stöd för skydd av barn och unga, förkortad LVU.
            Genom den nya lagen föreslås drygt 40 ändringar eller kompletteringar
            av nuvarande bestämmelser. En av dem är just ändringsförslaget
            att barn ska få utökad möjlighet att tala med och få hjälp av
            socialtjänsten oberoende av vårdnadshavarens samtycke.
          </note>
          <u who="leif_jakobsson_04dbae" prev="cont" xml:id="i-42f1fea8c81070e4-0">
            <seg xml:id="i-f1368790b97f45a4-0">
              Centerpartiet och jag delar regeringens uppfattning att utredarens
              möjligheter att tala med barn utan vårdnadshavarens samtycke behöver
              stärkas, men då om det sker utifrån barnets bästa. Det ska alltså
              gynna barnet.
            </seg>
            <seg xml:id="i-300b63d04892e266-0">
              Även när det gäller umgängesstöd är det barnets behov av detta
              som ska vara avgörande vid domstolens ställningstagande. Socialnämnden
              ska vara skyldig att följa upp hur umgänget fungerar och verka
              för att stödet inte består längre än nödvändigt. Där är det också
              viktigt att det verkligen inte består längre än nödvändigt.
            </seg>
            <seg xml:id="i-d590b9b56fa91ec8-0">
              Herr talman! För att det ska vara verkningsfullt att tala med
              barn är det viktigt att de professionella har en god kunskap om
              hur man talar och lyssnar till barn. De måste förstå och kunna
              sätta sig in i barnets situation. Inger René pratade om precis
              detta hur barn är solidariska. De vill inte att man pratar illa
              om den andra. Barnet blir nu ensamt utsatt och behöver prata om
              det här, vilket är jätteviktigt. Det kräver att det inte är vem
              som helst som gör det. Det måste vara någon som har detta nästan
              som ett hantverk.
            </seg>
            <seg xml:id="i-457fe78983c239d5-0">
              Jag går tillbaka lite grann till socialutskottets betänkande
              2009/10:SoU12. Där står att socionomexamen ska krävas för arbetsuppgifter
              inom den sociala barn- och ungdomsvården som innebär att utreda
              och bedöma ett barns behov av stöd och skydd samt följa upp insatserna
              för barnet och barnets situation. På längre sikt bör specialkompetens
              krävas för uppgifterna och en specialutbildning om minst ett år
              föreslås införas inom högskolan.
            </seg>
            <seg xml:id="i-8b95fa7284d945ee-0">
              Det var det här jag väntade på! Jag kan bara hoppas på att just
              samtalsmetodiken för barn lyfts fram och att barnperspektivet
              ska genomsyra alla de olika momenten. Det kan kanske tyckas vara
              självklart, men vi vet att så är det inte.
            </seg>
            <seg xml:id="i-f4a62eb9370eaace-0">
              Herr talman! När det gäller beslutanderätt vid gemensam vårdnad
              sade Vänsterpartiet här samma sak som jag läste i deras reservation:
              Det faktum att vissa föräldrar inte är överens i vårdnadsfrågan
              ska inte behöva drabba alla ogifta pappor. Så kan det ju vara.
              Men just där kanske man ska vara särskilt solidarisk med dem där
              det inte fungerar. Det kanske är en promille, men det handlar
              om de barn som blir utsatta och där det inte fungerar. Vi har
              prövat det en gång, och det var förkastligt.
            </seg>
            <seg xml:id="i-b127c572d098917a-0">
              I min och Centerpartiets värld finns det bara ett intresse, och
              det är att utgå från barnets behov och att barnet inte ska bli
              drabbat. Det känns inte lika hårt att en ogift pappa behöver gå
              och skriva på det där papperet som när man tänker på det barn
              där det inte fungerar. Men jag håller med LiseLotte Olsson om
              att det skulle kunna gå att göra proceduren lite enklare om man
              lever ihop.
            </seg>
            <seg xml:id="i-213a0a486073f122-0">
              Någon presumtion för gemensam vårdnad finns inte längre. Det
              måste i stället i varje enskilt fall göras en bedömning med utgångspunkt
              i vad som är bäst för barnet. I det instämmer jag i regeringens
              bedömning att förslaget om automatisk gemensam vårdnad för ogifta
              föräldrar inte bör genomföras. Även här är det jätteviktigt att
              de som arbetar med familjerätt har kunskaper om barns utveckling
              och att de kan och vet vad det är som händer. De ska inte, som
              kanske föräldrarna gör, använda barnet som ett verktyg för att
              lösa föräldrarnas konflikt.
            </seg>
          </u>
          <note xml:id="i-4c352127fb39278c-0">
            Med detta yrkar jag bifall till förslaget i betänkandet och avslag
            på reservationen.
          </note>
          <note type="speaker" xml:id="i-68b03ee2a5b85b99-0">
            Anf. 219 JAN ERTSBORN (fp):
          </note>
          <u who="jan_ertsborn_202f6d" xml:id="i-79bd04f6721432b1-0">
            <seg xml:id="i-66fdf09286626b5c-0">
              Herr talman! Jag vill inleda med att uttala min stora tillfredsställelse
              över att utskottet i så stor utsträckning är överens i dessa frågor,
              som är väldigt viktiga.
            </seg>
            <seg xml:id="i-204ae5e37e2850ac-0">
              Det gäller framför allt frågan om att utse umgängesstöd i tvistiga
              frågor, där vi är fullständigt överens. Det gäller även i frågan
              om socialtjänstens förutsättningar att tala med barn. Där är vi
              i huvudsak överens, även om Vänsterpartiet vill gå något längre.
            </seg>
            <seg xml:id="i-6f8638602c0e128b-0">
              Man kan ställa sig frågan om det som regeringen har gjort räcker.
              Det handlar om överväganden med barnavårdsutredningar och de särskilda
              vårdnadsöverflyttningarna där det ofta finns mycket tråkiga bakgrundsförhållanden
              hos föräldrarna. Utredningen föreslog, som LiseLotte Olsson sade,
              att man skulle ge socialtjänsten rätt att tala med barn också
              i de mer vanliga vårdnadsutredningarna. Utredningen har dock kunnat
              konstatera att det här egentligen inte är något aktuellt problem,
              utan föräldrarna ställer upp och medger att barnen får tala med
              socialtjänsten i de allra flesta fall. Jag har för övrigt själv
              aldrig hört talas om något problem i det här sammanhanget.
            </seg>
            <seg xml:id="i-935731b36a0a5eca-0">
              Jag tycker att regeringen har gjort, som Jan Lindholm uttryckte
              sig, en försiktig och ansvarsfull bedömning i de här frågorna
              och stannat vid att man ska ta enbart barnavårdsutredningarna
              och de särskilda överflyttningarna. Det tycker jag är en riktig
              avvägning.
            </seg>
            <seg xml:id="i-8db2ee6e16bf2512-0">
              När det gäller frågan som kanske är mest uppseendeväckande i
              betänkandet, alltså beslutanderätten vid gemensam vårdnad, har
              jag personligen under många år som advokat biträtt både mammor
              och pappor i vårdnadstvister, en del mycket tråkiga sådana. Som
              regel kan man naturligtvis, som någon tidigare talare sagt här,
              konstatera att det är barnen som är förlorare.
            </seg>
            <seg xml:id="i-b69c3304b54d53d6-0">
              Då kan man ställa sig frågan om man ska göra något mer än att
              ha gemensam vårdnad alternativt ensam vårdnad för en av vårdnadshavarna.
              Jag har funderat mycket på den frågan sedan betänkandet kom. Jag
              har ganska tidigt kommit till insikt om att det vore väldigt olyckligt
              att införa en mellanform, där domstolen ska gå in och besluta
              vissa speciella saker. Jag tror inte alls att det vore bra, utan
              jag tror att man ska vara kvar vid de nuvarande två alternativen.
              Antingen finns förutsättningarna för gemensam vårdnad eller så
              finns inte förutsättningarna, och då måste man låta den ena föräldern
              ensam ha vårdnaden om barnen. Det här har jag kommit fram till
              när man ser det ur barnens synvinkel.
            </seg>
            <seg xml:id="i-926602048e05e65b-0">
              Det finns en sak som LiseLotte Olsson påpekar och som vi har
              tagit upp här, och det är naturligtvis det här med hälso- och
              sjukvård. Där är det att beklaga att situationen inte var sådan
              att det kunde komma någon form av lagstiftning, för den punkten
              måste vi helt enkelt arbeta vidare med. Det har regeringen också
              sagt att man vill göra.
            </seg>
            <seg xml:id="i-cf55adb24efabee1-0">
              Avslutningsvis något ord om motionen om att man skulle med automatik
              ha gemensam vårdnad även i samboförhållanden. Jag tycker inte
              det, utan jag tycker att man ska vara kvar vid att ha en skiljelinje
              mellan vad som gäller i äktenskap och vad som gäller i samboförhållanden.
              Det har ju Vänsterpartiet en annan syn på med bland annat arvsrätt
              och annat, men vi delar alltså inte alls den uppfattningen.
            </seg>
          </u>
          <note xml:id="i-b5052e41054a7d5f-0">
            Herr talman! Jag yrkar bifall till utskottets förslag i det här
            betänkandet och avslag på reservationen.
          </note>
          <note type="speaker" xml:id="i-8b3cd9c1e15a0dfb-0">
            Anf. 220 YVONNE ANDERSSON (kd):
          </note>
          <note xml:id="i-b0cfd1e686dc763e-0">
            Herr talman! Jag yrkar bifall till förslaget i betänkandet och
            avslag på reservationen.
          </note>
          <u who="yvonne_andersson_c8fed3" prev="cont" xml:id="i-d52d51f79121e526-0">
            <seg xml:id="i-8380fa61811711b5-0">
              Jag beklagar att jag är så hes i en av våra sista debatter i
              kammaren. Dessutom har jag i fyra år stått sist på talarlistan,
              så det hoppas jag ändras till nästa mandatperiod. Men nu ska vi
              debattera detta betänkande.
            </seg>
            <seg xml:id="i-4be235e8f979360c-0">
              Våra barn är det finaste vi har. De är vår framtid. Det tycker
              alla föräldrar. Ändå förmår många föräldrar inte leva upp till
              de ambitioner i föräldraskapet som de har. Därför har vi också
              en föräldrabalk för att säkra barnens välmående och för att visa
              föräldrar vad som inte får ske allt för barnens bästa, allt för
              att om möjligt göra det lite lättare och lite tryggare för våra
              barn, som Inger René alldeles nyss sade.
            </seg>
            <seg xml:id="i-1ced942bff8baf9a-0">
              I juli 2006, herr talman, fick en utredare i uppdrag att analysera
              för- och nackdelar som kan uppkomma för ett barn vid gemensam
              vårdnad då föräldrar inte kommer överens. En fråga gällde förutsättningarna
              för socialtjänsten att tala med barn utan att vårdnadshavaren
              hade gett sitt samtycke. Detta skulle kunna göras i barnavårdsutredningar.
            </seg>
            <seg xml:id="i-574d89564ad80e17-0">
              Delar av oppositionen vill ge den möjligheten för alla barn,
              oavsett vilket ärende det gäller. Det tycker inte vi i majoriteten
              och inte Socialdemokraterna heller, vad jag förstår, utan det
              är Miljöpartiet och Vänsterpartiet som tycker detta. Vi tycker
              att föräldrarna fortfarande har en särskild roll.
            </seg>
            <seg xml:id="i-b581318fcb35445d-0">
              Det ska inte vara gemensam vårdnad per automatik för ogifta föräldrar.
              Det är regeringens utgångspunkt och vår utgångspunkt. Det måste
              finnas en skillnad mellan olika civilstånd, och som vi vet är
              just sambolagen en retroaktiv lag till skillnad från äktenskapsbalken.
              Det vore olämpligt att blanda ihop de olika samlevnadsformerna
              när det gäller konsekvenser och effekter. Lite ordning och reda
              måste det väl ändå vara!
            </seg>
            <seg xml:id="i-987ded92d4f660d3-0">
              Herr talman! När det gäller beslutanderätt för ett barns tillgång
              till sjukvård, hälsovård, skolgång, skolbarnsomsorg och liknande
              pågår arbetet i Regeringskansliet. Det är vi glada för, för där
              måste det hända saker.
            </seg>
            <seg xml:id="i-6eb3f917fb9c1af0-0">
              Jag har ett par minuter kvar av min talartid. Jag tänker inte
              använda hela den tiden, men jag tänker passa på och tacka fru
              vice ordförande i civilutskottet för hennes stora engagemang och
              intresse för att leda det politiska arbetet och för att kunna
              se enskilda människors bästa.
            </seg>
          </u>
          <note xml:id="i-25979dda45e09d02-8">
            Överläggningen var härmed avslutad.
          </note>
          <note xml:id="i-f176013ca6977556-0">
            19 § Anmälan om frågor för skriftliga svar
          </note>
          <note xml:id="i-76b2c23aafaa436d-0">
            Anmäldes att följande frågor för skriftliga svar framställts
          </note>
          <note xml:id="i-c1c362ebc15104b5-0">
            den 16 juni
          </note>
          <note xml:id="i-340d22115c1efefb-0">
            Michael Hagberg
          </note>
          <note xml:id="i-65938b7cf8aafd03-0">
            Carina Moberg
          </note>
          <note xml:id="i-49b5ec2fb2513d08-0">
            Frågorna redovisas i bilaga som fogats till riksdagens snabbprotokoll
            tisdagen den 22 juni.
          </note>
          <note xml:id="i-e9c54993f3dfb2f0-0">
            20 § Anmälan om skriftliga svar på frågor
          </note>
          <note xml:id="i-ef7744c6bbcfea65-0">
            Anmäldes att skriftliga svar på följande frågor inkommit
          </note>
          <note xml:id="i-c1c362ebc15104b5-1">
            den 16 juni
          </note>
          <note xml:id="i-9433a71408f90dd8-0">
            Aleksander Gabelic
          </note>
          <note xml:id="i-66b9ef39f8a572d6-0">
            Hans Hoff
          </note>
          <note xml:id="i-a3fa3c4404c46626-0">
            Josefin Brink
          </note>
          <note xml:id="i-5daae1ce14f63f92-0">
            Annika Qarlsson
          </note>
          <note xml:id="i-f81de42845d436f6-0">
            LiseLotte Olsson
          </note>
          <note xml:id="i-9e468bca4061c65c-0">
            Mikael Damberg
          </note>
          <note xml:id="i-1adba01cceef1ef6-0">
            Anne Ludvigsson
          </note>
          <note xml:id="i-b3b0b8db010a36b9-0">
            Peter Jeppsson
          </note>
          <note xml:id="i-1adba01cceef1ef6-1">
            Anne Ludvigsson
          </note>
          <note xml:id="i-64e9feb9ed778b1a-0">
            Per Bolund
          </note>
          <note xml:id="i-120e1a4795347ac2-0">
            Elina Linna
          </note>
          <note xml:id="i-1137c3784790d132-0">
            Carin Runeson
          </note>
          <note xml:id="i-0bb82663598704cd-0">
            Svaren redovisas i bilaga som fogats till riksdagens snabbprotokoll
            tisdagen den 22 juni.
          </note>
          <note xml:id="i-61bd2366b21f2b2a-0">
            21 § Kammaren åtskildes kl. 21.26.
          </note>
          <note xml:id="i-feea3ea02f67c91c-0">
            Förhandlingarna leddes
          </note>
          <note xml:id="i-368b0af7021295a5-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
