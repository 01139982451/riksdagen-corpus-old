<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--75</head>
          <docDate when="2010-03-18">2010-03-18</docDate>
        </div>
      </front>
      <body>
        <div>
          <note xml:id="i-9236dd42be2c536a-0">
            ﻿
          </note>
          <note xml:id="i-bab742b6c26f2816-0">
            Riksdagens protokoll
          </note>
          <note xml:id="i-fdb80e11e1e29359-0">
            2010/11:75
          </note>
          <note xml:id="i-84a942f8865191ca-0" type="date">
            Fredagen den 18 mars
          </note>
          <note xml:id="i-78c06af466f44934-0">
            Kl. 09:00 - 10:04
          </note>
          <note xml:id="i-9caed0b9a8f79c42-0">
            1 § Ledighet
          </note>
          <note xml:id="i-5fb9e505603ed626-0">
            Talmannen meddelade att Ibrahim Baylan (S) ansökt om ledighet
            under tiden den 28 mars15 augusti.
          </note>
          <note xml:id="i-66d841657bf85135-0">
            Kammaren biföll denna ansökan.
          </note>
          <note xml:id="i-fafc14a6dea2da9f-0">
            Talmannen anmälde att Lars Lilja (S) skulle tjänstgöra som ersättare
            för Ibrahim Baylan.
          </note>
          <note xml:id="i-6e4e85bebafec2b1-0">
            2 § Svar på interpellation 2010/11:256 om barnomsorg
          </note>
          <note type="speaker" xml:id="i-5d7b050cdee5625a-0">
            Anf. 1 Statsrådet NYAMKO SABUNI (FP):
          </note>
          <u who="unknown" xml:id="i-ccc8e12d7955c5f0-0">
            <seg xml:id="i-b8f6959b89b42838-0">
              Herr talman! Josefin Brink har frågat mig om jag avser att ta
              initiativ till en lagstiftning om rätt till barnomsorg på kvällar,
              nätter och helger för alla barn.
            </seg>
            <seg xml:id="i-877eaf4a59e08724-0">
              Utgångspunkten är att förskola, fritidshem och annan pedagogisk
              verksamhet ska erbjudas i den omfattning det behövs med hänsyn
              till föräldrarnas förvärvsarbete, studier eller familjens situation
              i övrigt. Det finns i dag inget som hindrar kommunerna från att
              erbjuda omsorg på obekväm arbetstid. Kommuner erbjöd förra året
              ca 3 800 barn plats i sådan verksamhet genom nattöppna förskolor,
              familjedaghem eller barnvårdare i det egna hemmet.
            </seg>
            <seg xml:id="i-b5373bbc46a34dd7-0">
              Som tidigare informerats här i kammaren ska föräldrar som har
              behov av omsorg utanför reguljär arbetstid få sitt behov prövat
              av kommunen. I den nya skollagen, som ska börja tillämpas den
              1 juli, förtydligas att kommunen ska sträva efter att erbjuda
              omsorg för barn under den tid då förskola eller fritidshem inte
              erbjuds, i den omfattning det behövs med hänsyn till föräldrarnas
              förvärvsarbete och familjens situation i övrigt.
            </seg>
            <seg xml:id="i-d602338f45ce0bd4-0">
              Att sträva efter innebär enligt lagen att en kommun inte utan
              vidare kan avstå från att tillhandahålla sådan omsorg. Ambitionen
              måste vara att tillhandahålla kommunalt finansierad omsorg även
              under så kallad obekväm arbetstid för barn till föräldrar som
              har behov av det. Om kommunen vid en viss tidpunkt inte har någon
              efterfrågan måste kommunen ändå planera för att tillhandahålla
              omsorg när situationen förändras. Detta innebär att det inte bör
              vara möjligt för en kommun att generellt avskaffa tillgången till
              kommunalt finansierad omsorg för barn till föräldrar som förvärvsarbetar
              under så kallade obekväma tider. Men det innebär ingen rättighet
              att i enskilda fall få omsorg under obekväm arbetstid.
            </seg>
            <seg xml:id="i-3737598026ac8c50-0">
              Kommunen bör för varje ansökan om plats göra en individuell bedömning
              och besluta därefter. Det ska även vara upp till kommunen att
              besluta i vilka former verksamheten ska bedrivas samt tidpunkten
              för när kvällsomsorgen tar vid efter dagtid.
            </seg>
            <seg xml:id="i-378af1e25fdb6050-0">
              Tillgången till förskola och annan pedagogisk verksamhet av hög
              kvalitet är en av grundförutsättningarna för att kvinnor och män
              ska kunna förena arbete eller studier med familjeliv. Jag är för
              närvarande inte beredd att ta initiativ till en ny lagstiftning
              utan vill först följa hur den nya skollagen kommer att tillämpas.
            </seg>
          </u>
          <note type="speaker" xml:id="i-853776fe30db0953-0">
            Anf. 2 JOSEFIN BRINK (V):
          </note>
          <u who="josefin_brink_149089" xml:id="i-13f12b285673d038-0">
            <seg xml:id="i-ac49501982711a28-0">
              Herr talman! Tack, Nyamko Sabuni, för svaret på min interpellation!
            </seg>
            <seg xml:id="i-fa5b6aa6d04ecdf1-0">
              Det var inte helt oväntat att Nyamko Sabuni inte är beredd att
              gå vidare med någon ny lagstiftning med tanke på att man precis,
              som sagt, antagit en ny skollag. Problemet är att ingen tror att
              förändringarna i skollagen kommer att leda till att fler får tillgång
              till barnomsorg utanför kontorstid. Snarare har flera tolkat skrivningarna
              i lagstiftningen som lite svagare.
            </seg>
            <seg xml:id="i-1889825fb1132a31-0">
              Att kommuner inte erbjuder barnomsorg på obekväm arbetstid alls
              i den utsträckning som det finns behov av blir alltmer uppenbart.
              Att det egentligen inte heller finns någon möjlighet att pressa
              kommuner att göra detta blev också tydligt i samband med finanskrisen.
              Då var det faktiskt flera kommuner som valde att spara in just
              på barnomsorgen på obekväm arbetstid, därför att det gick att
              göra det. Den lagstyrda verksamheten kunde man inte skära ned
              på, men detta gick bra.
            </seg>
            <seg xml:id="i-1204bcaccdd5ba26-0">
              Det är en väldigt stor grupp som har det här behovet i dag, och
              den är snabbt växande. Vänsterpartiet lät nyligen riksdagens utredningstjänst
              räkna lite på hur det ser ut. Det visade sig då att så många som
              var tredje svensk i dag arbetar kvällar, nätter och helger. Av
              dem är det ungefär 300 000 som har barn i förskoleåldern. Det
              är en väldigt stor grupp. Det är alltså minst 300 000 barn som
              med någon regelbundenhet skulle behöva barnomsorg på obekväm arbetstid.
              Det är en ganska dramatisk ökning. Bara på fem år är det en ökning
              med 25 procent. Om man till det lägger hur utvecklingen av tillgången
              till barnomsorg på obekväm arbetstid ser ut blir det uppenbart
              att här finns det en diskrepans, därför att tillgången snarare
              har minskat än ökat under samma period.
            </seg>
            <seg xml:id="i-abc60e6f4a6a4f14-0">
              Anledningen till att detta är så viktigt jag tog ju min utgångspunkt
              i barnfattigdomen är att vi vet att de barn som är allra mest
              utsatta är de som har ensamstående föräldrar, oftast kvinnor.
              Och vi vet att det är kvinnor som oftast jobbar deltid, som har
              svårt att försörja sig själva och därmed naturligtvis otroligt
              svårt att försörja sina barn. Har man inte tillgång till förskola
              på annat än kontorstider kan det i praktiken bli helt omöjligt
              att ta ett heltidsjobb, och man fastnar då i en fattigdomsfälla.
            </seg>
            <seg xml:id="i-80f563ab44be714d-0">
              Det är intressant att den 8 mars, på kvinnodagen, kom Kommunal
              med en undersökning som man hade gjort bland sina medlemmar som
              visar att så många som var tredje Kommunalmedlem, alltså de som
              själva jobbar i välfärden, uppger att de inte kan jobba heltid
              just på grund av förskolans öppettider. De är tvungna att börja
              jobba deltid därför att det inte finns barnomsorg på de tider
              då de behöver det. Och jag är övertygad om att om man hade ställt
              motsvarande fråga till medlemmar i Handels, Hotell- och Restaurangfacket
              eller människor som jobbar i andra serviceyrken hade man fått
              ungefär samma typ av besked.
            </seg>
            <seg xml:id="i-d7a28608fad0f3f0-0">
              I servicesektorn jobbar ungefär 70 procent regelbundet på obekväma
              arbetstider, och de allra flesta som jobbar i de här branscherna
              är kvinnor. Då menar jag att nu finns det mycket fakta som talar
              för att bristen på barnomsorg är akut och utgör ett akut hinder
              för framför allt många kvinnor att kunna arbeta heltid, försörja
              sig och ta sig ur den fattigdomsfälla som det innebär att vara
              deltidsarbetande, i synnerhet för ensamstående föräldrar. Därför
              tycker vi i Vänsterpartiet att det är dags att sätta hårdare press
              på kommunerna att tillhandahålla barnomsorg på alla tider då det
              behövs, inte bara på kontorstid.
            </seg>
          </u>
          <note type="speaker" xml:id="i-3b4d57419b8944af-0">
            Anf. 3 Statsrådet NYAMKO SABUNI (FP):
          </note>
          <u who="unknown" xml:id="i-ccc8e12d7955c5f0-1">
            <seg xml:id="i-f24a2df8f1fd1775-0">
              Herr talman! Jag håller med om Josefin Brinks beskrivning att
              många människor jobbar på obekväma arbetstider. Jag håller inte
              med om att det finns en akut brist på förskola. Men jag håller
              också med om att det ibland finns personer som kan behöva barnomsorg
              på obekväm arbetstid som kommuner kanske ändå bedömer inte ska
              få det. I så fall är det möjligt att vända sig till Skolinspektionen
              med sin begäran, om man anser att man har rätt att få detta.
            </seg>
            <seg xml:id="i-841650d5bf13527b-0">
              Det handlar också om att göra prioriteringar. Vi prioriterar
              att se till att pengarna används till att förbättra den generella
              allmänna barnomsorgen, förskolan, som erbjuds på dagtid för de
              allra flesta barn, också för de barn vars föräldrar arbetar på
              obekväm arbetstid.
            </seg>
            <seg xml:id="i-18c819e245b51c50-0">
              Skulle vi säga att det per automatik ska finnas en skyldighet
              att ha förskoleverksamhet dygnet runt tror jag inte att vi skulle
              ha råd att ha en så pass bra förskola som vi har i dag. Det är
              därför som lagstiftningen är formulerad på det här sättet. Kommunen
              ska ha beredskap, och kommunen ska inte per automatik säga nej
              till någon som ansöker om barnomsorg på obekväm arbetstid. Men
              kommunen gör en individuell bedömning från familj till familj.
              När alla andra möjligheter har tömts bör man erbjudas barnomsorg
              på obekväm arbetstid.
            </seg>
            <seg xml:id="i-44b20127217820da-0">
              Skulle det vara så att man som enskild familj anser att det inte
              finns några andra möjligheter och man ändå inte får tillgång till
              barnomsorg för att kunna förvärvsarbeta, då vill jag gärna se
              att man faktiskt skickar en anmälan till Skolinspektionen, för
              Skolinspektionen är inrättad för att vi ska kunna upprätthålla
              kvalitet såväl i förskolan som i skolan. Det är bra för oss politiker
              att få veta när det går snett. Men vi kan inte generellt säga
              att bara för att det finns personer som arbetar på obekväm arbetstid,
              vilket vi vet att det gör inom vården och omsorgen, ska det finnas
              barnomsorg nattetid och under helger för alla. Det tror jag inte
              att vare sig den här regeringen eller någon annan regering har
              råd med, utan vi måste hela tiden se när det är viktigt att erbjuda
              förskola och när det är viktigt att tillhandahålla extra barnomsorg
              för dem som absolut behöver det. Det är detta jag hoppas att den
              nya lagstiftningen ska leda till.
            </seg>
            <seg xml:id="i-db9082f4d4e6486f-0">
              Jag är redo att följa upp lagen. Lever inte kommunerna upp till
              sitt åtagande att efter enskilda bedömningar ge hjälp och stöd
              med barnomsorg till dem som behöver det är jag inte främmande
              för att se över lagen.
            </seg>
            <seg xml:id="i-8ba80c22a406e6d9-0">
              Men lagen har ännu inte trätt i kraft. Låt oss följa upp den
              när den träder i kraft och använda oss av Skolinspektionen som
              kvalitetssäkrare. Skulle vi sedan se att kommunerna inte lever
              upp till sitt åtagande kan Josefin och jag debattera det i kammaren.
            </seg>
          </u>
          <note type="speaker" xml:id="i-38ee053f3a9519be-0">
            Anf. 4 JOSEFIN BRINK (V):
          </note>
          <u who="josefin_brink_149089" xml:id="i-13f12b285673d038-1">
            <seg xml:id="i-ae73be02bfef985e-0">
              Herr talman! Att regeringen prioriterar bättre kvalitet i barnomsorgen
              ställer jag mig frågande till när man använder en massa resurser
              till att betala ut hemmafrubidrag och annat i stället för att
              satsa på förskolan. Personaltätheten i förskolan har dessutom
              minskat ganska kraftigt på senare år. Det har med andra ord gjorts
              stora nedskärningar över hela linjen på kvaliteten i förskolan.
            </seg>
            <seg xml:id="i-81d70a8f43b29bb1-0">
              Det är klart att det skulle kosta pengar att satsa på generell
              tillgång till barnomsorg på obekväm arbetstid. Frågan är dock
              om inte den kostnaden ganska snabbt skulle betalas igen genom
              att framför allt fler kvinnor skulle få möjlighet att jobba heltid.
            </seg>
            <seg xml:id="i-95f4c93d79071625-0">
              Att inte ha möjlighet att jobba heltid är och förblir ett av
              de största problemen på arbetsmarknaden för kvinnor. Är bristen
              på barnomsorg en av de saker som gör att kvinnor inte kan jobba
              heltid vore det ansvarsfullt ekonomiskt och ur jämställdhetssynpunkt
              att se över det och fundera över om det finns ett strukturellt
              problem med barnomsorgen.
            </seg>
            <seg xml:id="i-1ab9354f91ae2b3e-0">
              På 1970-talet var barnomsorgen den viktigaste fråga som kvinnorörelsen
              drev. Genom att bygga ut barnomsorgen kunde väsentligt fler kvinnor
              arbeta. Givetvis var det en initial kostnad, men som helhet och
              i förlängningen har inte bara kvinnorna utan hela samhället tjänat
              på det.
            </seg>
            <seg xml:id="i-4c3359fb240f4cc2-0">
              Med tanke på att arbetsmarknaden har förändrats så mycket sedan
              70-talet och att många fler småbarnsföräldrar jobbar utanför kontorstider
              har vi åter en situation där bristen på barnomsorg utgör ett hinder
              för kvinnor att jobba heltid och ett hinder för småbarnsföräldrar
              att kunna försörja sig och sina barn. Då är det dags att ta nästa
              steg och tänka att detta är vår tids utbyggnad av förskolan. Det
              är så man borde se på frågan.
            </seg>
            <seg xml:id="i-de89d547b936634d-0">
              Nyamko Sabuni säger att enskilda personer har rätt att driva
              frågan upp till Skolverket. Men vi vet att det inte är så enkelt
              för en enskild person att driva sådana här ärenden. Många gånger
              känner man inte till att man har denna rättighet. Man vet att
              det finns dagis och vilka öppettider det har. Passar det inte
              med ens egna tider anpassar man sig, även om det skulle vara bättre
              om det var på ett annat sätt.
            </seg>
            <seg xml:id="i-db0a66143fcb5c52-0">
              Det visade sig i Kommunals undersökning att hela 67 procent av
              föräldrarna aldrig har fått frågan om vilka behov av öppettider
              i förskolan de har. Vi vet båda två att folk i allmänhet inte
              är så om sig och kring sig, och därför kliver man inte in på förskolan
              och säger att man har rätt till barnomsorg på de tider man behöver
              om man inte upplever sig ha rätt till det. Samhället måste aktivt
              tala om att detta erbjudande finns, fråga vilka behov föräldrarna
              har och sedan möta dem.
            </seg>
            <seg xml:id="i-2f5613598814d1af-0">
              Jag tror inte att någon föreslår att dagis ska vara öppet dygnet
              runt oavsett om det finns behov eller inte. Men stärker man lagstiftningen,
              tillför resurser och aktivt arbetar med att tala om för föräldrarna
              att de har rätt att ha sina barn i förskolan på lördagar, söndagar,
              kvällar och så vidare skulle man skapa en helt annan situation
              än i dag och anpassa öppettiderna efter de behov som finns.
            </seg>
            <seg xml:id="i-5b386576fcb71f0a-0">
              Är man arbetssökande och inte kan ta ett jobb för att det inte
              finns tillgänglig barnomsorg hamnar man i fällan att man kan bli
              av med sin a-kasseersättning. Brist på barnomsorg är inte giltigt
              skäl att tacka nej till ett jobb. Här finns alltså en tydlig fälla
              inbyggd i systemet som regeringen borde ta tag i så att de arbetssökande
              inte hamnar i den.
            </seg>
          </u>
          <note type="speaker" xml:id="i-c6c9db1ffe553d78-0">
            Anf. 5 Statsrådet NYAMKO SABUNI (FP):
          </note>
          <u who="unknown" xml:id="i-ccc8e12d7955c5f0-2">
            <seg xml:id="i-6b4e9749dde93da0-0">
              Herr talman! Josefin Brink och jag talar samma språk när hon
              nu säger att ingen förväntar sig att förskolan ska vara öppen
              dygnet runt men att det ska finnas hjälp för dem som behöver det.
              Det kanske inte är i lagstiftningen det brister utan i kunskapen
              om vilka rättigheter man har. Då är det upp till mig, Josefin
              Brink och alla andra i kammaren och där ute att informera föräldrar
              om att kommunen har skyldighet att ordna barnomsorg på obekväm
              arbetstid om det inte finns andra möjligheter.
            </seg>
            <seg xml:id="i-03bb9998519254ed-0">
              Låt oss ägna oss åt att informera medborgarna om de rättigheter
              som finns i stället för att stå här och debattera om förstärkning
              av lagen åt ena eller andra hållet. Oavsett hur stark lagstiftning
              vi har kommer den inte att göra nytta för enskilda föräldrar om
              de fortfarande inte har information om sina rättigheter. Jag kan
              hålla med Josefin om att det är just kunskap om de rättigheter
              man har som saknas.
            </seg>
            <seg xml:id="i-5dc4d29adfed01c5-0">
              Alla som jobbar på obekväm arbetstid behöver inte per automatik
              offentlig barnomsorg, men för dem som behöver det ska det dock
              absolut finnas.
            </seg>
            <seg xml:id="i-7c121b18a4ad81d2-0">
              Det handlar hela tiden om att prioritera och se hur vi kan öka
              kvaliteten och tillgängligheten i vår förskola. Den har redan
              i dag god kvalitet och tillgänglighet, men allt bra kan göras
              bättre. Den nya läroplanen för förskolan, de nya uppdrag som förskollärarna
              har fått, den nya förskollärarutbildningen och forskningen kopplad
              till den konkreta verksamheten kommer att öka kvaliteten inom
              barnomsorgen ännu mer.
            </seg>
            <seg xml:id="i-45600e5415847780-0">
              Fokus i debatten om förskolans kvalitet ligger alltid på förskollärarna.
              De är jätteviktiga, och med den nya lagen kommer de att få ett
              ännu viktigare uppdrag.
            </seg>
            <seg xml:id="i-2dd07600cee921e7-0">
              Kvaliteten i den svenska förskolan handlar givetvis om hela arbetslaget
              som finns i förskolan. Barnskötare och andra typer av pedagoger
              är också viktiga. Det behövs inte bara förskollärare utan olika
              typer av personal. Det behövs många vuxna i förskolan, och det
              finns gott om till exempel barnskötare att anställa. Kommunerna
              utbildar i dag många barnskötare i sina yrkesutbildningar, men
              de kommer inte alltid ut på arbetsmarknaden. Låt oss anställa
              dem som finns och inte bara fokusera på förskollärare, även om
              de har ett viktigt arbete.
            </seg>
            <seg xml:id="i-1416d8d68c6a6894-0">
              Vi har ökat tillgängligheten. Rätt till förskola har man nu från
              det att man är tre år. Tidigare var det fyra år.
            </seg>
            <seg xml:id="i-7b2bf9ac58d3a7d3-0">
              Vi vidtar alltså åtgärder, men hela tiden handlar det om att
              se var vi gör störst nytta och var det är mest akut.
            </seg>
            <seg xml:id="i-ac5568dcd441c639-0">
              Det finns en lagstiftning som ger enskilda rätt att ansöka om
              att få barnomsorg på obekväm arbetstid. Jag är dock inte beredd
              att ändra den så att det per automatik ska finnas öppna förskolor
              för alla som jobbar efter kl. 18 eller 19. Låt oss också se om
              det kan finnas möjlighet att få hjälp och stöd med våra barn utanför
              den allmänna barnomsorgen. Men för dem som inte kan lösa det ska
              kommunen självklart ställa upp och erbjuda barnomsorg.
            </seg>
            <seg xml:id="i-39767a79cf8a20dc-0">
              Jag håller med om att det är problematiskt när man söker arbete
              och måste tacka nej till jobb för att förskoleplats saknas. Det
              är bland annat därför vi har infört förskoleplatsgarantin. Kommunen
              har skyldighet att erbjuda förskola inom fyra månader. Den kommun
              som inte gör det kan föreläggas vite.
            </seg>
            <seg xml:id="i-a25244708c05cd41-0">
              Jag förstår att det trots allt kan uppstå problem i varje enskild
              situation, men lagstiftningen har förstärkts så att svenska föräldrar
              ska kunna känna sig säkra på att de har tillgång till förskola
              och trygga när de lämnar sina barn på förskolan.
            </seg>
          </u>
          <note type="speaker" xml:id="i-36b391c42bb4ac6f-0">
            Anf. 6 JOSEFIN BRINK (V):
          </note>
          <u who="josefin_brink_149089" xml:id="i-13f12b285673d038-2">
            <seg xml:id="i-6f2f1fc0af17621c-0">
              Herr talman! Den lagstadgade rätten till barnomsorg på kontorstid
              innebär inte att alla kommuner ska ha ett obegränsat antal platser
              oavsett hur många barn det finns. Lagstiftningen är utformad så
              att man ska möta behoven. Motsvarande borde gälla oavsett på vilka
              tider behoven finns. Det är här det glappar. I praktiken gäller
              bara barnomsorgsgarantin på vissa tider och inte på obekväm arbetstid.
            </seg>
            <seg xml:id="i-6aa577904549a6d6-0">
              Det händer inte heller något med de kommuner som inte erbjuder
              barnomsorg på obekväm arbetstid trots att det finns behov. Det
              är det stora problemet. Det faktum att en massa kommuner valde
              att dra in just på barnomsorgen under obekväm arbetstid i samband
              med finanskrisen tyder på detta. Den verksamheten är inte skyddad
              på samma sätt som den barnomsorg som är på kontorstid. Därför
              anser jag att det behövs en förstärkning.
            </seg>
            <seg xml:id="i-4e057c6b71d0e47f-0">
              Det behövs naturligtvis en satsning och det behövs tydliga signaler
              om att man kommer att anställa mer personal i de här verksamheterna.
              Det är inte endast fråga om lagstiftning, utan det handlar om
              en stor satsning. Det kanske är där skon klämmer, att regeringen
              inte vill lägga några pengar på detta.
            </seg>
            <seg xml:id="i-94ea1706856455bd-0">
              Var tredje medlem i Kommunalarbetareförbundet, som är en stor
              och representativ organisation för förvärvsarbetande kvinnor,
              uppger att de inte kan jobba heltid på grund av att förskolan
              stänger för tidigt och inte finns tillgänglig på de tider då de
              jobbar. Därför har vi ett stort problem, och därför måste regeringen
              göra något om man menar allvar med att kvinnor ska kunna arbeta
              och försörja sig på samma villkor som män samtidigt som de är
              föräldrar.
            </seg>
            <seg xml:id="i-ee4277fc15ed5133-0">
              Vi återkommer säkert i den här frågan framöver.
            </seg>
          </u>
          <note type="speaker" xml:id="i-6c5ceecec12c473a-0">
            Anf. 7 Statsrådet NYAMKO SABUNI (FP):
          </note>
          <u who="unknown" xml:id="i-ccc8e12d7955c5f0-3">
            <seg xml:id="i-2bf6e02a06dc1fa9-0">
              Herr talman! Det skulle vara ett väldigt stort problem om var
              tredje medlem i Kommunal inte kan arbeta heltid bara för att det
              inte finns en lag som säger att det finns möjlighet att få förskola
              och barnomsorg på obekväm arbetstid. Många kanske inte känner
              till sin rätt att ansöka om detta. Många kanske vet att det inte
              går eftersom det finns ett annat slags nätverk som kommunen tycker
              kan stödja familjens behov.
            </seg>
            <seg xml:id="i-65c19bfa2b79bba4-0">
              Jag vet inte hur det är. Om man säger att var tredje person jobbar
              deltid eller att var tredje person jobbar på obekväm arbetstid
              och att det därför måste finnas en öppen förskola landar vi i
              att det ska finnas förskola dygnet runt. Jag tror inte att det
              är det som vare sig föräldrarna, Josefin Brink eller jag efterfrågar.
              När man har gjort bedömningen att det finns behov för ett barn
              har kommunen skyldighet att se till att barnet har rätt till barnomsorg
              på obekväm arbetstid.
            </seg>
            <seg xml:id="i-0d97a96dae9aff11-0">
              Jag tänker inte göra detta generellt. Jag vet att många barn
              har någon att ty sig till. För dem som inte har det måste vi garantera
              att det finns. I övrigt måste vi satsa på att den allmänna förskola
              som alla barn har tillgång till även de barn vars föräldrar arbetar
              på obekväm tid ska hålla god kvalitet. Den måste ha god tillgänglighet.
              Om vi ska erbjuda förskola alla timmar dygnet runt kommer vi inte
              att kunna upprätthålla den goda kvalitet och tillgänglighet som
              vi har i den svenska förskolan i dag.
            </seg>
            <seg xml:id="i-40db51762a91b500-0">
              Som Josefin Brink påpekar ska vi följa lagen. Om det inte fungerar
              ordentligt får vi återkomma. Vi kan inte föra en debatt som om
              alla som arbetar på obekväm tid alltid måste ha tillgång till
              förskola alla timmar i veckan. Det skulle aldrig fungera. Det
              har inte Josefin Brink föreslagit någon gång i den regering hon
              stödde. Jag har inte möjlighet att lova något sådan. Men vi ska
              självklart följa upp det.
            </seg>
          </u>
          <note xml:id="i-6b00c3bdfe6b5380-0">
            Överläggningen var härmed avslutad.
          </note>
          <note xml:id="i-3535f9971c0f0dd0-0">
            3 § Svar på interpellation 2010/11:250 om sparbankers framtida
            konkurrenssituation
          </note>
          <note type="speaker" xml:id="i-624b2e483f0f4ec3-0">
            Anf. 8 Statsrådet PETER NORMAN (M):
          </note>
          <u who="unknown" xml:id="i-ccc8e12d7955c5f0-4">
            <seg xml:id="i-d8124919c334f9c4-0">
              Herr talman! Ulla Andersson har frågat mig dels om jag avser
              att skapa ett regelsystem som tar hänsyn till lokala sparbankers
              särskilda förutsättningar och struktur och som samtidigt underlättar
              en bankkonkurrens på lika villkor, dels vilka åtgärder jag avser
              att vidta för att skapa en bättre bankservice för landsbygden
              och dess invånare.
            </seg>
            <seg xml:id="i-074d666ca9916259-0">
              Låt mig först av allt säga att jag delar Ulla Anderssons bild
              av de lokala sparbankerna som en viktig del av det finansiella
              systemet. Sparbankerna står för kontinuitet och lokal förankring.
            </seg>
            <seg xml:id="i-75eec8b29be8f6bd-0">
              Sparbankerna har, jämfört med andra banker, en annorlunda struktur
              som till stor del kan förklaras med utgångspunkt i de idéer som
              låg till grund för de första sparbanker som grundades i Sverige
              i början av 1800-talet. När de första sparbankerna grundades var
              tanken att de skulle drivas utan vinstintresse och att de som
              satte in pengar i banken skulle ha stort inflytande över hur banken
              sköts. Detta lever kvar i vår nuvarande sparbankslag, som tydligt
              säger att sparbanker ska drivas utan vinstintresse.
            </seg>
            <seg xml:id="i-080587b83fa4b962-0">
              Sparbanker är alltså annorlunda, och det finns historiska orsaker
              till det. Modellen med fristående sparbanker har också visat sig
              vara mycket livskraftig. I dag verkar de fristående sparbankerna
              på en marknad där de konkurrerar med många olika aktörer. De har
              visat sig klara detta väl.
            </seg>
            <seg xml:id="i-8d4a992da5cdea92-0">
              Ulla Andersson tar upp frågan om det behövs regler som tar särskild
              hänsyn till lokala sparbankers särskilda förutsättningar och samtidigt
              underlättar konkurrens på lika villkor. Det är en intressant men
              långt ifrån enkel frågeställning. De regler som Ulla Andersson
              hänvisar till Basel 3-reglerna handlar om bland annat kapitaltäckning,
              det vill säga att banker ska ha tillräckligt med kapital för att
              täcka de risker som de har i sin verksamhet. Finanskrisen har
              visat att nuvarande regler ställer för låga krav på kvaliteten
              och nivån på det kapital som bör finnas i en bank.
            </seg>
            <seg xml:id="i-5c1a82529cd0b4fb-0">
              De kapitaltäckningsregler som finns i dag gäller såväl för de
              fristående sparbankerna som för andra, större, marknadsaktörer.
              Det finns ett värde i att samma regler gäller för alla och att
              den skärpning av reglerna som Basel 3 innebär även omfattar de
              banker som av en eller annan anledning inte fick allvarliga problem
              under den senaste krisen.
            </seg>
            <seg xml:id="i-359427b45ace4d80-0">
              Med detta sagt är det onekligen så att Basel 3 delvis är mycket
              komplext och utformat för stora internationella banker. Det kan
              i vissa delar finnas anledning att överväga en utformning av reglerna
              på ett proportionerligt sätt, anpassat till institutens storlek
              och verksamhet.
            </seg>
            <seg xml:id="i-5683184e689f8bdb-0">
              När det gäller frågan om egenkapitalbevis, som Ulla Andersson
              tar upp, är jag väl medveten om att det finns särskilda regler
              för detta i Norge. Det är inte helt okomplicerat att låta sparbanker
              ge ut egenkapitalbevis. Sådan utgivning kan till exempel vara
              svår att förena med förbudet mot vinstutdelning i sparbankslagen.
              Det är dock viktigt att denna fråga blir ordentligt analyserad
              och detta arbete pågår för närvarande på Finansdepartementet.
            </seg>
            <seg xml:id="i-c0833e2299b2a3f8-0">
              När det gäller frågan om bankservice på landsbygden måste det,
              menar jag, vara upp till de olika bankerna att välja var de vill
              etablera sig. Jag tycker samtidigt att det här är värt att nämna
              det pågående arbete som regeringen bedriver på flera områden.
            </seg>
            <seg xml:id="i-b448b8d2aa22c0f5-0">
              Regeringen har nyligen bildat Inlandsinnovation AB, som bland
              annat har till syfte att förbättra förutsättningarna för lokala
              finansieringslösningar i norra Sveriges inland.
            </seg>
            <seg xml:id="i-336521b5007a006b-0">
              Beträffande tillgången till grundläggande betaltjänster gör regeringen
              bedömningen att det finns behov av att stimulera framväxten av
              marknadsdrivna lösningar. Vidare arbetar för närvarande Post-
              och telestyrelsen på regeringens uppdrag med att utreda och analysera
              hur grundläggande betaltjänster kan tillhandahållas efter juni
              2012, då det nuvarande avtalet om tillhandahållande av sådana
              tjänster löper ut.
            </seg>
          </u>
          <note type="speaker" xml:id="i-44bad91be151f4b3-0">
            Anf. 9 ULLA ANDERSSON (V):
          </note>
          <u who="ulla_andersson_2905f7" xml:id="i-8a90109f483216eb-0">
            <seg xml:id="i-8f464b6bf9b14ece-0">
              Herr talman! Tack, statsrådet, för ett svar som piggade upp gårdagen
              en del. Det är alltid positivt när det finns en möjlighet att
              ens förslag kan bli verklighet.
            </seg>
            <seg xml:id="i-325a60435d93810e-0">
              Vänsterpartiet har under åren lagt fram en rad förslag för att
              främja landsbygdsutvecklingen. Vi är övertygade om att social
              och ekonomisk utveckling på landsbygden är avgörande för hela
              vårt lands framtida utveckling och för att hålla ihop landet.
              Tyvärr har det under lång tid gått åt fel håll. Det sker en utflyttning
              från två tredjedelar av landets kommuner, och det kommer förmodligen
              att vara stor brist på arbetskraft inom framför allt välfärdssektorn
              i framtiden i en hel del av landsbygdens kommuner.
            </seg>
            <seg xml:id="i-c66940fd15763433-0">
              För Vänsterpartiet är utgångspunkten att staten ska ha ett huvudansvar
              för att se till att servicen på landsbygden fungerar. Staten ska
              styra sina myndigheter att ta det ansvaret. Vi ser tyvärr en utveckling
              som går åt fel håll när det gäller myndigheternas ansvarstagande.
              Vi tycker också att staten har ett ansvar för att stödja de lokala
              och regionala krafter som finns på landsbygden. Det finns goda
              förutsättningar.
            </seg>
            <seg xml:id="i-8e0001bfae78b80c-0">
              I min interpellation tar jag upp tre väsentliga frågor för landsbygdens
              utveckling. En handlar om landsbygdens utveckling i stort, två
              handlar om lokala sparbanker.
            </seg>
            <seg xml:id="i-fa70aeb2ca1b1a96-0">
              Att jag lyfter fram de lokala sparbankerna beror framför allt
              på att de har så stor betydelse för tillgången till kapital på
              landsbygden, för att stötta det lokala näringslivet och för de
              boende i bygden. De har också en enorm kännedom om den bygd de
              verkar i. Man har bättre möjlighet att få sina idéer prövade och
              godkända eftersom de känner en som person och känner ens historia.
              De ser vilka möjligheter som finns i bygden. Närhetsprincipen
              är alltså central för de lokala sparbankerna.
            </seg>
            <seg xml:id="i-9e54a92a4005215f-0">
              Som Peter Norman säger känns det tryggt med en bank som inte
              har vinstintresset i fokus utan det är bygdens utveckling som
              är det centrala. Att överskottet dessutom går till bygdens utveckling
              är också mycket positivt.
            </seg>
            <seg xml:id="i-21c907c43c843f0c-0">
              Däremot vet vi att det är svårt för lokala sparbanker att få
              tillgång till nytt eget kapital. Det är därför som vi har lagt
              fram detta förslag om egenkapitalbevis.
            </seg>
            <seg xml:id="i-fc8450684671d10d-0">
              Det är intressant att detta nu utreds i Finansdepartementet.
              Vi hade en debatt med den förra finansmarknadsministern för drygt
              ett år sedan. Då kände han inte ens till just egenkapitalbevis.
              Vi hade då en debatt och också ett samtal efteråt då vi faktiskt
              förklarade vad det handlade om. Det resulterade i en utredning.
              Jag hade trott att den skulle komma fortare fram än vad som skett.
            </seg>
            <seg xml:id="i-497b6fd158f47d0a-0">
              För den som inte riktigt vet vad egenkapitalbevis är kan man
              säga att de liknar aktier. Det är inte samma utdelningsmöjligheter
              för dem. Men skillnaden ligger framför allt i att aktieägarna
              inte har äganderätten till bankens förmögenhet och inte heller
              till inflytande i bankens organ. På det sättet kan man inte heller
              få majoritet och kan därmed inte heller sälja sin bank. Men de
              är ett mycket bra instrument för landsbygdsbor att kunna stötta
              sin bank och för banken i sin tur att få tillgång till nytt kapital
              så att man kan växa med sina kunder om företaget till exempel
              växer men också vidga verksamheten, kanske till andra orter och
              andra kommuner.
            </seg>
            <seg xml:id="i-876099beaf3a2e97-0">
              Nu hann jag inte ta upp Basel 3. Jag får återkomma till det i
              nästa anförande.
            </seg>
            <seg xml:id="i-ea2810894c77ac8e-0">
              Jag har i detta läge en fråga till Peter Norman. I början av
              året skulle denna utredning vara klar. Jag skulle vilja veta hur
              arbetet går när det gäller egenkapitalbevis, när han räknar med
              att kunna lägga fram ett förslag och hur han ser på möjligheterna
              att genomföra detta. Jag kan också se att det finns vissa komplikationer.
              Men jag tror att detta skulle vara en bra möjlighet, precis som
              det har varit i Norge.
            </seg>
          </u>
          <note type="speaker" xml:id="i-0d7a26a54b2b6857-0">
            Anf. 10 Statsrådet PETER NORMAN (M):
          </note>
          <u who="unknown" xml:id="i-ccc8e12d7955c5f0-5">
            <seg xml:id="i-6e8e64d04ec71f2c-0">
              Herr talman! Jag vill först och främst tacka Ulla Andersson för
              interpellationen där hon tar upp en viktig fråga. Interpellationen
              är mycket bra formulerad, och det är alltid roligt att diskutera
              med Ulla Andersson som är mycket kompetent på detta område.
            </seg>
            <seg xml:id="i-1f8ef1c7be0aa148-0">
              När det gäller kapitaltäckning rent allmänt pågår det ett stort
              arbete, som Ulla Andersson vet, i Basel angående kapitaltäckning.
              Det kommer att sluta med att man kommer att ha mer och bättre
              kapital i banksystemen som helhet mot bakgrund av den kris som
              vi just har genomlevt. Det kommer med största sannolikhet att
              bli så att systemviktiga banker får ännu mer kapital än icke systemviktiga
              banker. Detta är intressant för oss som har ett mycket stort banksystem.
              Tittar man på bankernas tillgångar i relation till bnp är Sverige
              nummer fyra i Europa. Vi har alltså ett mycket stort banksystem.
            </seg>
            <seg xml:id="i-e2589c85be42047f-0">
              Några länder har gått före. Till exempel Schweiz och Israel har
              kraftigt ökat kapitaltäckningen i systemviktiga banker. Detta
              verkar inte ha hämmat bankernas tillväxt och inte heller bankernas
              aktiekursutveckling.
            </seg>
            <seg xml:id="i-d654ab7aec260ac8-0">
              Som vi tidigare har meddelat, både jag själv och finansministern,
              ser vi framför oss en situation där detta kommer att ske även
              i Sverige, det vill säga att systemviktiga banker kommer att ha
              högre kapitaltäckning än icke systemviktiga banker. Detta kommer
              att leda till att stora banker i någon mening får en liten konkurrensnackdel
              jämfört med små banker. Detta borde förhoppningsvis leda till
              det som jag antar att både jag och Ulla Andersson egentligen är
              ute efter, det vill säga finansiell närvaro på landsbygden. Sedan
              kan man diskutera vilken form av bank det ska vara. Men i vilket
              fall som helst ser jag framför mig att detta kommer att leda till
              att mindre banker förhoppningsvis kommer att ha lättare att slå
              sig fram än stora banker jämfört med hur det är i dag.
            </seg>
          </u>
          <note type="speaker" xml:id="i-3864b4bb21fdaad9-0">
            Anf. 11 ULLA ANDERSSON (V):
          </note>
          <u who="ulla_andersson_2905f7" xml:id="i-8a90109f483216eb-1">
            <seg xml:id="i-fb4cfdd6088c5d6c-0">
              Herr talman! Jag utgår från att Peter Norman återkommer till
              egenkapitalbevisen i sitt nästa inlägg så att vi får höra hur
              den utredningen fortgår, hur läget ser ut och vilka möjligheter
              som finns.
            </seg>
            <seg xml:id="i-7d8654b884ef9cbd-0">
              Eftersom Peter Norman var inne på Basel 3 går jag också över
              till Basel 3, vilket jag inte hann med i mitt förra inlägg. Jag
              tycker att det är positivt att man höjer kapitaltäckningskraven,
              och jag tycker att det är positivt att Sverige tänker gå längre
              än vad som sägs i Basel 3. Men jag tycker också att man måste,
              precis som Peter Norman öppnar för, ta hänsyn till vilken form
              av banker det är och vilken risk de faktiskt utgör i systemet.
              Det måste finnas goda förutsättningar för någon form av konkurrensneutralitet.
              Små banker har självklart mycket svårare att klara den stora administrativa
              börda och det regelsystem som faktiskt följer i kölvattnet av
              denna finanskris.
            </seg>
            <seg xml:id="i-a825b2a1dfd373ce-0">
              Vi från Vänsterpartiet tror att man skulle kunna göra mycket
              mer tillsammans i Norden. Vi har alla lokala banker i olika former.
              Jag tror att man skulle kunna samarbeta i Norden genom ett statligt
              initiativ och försöka starta någon form av gemensam kompetensbank.
              Jag tror att man behöver denna utvecklingsmöjlighet på landsbygden.
              Där skulle man kunna samla resurser, men man skulle också kunna
              hjälpa till med olika former av infrastruktursystem kring finansiella
              frågor. Jag tror att man behöver detta stöd. På det sättet skulle
              man kunna underlätta för nya banketableringar runt om i landet.
              Men vi får se hur sådana tankar mottas.
            </seg>
            <seg xml:id="i-13b279e2fdc2aaf7-0">
              I fråga om Basel 3 finns det ytterligare en komplexitet för sparbankerna
              eftersom de har sin clearingverksamhet i Swedbank. Då är frågan
              om detta kapital kommer att räknas in som kapital enligt Basel
              3-reglerna. Som det ser ut just nu har jag tolkat det som att
              det kanske inte är möjligt. Det var också lite grann av den anledningen
              som jag ställde min fråga. Kommer man på något vis att försöka
              begära undantag för just sparbankerna som har clearingverksamhet
              i Swedbank i stället för i Riksbanken? Det är en central och viktig
              fråga för deras möjligheter framöver. Detta vill jag också höra
              finansmarknadsministern säga någonting om.
            </seg>
          </u>
          <note type="speaker" xml:id="i-c47f14b817912f07-0">
            Anf. 12 Statsrådet PETER NORMAN (M):
          </note>
          <u who="unknown" xml:id="i-ccc8e12d7955c5f0-6">
            <seg xml:id="i-87c1afa74f5ac296-0">
              Herr talman! Om vi går till utredningen är det min förhoppning
              att den kan vara klar första halvåret i år. Den har ett juridiskt
              fokus. Sedan måste vi göra en ekonomisk analys givet den utredningen.
              Men det är ungefär var vi befinner oss i tiden.
            </seg>
            <seg xml:id="i-14559df2e65567fe-0">
              Frågan om de lokala sparbankernas clearingverksamhet i Swedbank
              eller inte kan jag inte svara på. Den måste jag få återkomma till.
              Jag kan inte den frågan tillräckligt väl.
            </seg>
            <seg xml:id="i-d0ecb470d4bda2b3-0">
              Låt mig säga något om egenkapitalbevisen. Det skulle kunna vara
              svårt att förena förbudet mot utdelning med utgivning av egenkapitalbevis.
              Jag inbillar mig att den som köper egenkapitalbevis skulle vilja
              ha avkastning på dem, och det borde tas från bankens vinst. Det
              innebär att det kan bli en intressekonflikt mellan dem som har
              egenkapitalbevis och dem som har sina pengar insatta i banken
              och att de vill få del av bankens vinster genom fördelaktiga räntor,
              lägre avgifter och så vidare.
            </seg>
            <seg xml:id="i-57bf884fb336475f-0">
              I Norge har man avskaffat vinstutdelningsförbudet för sparbankerna.
              Detta innebär i så fall en ny typ av finansiellt kluster i finansiella
              företag, alltså sparbanker som får ge ut vinst till skillnad från
              andra sparbanker.
            </seg>
            <seg xml:id="i-45c89a7f4e053b58-0">
              Rent allmänt tror jag att det kan vara farligt att öka andelen
              av olika typer av bankföretag i Sverige. Jag tror att det är bättre
              att man har mer likartade regler.
            </seg>
            <seg xml:id="i-e49a124587a8e9b8-0">
              Jag tycker, liksom Ulla Andersson, att sparbankerna har fyllt
              och fyller en mycket god funktion i Sverige. Men man måste också
              lyfta blicken utanför Norden. I till exempel Spanien är en stor
              del av de problem som vi nu ser just kopplade till lokala sparbanker.
              Även krisen i USA, framför allt på 90-talet, var också kopplad
              till lokala sparbanker. Det är alltså inte en rosenröd bild över
              hela världen.
            </seg>
          </u>
          <note type="speaker" xml:id="i-db15c444fe56762e-0">
            Anf. 13 ULLA ANDERSSON (V):
          </note>
          <u who="ulla_andersson_2905f7" xml:id="i-8a90109f483216eb-2">
            <seg xml:id="i-320dd395fb005b19-0">
              Herr talman! Nej, Peter Norman, det är sällan en rosenröd bild
              över hela världen, men man kan titta på sin egen omgivning och
              se att sparbankerna har klarat denna kris mycket bättre än de
              stora affärsbankerna. De har en högre soliditet och finansierar
              sin egen utlåning genom inlåning i stort sett. Det är alltså nästan
              ingen risk alls för samhället.
            </seg>
            <seg xml:id="i-740bf6b56f5604b5-0">
              Däremot kan nog både Peter Norman och jag konstatera att det
              finns bekymmer med tillgång till kapital på landsbygden för att
              starta företag, driva företag, bygga egna hem och så vidare. Då
              skulle jag tro att vi behöver se över vilka redskap vi faktiskt
              har till hands för att stötta en sådan utveckling.
            </seg>
            <seg xml:id="i-c3001780ce9635f1-0">
              Eftersom jag vill ha ökad bankkonkurrens jag tror att det är
              en bra väg tycker jag också att man måste se över vilka valfrihetsmöjligheter
              människor ska ha. Då kanske vi ska öppna för en ny form av sparbanker
              för att skapa sådana möjligheter. Jag tror att man måste göra
              sådana överväganden i det läge som är. Ser vi att två tredjedelar
              av landsbygdens kommuner har utflyttning och att det är stora
              problem i fråga om tillgång till arbetskraft i framtiden måste
              vi nog vidta några åtgärder i dag. Då kanske de gamla lösningarna
              inte är tillräckliga, och vi måste kanske se över nya verktyg.
              Då kan egenkapitalbevis vara ett sådant.
            </seg>
            <seg xml:id="i-99dea9a9f5cc6890-0">
              Peter Norman brukar tala mycket om att man ska styra och reglera
              så att man inte hamnar i farliga situationer. Då kanske det är
              genom styrning och reglering som vi ska se till att skapa en ny
              form av sparbank som inte ska innebära någon risk för sådant som
              vi har sett hända i andra länder.
            </seg>
            <seg xml:id="i-217f19b0cc8544b5-0">
              Både Peter Norman och jag vet att sparbankerna redan i dag klarar
              Basel 3-reglerna om kapitaltäckning. Frågan är väl om Swedbanks
              clearingverksamhet ska räknas in, och den stora frågan är om de
              ska fixa Basel 3 i kapitaltäckningshänseende. Men sedan finns
              det också en stor administrativ regelbörda i Basel 3 som jag tror
              att man måste se över för att underlätta för sparbanker framöver.
            </seg>
            <seg xml:id="i-a40b64d67c0d2d81-0">
              Tack, återigen, för en positiv ingång!
            </seg>
          </u>
          <note type="speaker" xml:id="i-4788b021a4f074fe-0">
            Anf. 14 Statsrådet PETER NORMAN (M):
          </note>
          <u who="unknown" xml:id="i-ccc8e12d7955c5f0-7">
            <seg xml:id="i-a732ce175ea90f5a-0">
              Herr talman! Jag håller med Ulla Andersson: Utgångspunkten ska
              tas i de behov som landsbygdens kunder har. Naturligtvis är det
              så.
            </seg>
            <seg xml:id="i-6dc27d4dc0780423-0">
              Dock ska man ha klart för sig att finanskriser tenderar att återkomma
              i olika skepnad varje gång. Man kan alltså inte säga att sparbankerna
              är immuna för framtida kriser. En sådan diskussion har jag just
              nu med försäkringsbolagen, som hävdar att de inte hade någon del
              i orsaken till krisen och därför inte borde få några pålagor.
              Där har vi olika uppfattningar. Det är en ganska tuff debatt.
              Rent allmänt tycker jag att lagar man ett gammalt lapptäcke är
              man inte försäkrad mot framtida finansiella kriser.
            </seg>
            <seg xml:id="i-6083f2b7f473d9fc-0">
              När det gäller tillgången till bankservice håller EU-kommissionen
              på och tittar på det. I den frågan är vi drivande. Jag vet inte
              när de kommer att vara klara, men detta är ett arbete som vi naturligtvis
              kommer att följa och som vi också är drivande i. Jag vill bara
              påpeka detta.
            </seg>
            <seg xml:id="i-5d16f0a2afea0317-0">
              Sedan vill jag säga någonting mer om Inlandsinnovation. Det är
              ett tämligen nytt statligt bolag, och syftet är att bedriva finansieringsverksamhet
              i framför allt norra Sveriges inland. Bolaget ska, direkt eller
              indirekt, kunna investera i eller finansiera företag i detta område
              avseende innovationsprojekt. När det gäller grundläggande betalningstjänster
              pågår redan nu ett analysarbete om hur dessa tjänster ska behandlas
              på bästa sätt efter juni 2012.
            </seg>
            <seg xml:id="i-c7b8a0a9365dba12-0">
              Slutsatsen är i alla fall att detta är intressanta frågor. Jag
              utesluter inte egenkapitalbevis. Jag ser vissa problem. Vi har
              en juridisk utredning som pågår och som jag hoppas blir klar första
              halvåret, trots indragningarna i Regeringskansliets möjligheter
              att utföra sitt arbete. Vi får anledning att återkomma till frågan
              när vi gör ekonomisk analys.
            </seg>
          </u>
          <note xml:id="i-6b00c3bdfe6b5380-1">
            Överläggningen var härmed avslutad.
          </note>
          <note xml:id="i-25d6b6fb3883b247-0">
            4 § Svar på interpellation 2010/11:253 om Försäkringskassans
            sparbeting
          </note>
          <note type="speaker" xml:id="i-c004dd8e03d694ca-0">
            Anf. 15 Statsrådet ULF KRISTERSSON (M):
          </note>
          <u who="unknown" xml:id="i-ccc8e12d7955c5f0-8">
            <seg xml:id="i-8dbc918dc6f7deee-0">
              Herr talman! Kent Persson har frågat mig om jag avser att vidta
              några åtgärder med anledning av Försäkringskassans nedskärningsplaner
              sett i ljuset av inriktningen i budgetpropositionen för 2011.
            </seg>
            <seg xml:id="i-244e74927aa4d3ea-0">
              Det är viktigt att man som medborgare, oavsett var i landet man
              bor, har tillgång till olika typer av service. Utgångspunkten
              för statliga och kommunala myndigheters arbete ska vara en likvärdig
              tillgång till service för alla. Medborgarnas behov av hjälp och
              service ska ligga till grund för hur myndigheternas former för
              kontakter med medborgarna utvecklas.
            </seg>
            <seg xml:id="i-a11d9e4cfd0335c1-0">
              Det finns i dag olika kanaler för myndigheterna att möta medborgarna.
              Fysiska möten är ett sätt. Andra sätt är att erbjuda service via
              Internet eller telefoni. Statliga och kommunala myndigheter arbetar
              kontinuerligt med att utveckla formerna för kontakter med medborgarna,
              så även Försäkringskassan.
            </seg>
            <seg xml:id="i-3e02c126df325f41-0">
              Regeringen har i propositionen Offentlig förvaltning för demokrati,
              delaktighet och tillväxt (prop. 2009/10:175) framhållit att myndigheterna
              är de som är bäst skickade att själva på det egna området bedöma
              hur de kan tillgodose sina kunders behov av service och tillgänglighet.
              Det ankommer inte på regeringen att fastställa hur enskilda myndigheter
              ska organisera sin verksamhet. Samtidigt är det regeringen som
              ytterst ansvarar för statens tillgänglighet för medborgare och
              företag. De här frågorna tas därför löpande upp i regeringens
              styrning. Regeringen arbetar i enlighet med de förvaltningspolitiska
              målen vidare med detta.
            </seg>
            <seg xml:id="i-30abab92c7ecf6d2-0">
              I uppdraget till Försäkringskassan att ta fram en handlingsplan
              för sitt effektiviseringsarbete har regeringen angett att utgångspunkten
              är att Försäkringskassan ska välja de åtgärder som är förknippade
              med minst verksamhetsrisk, detta för att till exempel säkra kvalitet
              vid beslut inom sjukförsäkringen.
            </seg>
            <seg xml:id="i-1a4663d0e12e5b72-0">
              Försäkringskassan konstaterar i handlingsplanen att det servicebehov
              som servicekontoren i dag tillgodoser kommer man nu att arbeta
              med att tillgodose genom andra kanaler. En ny kund- och kanalstrategi
              är under framtagande. För regeringen är det naturligtvis viktigt
              att följa detta arbete på nära håll.
            </seg>
          </u>
          <note type="speaker" xml:id="i-12308fe40b17c5b0-0">
            Anf. 16 KENT PERSSON (V):
          </note>
          <u who="kent_persson_8dd737" xml:id="i-5c3f8c4b337768dc-0">
            <seg xml:id="i-cd458945267f8e28-0">
              Herr talman! Tack så mycket för svaret, statsrådet!
            </seg>
            <seg xml:id="i-b6b5afe7032d42b6-0">
              Bakgrunden till min interpellation är det resultat som vi har
              sett av regeringens sparbeting på Försäkringskassan. Man lade
              i höstas fram ett beting på 300 miljoner kronor som skulle verkställas
              från och med 2013. Försäkringskassan meddelade i slutet av februari
              hur detta sparbeting skulle genomföras och hur det skulle slå.
              Deras analys var att det de kunde göra helt enkelt var att stänga
              samtliga servicekontor i Sverige och även några lokala kontor.
              Därför har jag ställt den här interpellationen.
            </seg>
            <seg xml:id="i-984760d99e69570a-0">
              Det är väldigt intressant att läsa vad som står i propositionen
              från i höstas. Jag ska citera lite grann ur den: Tillgänglighet
              till olika typer av service för kvinnor, män och företag är en
              viktig förutsättning för hållbar tillväxt i alla delar av landet.
              Insatser som syftar till en god tillgänglighet till kommersiell
              service i form av dagligvaror och drivmedel, liksom insatser som
              syftar till att bibehålla och utveckla olika typer av offentlig
              samhällsservice, är därför viktiga för att skapa miljöer där det
              är attraktivt att bo och arbeta samt starta och driva företag.
            </seg>
            <seg xml:id="i-ca91e5f8d3fd8d1a-0">
              Vidare skriver regeringen: För att uppnå en ökad samordning av
              service lokalt och regionalt krävs bl.a. att statliga myndigheter
              och statligt ägda bolag med uppgift att tillgodose särskilt formulerade
              och avgränsade samhällsintressen samverkar med varandra och med
              övriga aktörer.
            </seg>
            <seg xml:id="i-365c1dc4061d53c5-0">
              Så har regeringen skrivit. Det är en väldigt bra skrivning för
              en politik som omfattar hela Sverige. Vänsterpartiet ställer upp
              på de delarna. Men när vi går från vad man skriver till praktik
              ser verkligheten helt annorlunda ut. Då räcker det inte med svaret
              att regeringen noga följer utvecklingen.
            </seg>
            <seg xml:id="i-29883cf7cf4d40f2-0">
              Regeringen skriver att den som ska samordna och sköta verksamheten
              är myndigheterna. Men det är ju just genom sina regleringsbrev
              och direktiv som regeringen har möjlighet att verkställa den övergripande
              politik man har för samhällsutvecklingen i Sverige. Det här går
              stick i stäv med vartannat.
            </seg>
            <seg xml:id="i-35294235d08e1310-0">
              Jag funderar väldigt mycket över hur man ska uppnå sina intentioner
              när man passivt sitter och tittar på de neddragningar som sker
              på myndigheterna. Det gäller inte bara Försäkringskassan; de har
              skett på Arbetsförmedlingen, på Skatteverket och också på tingsrätterna.
            </seg>
            <seg xml:id="i-1802e8f7cd02bf7b-0">
              Låt oss titta lite grann på servicekontorens betydelse. För Västmanland,
              som jag kommer ifrån, innebär detta att 200400 spontana besök
              per dag kommer att drabbas. Det är människor som har behov av
              att träffa en handläggare ansikte mot ansikte. Nu försvinner den
              möjligheten. I Västerås var det under januari ungefär 5 000 spontana
              besök. I Fagersta, som är en mindre kommun, var det någonstans
              mellan 80 och 100 spontana besök per dag. Frågan som man måste
              ställa sig är: Hur ska de här människorna, som många gånger inte
              har möjlighet att gå via Internet, få den kontakt med myndigheter
              som de behöver? Och hur påverkar det arbetsmiljön för de anställda
              när man nu ska frångå det viktiga i samhällsuppdraget: att vara
              en serviceorganisation som är till för människorna?
            </seg>
          </u>
          <note type="speaker" xml:id="i-ed7eb8c8c34daeee-0">
            Anf. 17 Statsrådet ULF KRISTERSSON (M):
          </note>
          <u who="unknown" xml:id="i-ccc8e12d7955c5f0-9">
            <seg xml:id="i-7e28099adba2c78f-0">
              Herr talman! Två viktiga punkter tycker jag att vi ska diskutera.
              Den första är att det, om vi ska vara lite noga här, inte är regeringens
              sparbeting till Försäkringskassan. Det är viktigt att hålla ordning
              på. Det betyder inte att regeringen inte tar ansvar för den budget
              som Försäkringskassan via regering och riksdag tilldelas, men
              det handlar inte om ett sparbeting från regeringen mot Försäkringskassan
              utan om regeringens och ytterst riksdagens förväntan på att Försäkringskassan
              håller sin budget.
            </seg>
            <seg xml:id="i-0da8d96b599b09b3-0">
              Det är ingen bagatell i sammanhanget. Jag vågar påstå att alla
              myndigheter i Sverige tycker att de skulle kunna ha nytta av något
              större budget än vad de har. Det är helt rimligt. Lika rimligt
              är att alla myndigheter förväntas hålla den budget som de fått
              sig tilldelad. År 2009 fick de en budget, åren 2010 och 2011 har
              ytterligare pengar tilldelats med den tydliga inriktningen: Kom
              tillbaka till den ordinarie budgeten från och med 2013! Och nota
              bene: Det finns inget samlat oppositionsalternativ på annan budgetnivå
              för Försäkringskassan. Ingen annan har sagt att det finns en helt
              annan nivå som borde gälla. Det har gjort att regeringen har krävt
              att Försäkringskassan ska inkomma med en handlingsplan som tydliggör
              hur man kommer till den budget som riksdagen har fastlagt. Detta
              är ingen oväsentlig detalj i sammanhanget.
            </seg>
            <seg xml:id="i-6edba2b022b3d00f-0">
              Så till själva substansen. Vi pratar om servicekontor, inte om
              att släcka ned Försäkringskassans närvaro i Sverige. Vi pratar
              inte om att förändra ett enda möte mellan en försäkrad och hans
              handläggare i de ärenden som är viktiga för försäkrade. Det handlar
              däremot om att, med Försäkringskassans egna ord, långsamt förändra
              mötet mellan allmänheten och Försäkringskassan. Det är en process
              som ändå pågår. Ibland beskrivs den som extremt framgångsrik.
            </seg>
            <seg xml:id="i-7d4c0a57bcd1ad84-0">
              Skatteverkets relationer med enskilda skattebetalare har långsamt
              men tydligt förändrats mot mer av telefoni, mer av Internet och
              färre fysiska möten. På lång sikt är det en alldeles riktig utveckling.
              Sedan har jag respekt för att detta kan ske i olika takt på olika
              ställen, men ytterst kan inte regeringen eller riksdagen fatta
              beslut om detaljer i organisationen. Det måste Försäkringskassan
              själv göra.
            </seg>
            <seg xml:id="i-240850572269983f-0">
              Det finns många sätt att uppnå samma sak. Jag noterar att Försäkringskassan
              väljer den strategi som de tycker får minst negativa konsekvenser
              för de människor som är inne i och har en pågående relation med
              Försäkringskassan. Det tycker jag att de gör rätt i.
            </seg>
          </u>
          <note type="speaker" xml:id="i-9ed81cbee4a91abe-0">
            Anf. 18 KENT PERSSON (V):
          </note>
          <u who="kent_persson_8dd737" xml:id="i-5c3f8c4b337768dc-1">
            <seg xml:id="i-ac754ec6d2960947-0">
              Herr talman! Statsrådet kan kalla det vad som helst, men resultatet
              av det förslag Försäkringskassan har är sämre service.
            </seg>
            <seg xml:id="i-50c80962f986d50f-0">
              Man ska också komma ihåg att regeringen för ungefär två år sedan
              tillsatte en utredning med Lars Högdahl som just skulle se över
              samverkan mellan de statliga myndigheterna för att nå en större
              samverkansgrad när det gäller statlig service i hela landet. Denna
              utredning ligger nu också på regeringens bord. Om jag minns rätt
              heter den Se människan .
            </seg>
            <seg xml:id="i-a5490eff205bd69e-0">
              Det är just vad det handlar om människors möjligheter att träffa
              en handläggare. Nu pratar jag om spontanbesöken, inte de ordinarie.
              Där finns nämligen de personliga kontakterna, där man beställer
              tid eller får den sig tilldelad. Det är inte dessa besök jag pratar
              om, utan jag pratar om de spontana besök som i dag sker och som
              är ungefär tre och en halv miljon per år på servicekontoren. Det
              är ingen oväsentlig samhällsuppgift Försäkringskassan har, och
              det är oerhört viktigt när man gör denna typ av förändringar att
              det sker på ett sådant sätt att inte servicen försämras.
            </seg>
            <seg xml:id="i-d1899b8aaf92af37-0">
              Tittar vi på servicekontoren och Försäkringskassan ser vi att
              de i dag samverkar med både Skatteverket och Pensionsmyndigheten
              och i vissa fall också med Arbetsförmedlingen. Det kan se lite
              olika ut. Detta är också en del av den kritik som Vänsterpartiet
              fört fram: Vi ser att myndigheternas roll oftast är att utgå ifrån
              sin egen verksamhet. De har inte helheten. Jag menar att man om
              man är i samverkan med andra inte kan lägga fram denna typ av
              förslag utan att diskutera med kommuner och övriga myndigheter,
              och den som har ansvaret är därmed länsstyrelsen.
            </seg>
            <seg xml:id="i-8324f2e0b20021e1-0">
              Det är en regel att man kör och verkar utifrån sina egna intressen
              utan att ha det övergripande som regeringen så bra har beskrivit
              i budgetpropositionen från i höstas. Samverkan ska vara regel
              och inte undantag. Det är det som är poängen.
            </seg>
            <seg xml:id="i-8545241b92713494-0">
              När det nu gäller dessa servicekontor är det inte bara landsbygdskommuner
              som drabbas. De har redan drabbats; där finns inte så väldigt
              mycket statlig verksamhet kvar. Det här slår dock också i större
              städer som Västerås, Köping och Fagersta. Nu är inte Fagersta
              någon stor stad direkt, men detta är ändå en utarmning som också
              drabbar de mindre kommuner som finns runt omkring.
            </seg>
            <seg xml:id="i-21766c398b816eaa-0">
              Statsrådet skriver: Vi ska noga följa utvecklingen. Hur ska jag
              tolka det? Om detta får effekter på servicen som inte är acceptabla
              för enskilda personer, kommer ni då att vidta åtgärder eller kommer
              ni att sitta vid sidan om och bara titta på hur Försäkringskassan
              verkställer sina planer?
            </seg>
          </u>
          <note type="speaker" xml:id="i-28c2b275225fda3f-0">
            Anf. 19 LENA OLSSON (V):
          </note>
          <u who="lena_olsson_fc0610" xml:id="i-5b499313cbd2ac62-0">
            <seg xml:id="i-c73efc9c604e1645-0">
              Herr talman! Det är en intressant debatt, och det är en bra interpellation
              som Kent Persson från Vänsterpartiet har skrivit. Jag kan instämma
              i allt han säger. Vi har drivit denna fråga väldigt länge.
            </seg>
            <seg xml:id="i-c11e4cbf749a621b-0">
              När det gäller vad detta kommer att få för konsekvenser nu när
              Försäkringskassan börjar dra sig ur på många ställen vet vi att
              det får konsekvenser för andra myndigheter och den samordnade
              servicen om Försäkringskassan försvinner från orten.
            </seg>
            <seg xml:id="i-ee6d4d6de746f5e8-0">
              Jag har haft många interpellationsdebatter med Mats Odell och
              Attefall om detta med samordnad service som Lars Högdahls utredning
              utmynnar i. Det ska finnas minst ett servicekontor i varje kommun
              för Försäkringskassan och Arbetsförmedlingen tillsammans med kommunen
              och också privat näringsliv och ideella organisationer för att
              upprätthålla detta. Det borde intressera, för det vi nu ser på
              landsbygden är att man drar sig därifrån.
            </seg>
            <seg xml:id="i-9bfcbb12ef5f1711-0">
              Står man för en arbetslinje borde detta förslag komma till stånd.
              Man har hållit på ganska länge och talat om att det är under beredning
              när det gäller utredningen. Men ett sätt för ministern skulle
              kunna vara att faktiskt sätta ned foten och säga att Försäkringskassan
              ska finnas med minst ett kontor i varje kommun. Är du beredd att
              ställa upp och göra det?
            </seg>
            <seg xml:id="i-c414d5bd255167fe-0">
              Det är nämligen en grundläggande statlig service man har till
              sina medborgare. Om man i text skriver att alla medborgare i Sverige
              ska ha likvärdig service tycker jag att Försäkringskassan är central.
              Man skulle kunna i sina direktiv och i sina regleringsbrev säga:
              Försäkringskassan ska finnas på ett ställe i varje kommun i Sverige.
              Är ni beredda att göra detta?
            </seg>
          </u>
          <note type="speaker" xml:id="i-4677718bb26b52dd-0">
            Anf. 20 Statsrådet ULF KRISTERSSON (M):
          </note>
          <u who="unknown" xml:id="i-ccc8e12d7955c5f0-10">
            <seg xml:id="i-2c4cf08b8085a89a-0">
              Herr talman! Svaret på denna fråga är: Nej, det är vi inte beredda
              att göra.
            </seg>
            <seg xml:id="i-8c65cc4c14105e91-0">
              Statens legitima krav på samverkan mellan statliga myndigheter
              fritar självklart inte varje myndighet från dess eget ansvar att
              fullgöra sin uppgift inom sina av riksdagen angivna budgetramar.
              Det är en viktig sak. Det är lika uppenbart att staten har legitima
              synpunkter på att myndigheter ska samverka till medborgares fromma
              som att myndigheter har ett unikt eget ansvar för sin egen verksamhet.
              Jag har inte vid något tillfälle hört någon regering ha en annan
              uppfattning i denna fråga.
            </seg>
            <seg xml:id="i-0ddbd8deb082eaed-0">
              Detta är inget förslag som vi har att ta ställning till. Det
              är Försäkringskassans eget beslut. Vi har inte sagt: Det gör ni
              rätt i. Vi har sagt: Ni ska se till att hålla er inom de budgetramar
              som finns, och ni ska göra det med så goda resultat som över huvud
              taget är möjliga.
            </seg>
            <seg xml:id="i-ede1bcc9d5afa9b6-0">
              Försäkringskassan ska anpassa sig till den budget som gäller.
              De har ett uppdrag att beskriva detta i en handlingsplan, och
              den följs dessutom av såväl Inspektionen för socialförsäkringen
              som Ekonomistyrningsverket eftersom vi under en ganska lång tid
              har haft bekymmer med ekonomistyrning inom Försäkringskassan.
              Detta är inte unikt för Försäkringskassan som myndighet, men det
              är inte oväsentligt att det är en stor myndighet som har stor
              påverkan för många människor och där den ekonomiska kontrollen
              är väldigt viktig.
            </seg>
            <seg xml:id="i-10e05735cd345ae5-0">
              Slutligen är det nog så att tekniken för myndigheters möten med
              medborgare, kunder, försäkrade, skattebetalare, pensionärer det
              finns många olika kategorier kommer att variera och förändras
              över tid. Jag tror att det vore orimligt om vi i riksdagsbeslut
              eller för den delen regeringsbeslut skulle binda myndigheter till
              specifika former för mötet med de människor de ska tjäna.
            </seg>
          </u>
          <note type="speaker" xml:id="i-b9827a7d37f2630f-0">
            Anf. 21 KENT PERSSON (V):
          </note>
          <u who="kent_persson_8dd737" xml:id="i-5c3f8c4b337768dc-2">
            <seg xml:id="i-0ef0b8357b611dec-0">
              Herr talman! Till Ulf Kristersson kan jag säga: Ja, tekniken
              kommer att förändras. Den har också förändrats över tid. Vi har
              sett att den har medfört en centralisering av statlig service
              och statliga myndigheters verksamhet till först regionkontor och
              sedan i huvudsak Helsingfors. Det är den utveckling vi har sett.
            </seg>
            <seg xml:id="i-3f6c321dc1de47ab-0">
              Den borgerliga regeringen har vid åtskilliga tillfällen poängterat
              vikten av statlig närvaro i hela Sverige.
            </seg>
            <seg xml:id="i-ce4176fcdb1bfbde-0">
              Det ligger en utredning i dag på regeringens bord där man talar
              om behovet av statlig närvaro i samtliga kommuner. Det inkluderar
              Försäkringskassan. Det beslut som Försäkringskassan har tagit
              nu jag kan citera vad presschefen för Försäkringskassan Staffan
              Karlsson sade är slutgiltigt. Det ska alltså verkställas. Det
              innebär att man frångår en del av den övergripande politik som
              regeringen har när det gäller den statliga servicen. Det går inte
              att bara säga att en statlig myndighet ska hålla sin budget. Man
              måste se till resultatet och se till den övriga delen av den politik
              som regeringen för.
            </seg>
            <seg xml:id="i-2ef474cbb3d09107-0">
              Jag kan inte se hur det här rimmar och håller ihop med tanken
              att hela Sverige ska leva. Det ska finnas service att tillgå i
              samtliga kommuner. Teknik i all ära, men de personliga mötena
              får aldrig underskattas. De har oftast ett större värde än att
              prata via telefon eller försöka fylla i en blankett via Internet.
              Det är inte alla som har den förmågan eller den möjligheten.
            </seg>
          </u>
          <note type="speaker" xml:id="i-50dca9415c4991c6-0">
            Anf. 22 LENA OLSSON (V):
          </note>
          <u who="lena_olsson_fc0610" xml:id="i-5b499313cbd2ac62-1">
            <seg xml:id="i-bd1c1be8ebe87529-0">
              Herr talman! Jag ställde en fråga till ministern om han var beredd
              att ställa kravet på Försäkringskassan att de ska ingå i en så
              kallad samordnad service med andra och att det ska finnas minst
              ett servicekonto minst i varje kommun. Det sade ministern alldeles
              bestämt nej till.
            </seg>
            <seg xml:id="i-315abfc402c086e1-0">
              Då ställer jag ytterligare en fråga. Den utredning som ligger
              på regeringens bord och som, enligt vad man nu har sagt i ett
              och ett halvt år, är under beredning har i stort sett fallit.
              Den går nämligen ut på att Försäkringskassan ska ingå i alla dessa
              servicekontor, och man ska ha minst ett i varje kommun.
            </seg>
            <seg xml:id="i-ba8a809c23b307a6-0">
              Jag uppfattar svaret att det inte kommer att gå. Därmed har förslagen
              i utredningen fallit, för man har redan gett upp, man kan inte
              fixa det. Ska jag uppfatta det så?
            </seg>
          </u>
          <note type="speaker" xml:id="i-d89e692c93330793-0">
            Anf. 23 Statsrådet ULF KRISTERSSON (M):
          </note>
          <u who="unknown" next="cont" xml:id="i-105310b435274eb3-0">
            <seg xml:id="i-36b66cf12f8918a1-0">
              Herr talman! Försäkringskassans uppdrag att samverka med andra
              myndigheter har inte förändrats. De har samma uppgift som alla
              andra att samverka med andra till medborgarnas fromma och fullgöra
              egen uppgift fullt ut. Det finns inga förändringar därvidlag.
            </seg>
            <seg xml:id="i-4eae5be3083d2dd0-0">
              Jag tycker att Försäkringskassan under de senaste åren gjort
              två riktigt stora och viktiga saker. Det ena är att de har genomfört
              en helt unik omorganisering. Jag minns från den tid jag satt i
              riksdagen att vi hade 21 länsvisa kassor som levde sitt eget liv.
              I dag har vi en nationell försäkringskassa. Det är ett oerhört
              stort arbete som har genomförts.
            </seg>
            <seg xml:id="i-3df6b47091096e4b-0">
              Det andra är den stora sjukförsäkringsreform som har genomförts
              på rätt kort tid. Försäkringskassan gör ett gott arbete med svåra
              uppgifter. Likväl kvarstår faktum att det är en lång resa kvar.
              Det är en lång resa kvar när det gäller service, förtroendekapital
              och ekonomisk styrning.
            </seg>
            <seg xml:id="i-fb54bb7c9b3efbdf-0">
              Centralisering beskrivs ofta som något slags negativ utveckling.
              Jag är inte säker på att centralisering är det ord man ska använda.
              Man ska använda rätt kompetens på rätt ställe. Försäkringskassans
              verksamhet kan enkelt uttryckas som en väldigt bred verksamhet
              som möter många människor i relativt enkla serviceuppgifter. Där
              finns en enorm teknisk potential, den ska tillvaratas.
            </seg>
            <seg xml:id="i-4444c89023663c40-0">
              Det andra är en mycket krävande, ibland socialt svår och komplicerad
              myndighetsutövning som kräver personliga möten och många samtal.
              Det är den del av Försäkringskassans allra mest kvalificerade
              uppgifter som inte enkelt kan teknologiseras. Den kvarstår oförändrad.
            </seg>
            <seg xml:id="i-5fa7090a6e840f92-0">
              Personliga möten är fortfarande helt möjliga för Försäkringskassan.
              Dessa möten ska, inom ramen för Försäkringskassans professionella
              kompetens, utföras på rätt sätt, på ställen med rätt människor.
            </seg>
          </u>
          <note xml:id="i-6b00c3bdfe6b5380-2">
            Överläggningen var härmed avslutad.
          </note>
          <note xml:id="i-1a4f3ccb6f17839e-0">
            5 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-65cfc7dd6c5f4729-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="unknown" prev="cont" xml:id="i-b25d26cece9005d0-0">
            <seg xml:id="i-d0494c0f0626965a-0">
              KOM(2011)48
            </seg>
            <seg xml:id="i-020169f5fb4555ee-0">
              Luciano Astudillo
            </seg>
          </u>
          <note xml:id="i-7cc63f3872728825-0">
            6 § Hänvisning av ärenden till utskott
          </note>
          <note xml:id="i-7414f36b07b74e14-0">
            Föredrogs och hänvisades
          </note>
          <note xml:id="i-1331e6109d0c7c9f-0">
            7 § Anmälan om interpellationer
          </note>
          <note xml:id="i-3cc76c9a9903c0d9-0">
            Anmäldes att följande interpellationer framställts
          </note>
          <note xml:id="i-fc8155f2f52dc18f-0">
            den 18 mars
          </note>
          <note xml:id="i-241ea6c494fda59e-0">
            Meeri Wasberg
          </note>
          <note xml:id="i-271cb6103d18c04c-0">
            Ylva Johansson
          </note>
          <note xml:id="i-f064e57e01e42a20-0">
            Kerstin Nilsson
          </note>
          <note xml:id="i-791b4eabb4f628ea-0">
            Ann-Christin Ahlberg
          </note>
          <note xml:id="i-4dabcb2a05b60874-0">
            Christina Karlsson
          </note>
          <note xml:id="i-99f5232db2f8989a-0">
            Interpellationerna redovisas i bilaga som fogats till riksdagens
            snabbprotokoll tisdagen den 29 mars.
          </note>
          <note xml:id="i-9eed4ae77adbd20e-0">
            8 § Anmälan om frågor för skriftliga svar
          </note>
          <note xml:id="i-ba5384e10b1124f1-0">
            Anmäldes att följande frågor för skriftliga svar framställts
          </note>
          <note xml:id="i-fc8155f2f52dc18f-1">
            den 18 mars
          </note>
          <note xml:id="i-b4b504bae7561e41-0">
            Billy Gustafsson
          </note>
          <note xml:id="i-ffa570fbd75c313b-0">
            Leif Pettersson
          </note>
          <note xml:id="i-399aa2adad984fb2-0">
            Frågorna redovisas i bilaga som fogats till riksdagens snabbprotokoll
            tisdagen den 29 mars.
          </note>
          <note xml:id="i-eace3ac2d2b64afb-0">
            9 § Kammaren åtskildes kl. 10.04.
          </note>
          <note xml:id="i-7ce40bf30c0b4cec-0">
            Förhandlingarna leddes av talmannen.
          </note>
          <note xml:id="i-3fcd6ee5c8df0720-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
