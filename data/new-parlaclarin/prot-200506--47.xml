<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--47</head>
          <docDate when="2005-01-01">2005-01-01</docDate>
        </div>
      </front>
      <body>
        <div>
          <note xml:id="i-1ee4defd967a51c1-0">
            ﻿
          </note>
          <note xml:id="i-fea9063d30062f22-0">
            Riksdagens protokoll
          </note>
          <note xml:id="i-9eabff788284ea2d-0">
            2005/06:47
          </note>
          <note xml:id="i-c77e718d50fea279-0">
            Torsdagen den 8 december
          </note>
          <note xml:id="i-1cccd19e6aa0c21e-0">
            Kl. 09:00 - 21:45
          </note>
          <note xml:id="i-297768c40d624120-0">
            1 § Justering av protokoll
          </note>
          <note xml:id="i-0dd91ba0972491f7-0">
            Justerades protokollet för den 2 december.
          </note>
          <note xml:id="i-369157d902a87838-0">
            2 § Anmälan om återtagande av plats i riksdagen
          </note>
          <note xml:id="i-ef612237d8254ea4-0">
            Tredje vice talmannen meddelade att Anne Marie Brodén (m) skulle
            återta sin plats i riksdagen från och med den 9 december, varigenom
            uppdraget som ersättare skulle upphöra för Marianne Kierkemann.
          </note>
          <note xml:id="i-715845aca111bfc8-0">
            3 § Ny riksdagsledamot
          </note>
          <note xml:id="i-5f57e88c59981f2b-0">
            Upplästes och lades till handlingarna följande från Valprövningsnämnden
            inkomna
          </note>
          <note xml:id="i-ee997b8886dbe460-0">
            Berättelse om granskning av bevis för riksdagsledamot
          </note>
          <note xml:id="i-5ad6d893b7b810a0-0">
            Till valprövningsnämnden har från Valmyndigheten inkommit bevis
            om att Louise Edlind-Friberg (fp) utsetts till ny ledamot av riksdagen
            fr.o.m. den 1 januari 2006 sedan Bo Könberg (fp) avsagt sig uppdraget.
          </note>
          <note xml:id="i-4855b24877879b25-0">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 19 kap. 11 § vallagen.
          </note>
          <note xml:id="i-126137aa56339dea-0">
            Staffan Magnusson
          </note>
          <note xml:id="i-dc80a0804fe57214-0">
            /Kerstin Siverby
          </note>
          <note xml:id="i-f6d21c2e9bb5c7e5-0">
            4 § Anmälan om kompletteringsval till arbetsmarknadsutskottet
          </note>
          <note xml:id="i-847c1ff91f7b5b5c-0">
            Tredje vice talmannen meddelade att Socialdemokraternas riksdagsgrupp
            under Cinnika Beimings föräldraledighet anmält Maryam Yazdanfar
            som suppleant i arbetsmarknadsutskottet.
          </note>
          <note xml:id="i-98e69a4e42f4abcd-0">
            Tredje vice talmannen förklarade vald under tiden den 1 januari15
            juli 2006 till
          </note>
          <note xml:id="i-a9e382f67c89bc7c-0">
            suppleant i arbetsmarknadsutskottet
          </note>
          <note xml:id="i-9b400ecef449ba65-0">
            5 § Hänvisning av ärenden till utskott och beslut om förlängd
            motionstid
          </note>
          <note xml:id="i-88034b52f29cdf1b-0">
            Föredrogs och hänvisades
          </note>
          <note xml:id="i-6b870701c4125186-0">
            Kammaren biföll talmannens förslag att motionstiden för dessa
            ärenden skulle förlängas till den 20 januari 2006.
          </note>
          <note xml:id="i-6172b06d52d1d227-0">
            6 § Samhällsplanering, bostadsförsörjning och byggande
          </note>
          <note xml:id="i-94da4cf70573b3b9-0">
            Föredrogs
          </note>
          <note type="speaker" xml:id="i-86a191c4788f3101-0">
            Anf. 1 RAGNWI MARCELIND (kd):
          </note>
          <u who="ragnwi_marcelind_7f6fdf" xml:id="i-09a8110ac4ff3459-0">
            <seg xml:id="i-76189c6ce2c80a32-0">
              Fru talman! Kristdemokraterna står bakom alla sina reservationer
              och särskilda yttranden, men för tids vinning yrkar vi bifall
              bara till reservation nr 13.
            </seg>
            <seg xml:id="i-5aecbce534dab85d-0">
              Fru talman! Kolleger! Kära tv-tittare! Om några dagar är det
              lucia. Och tillåt mig att fantisera lite grann om hur det skulle
              kunna se ut med ett luciafirande här i kammaren.
            </seg>
            <seg xml:id="i-ac2bbb025f4810e9-0">
              Sankta lucia, vår egen bostadspolitiska lucia, kommer tågande
              in i kammaren med stjärngossarna Persson och Nuder och tomtenissen
              Pagrotsky. Ljusen blinkar i kronan och några har slocknat helt.
              Det beror på att det är kortslutning i vänsterkartellen och politiken
              har fått ljusen i bostadslucians krona att svartna.
            </seg>
            <seg xml:id="i-8a408d91e194f24a-0">
              Nuder försöker sjunga tipp tapp, tyst det är i husen. Men han
              överröstas av väsnandet från alla fastighetsägare som kräver att
              få fastighetsskatten avskaffad. Persson försöker då distrahera
              med att sjunga: Han vattnar sina fålar fem, han för den ljusa
              stjärna. Men då brakar protesterna loss från alla barnfamiljer
              som tycker att Persson har tagit alla julklappspengar och att
              de nu får vara med och betala regeringens julfirande. Men då tar
              tomtenissen Pagrotsky ton och sjunger: Hej tomtegubbar, låt oss
              lustiga vara. Men lustiga det är nog det minsta och det sista
              som svenska folket tycker att regeringen är.
            </seg>
            <seg xml:id="i-228a4995770f7beb-0">
              Nej, ingenting har egentligen förändrats. Redan då Josef och
              Maria skulle söka ett rum för natten under den första skattskrivningen,
              fanns det inte plats i härbärget.
            </seg>
            <seg xml:id="i-73a089c4051e382e-0">
              Häromdagen kunde vi läsa i kvällstidningarna att stans hemlösa
              fryser ihjäl. Omkring 50 personer fryser ihjäl varje vinter. I
              Dagens Nyheter kunde vi läsa om en 35-åring från Halmstad som
              satsar på att begå brott för att han vill hamna i fängelse. Han
              är bostadslös, har ingenstans att ta vägen och ute är det kallt.
              Och i sossestyrda Gävle har Härbärget varit knökfullt sedan i
              somras. Nej, en nollvision borde finnas ingen skulle behöva vara
              hemlös.
            </seg>
            <seg xml:id="i-e63fc127a7d56770-0">
              De här människorna finns överallt. De har ingenstans att ta vägen.
              Frågan till oss blir: Vad har vi gjort för de hemlösa? Persson
              skryter om att det går bra för Sverige, att vi har den bästa välfärden.
              Stämmer det med verkligheten? Mindre än två veckor före jul står
              många svenskar utan bostad eller funderar på att sälja huset på
              grund av fastighetsskatten. De har ingenstans att placera någon
              julgran eller tända adventsljus, ingen ugn att griljera skinkan
              i och definitivt inget julmys. Vad är det för samhälle vi erbjuder
              våra unga i dag?
            </seg>
            <seg xml:id="i-decfcd800f099f1b-0">
              Utanförskapet är ett av vårt samhälles största problem, inte
              minst bland de unga. De är utan jobb, utan bostad, utan pengar,
              utan framtidstro. Dessutom står väldigt många utan utbildning.
              I det här läget slår sig vänsterkartellen för bröstet och säger
              att allt är så bra. Samtidigt försöker de skrämma väljarna med
              att allt skulle bli så dåligt med en ny regering. Men sanningen
              är ju att den nuvarande situationen på bostadsmarknaden är en
              följd av vänsterkartellens regeringspolitik.
            </seg>
            <seg xml:id="i-fb4a6e77e00344c2-0">
              Det bostadspolitiska målet säger att alla ska ges förutsättningar
              att leva i goda bostäder till rimliga kostnader och i en stimulerande
              och trygg miljö inom långsiktigt hållbara ramar. Boendet och bebyggelsemiljön
              ska bidra till jämlika och värdiga levnadsförhållanden och särskilt
              främja en god uppväxt för barn och ungdomar, etcetera.
            </seg>
            <seg xml:id="i-9a2a43f2374dd465-0">
              Kära tv-tittare, känner ni igen er i den här bilden? Tusentals
              ungdomar står utan bostad. Studenter kan inte söka till de högskolor
              de vill därför att det inte finns bostäder. Unga par kan inte
              skaffa barn för att de inte får tag i en större bostad. Kvinnor
              vågar inte gå ut eller hem sent på kvällarna för att boendemiljön
              är otrygg. Äldre personer kan inte flytta från sina egnahem därför
              att alternativa attraktiva bostäder inte finns, och motsatsen,
              att äldre inte kan bo kvar i sina hem därför att staten via fastighetsskatten
              gör det så dyrt att pensionen inte räcker. Kan man då påstå att
              det bostadspolitiska målet har uppfyllts? Nej, vi kristdemokrater
              anser inte det.
            </seg>
            <seg xml:id="i-8079616410a5a69a-0">
              Kristdemokraterna har under flera år påpekat otydligheten i målformuleringen.
              Tidigare i år fick vi detta bekräftat i rapporten Många mål få
              medel från Boverket, där man tydligt pekar på att det bostadspolitiska
              målet är oprecist och att det därför behöver tolkas och uttryckas
              i uppföljningsbara delmål. Men regeringen har tyvärr inte tagit
              frågan på allvar.
            </seg>
            <seg xml:id="i-7c54852b378299ed-0">
              Det är intressant att läsa betänkandetexten där majoriteten ska
              förklara varför man avslår alla motioner där vi föreslår kompletteringar
              till det bostadspolitiska målet. Man skriver så här: Det är olyckligt
              att den enighet som har funnits kring det bostadspolitiska målet
              nu är bruten. Och så säger man: Utskottet står dock för sin del
              fast vid de mål som i sina huvuddrag varit vägledande för bostadspolitiken
              under hela efterkrigstiden. Det avslöjar ju en stelbenthet och
              en brist på framtidssyn och förmåga att leva i nuet som är graverande.
              Vi lever i dag, år 2005, med en bostadsmarknad på vilken det finns
              så stora och uppenbara problem, och allt regeringen har att säga
              till sitt försvar är att man konsekvent, oavsett om hela världen
              rasar samman, håller fast vid sina gamla mål och att de som vågar
              tänka i nya banor gör ett olyckligt avsteg.
            </seg>
            <seg xml:id="i-3cfa5264a3d05939-0">
              Boverkets bostadsmarknadsenkät för 2005 visar att antalet kommuner
              som rapporterar bostadsbrist i hela eller delar av kommunen fortsätter
              att öka sammantaget 167 av landets 290 kommuner. Det är resultatet
              av elva år med Socialdemokraterna vid regeringsmakten. Visst har
              bostadsbyggandet ökat de senaste åren, men det måste ses i ljuset
              av det rekordlåga byggandet under slutet av 90-talet. Vi bygger
              fortfarande alldeles för lite både historiskt och internationellt
              sett. Om det talar den ökande bostadsbristen sitt tydliga språk.
            </seg>
            <seg xml:id="i-3dad55d43d7490e3-0">
              De senaste årens ökning har skett trots regeringens politik,
              inte tack vare den. Planprocessen står fortfarande och stampar,
              och de flesta som bygger väljer bort att söka regeringens tillfälliga
              investeringsstöd. Det är en efterfrågan utan dess like på bostäder
              som driver på byggandet, men det skulle öka ytterligare om de
              politiskt styrda förutsättningarna vore bättre.
            </seg>
            <seg xml:id="i-31c01efb042c45f6-0">
              Bostadspolitiken befinner sig i akut förtroendekris till följd
              av en brist på förslag från regeringen. Det gäller vad som ska
              hända med hyreslagstiftningen, med planprocessen, räntebidragen
              och de övriga tillfälliga investeringsstöden.
            </seg>
            <seg xml:id="i-638c4aeb8e8a472e-0">
              Vi behandlar inte alla delar av bostadsfinansieringen i det här
              aktuella betänkandet, men det är värt att påminna om Kristdemokraternas
              grundläggande syn på hur de ekonomiska förutsättningarna ska ordnas.
              Fastighetsskatten ska avskaffas liksom räntebidragen, som har
              spelat ut sin roll, och de tillfälliga investeringsstöden, som
              inte har fungerat. Det skulle stärka bostadssektorn oerhört och
              skapa goda och långsiktiga villkor för investeringar i såväl flerbostadshus
              som småhus.
            </seg>
            <seg xml:id="i-27c1497192c408e9-0">
              Dessutom anser Kristdemokraterna att det är beklagligt att vänsterkartellen
              inte har några ambitioner att underlätta för unga människor att
              lyckas skaffa sig en bostad som de själva äger. Kristdemokraterna
              vill införa bosparande med rätt till 30 % skatteavdrag för personer
              under 34 år. Vi vill också att bostadsbidrag beräknas på hela
              räntekostnaden för bolån. Vi vill att statliga kreditgarantier
              för bolåntagare under 34 år införs. Vi vill att bostadsbidraget
              för flerbarnsfamiljer höjs. Vi vill att skattebefriad uthyrning
              av del av privatbostad införs.
            </seg>
            <seg xml:id="i-6c34b1aea6f54dce-0">
              Men alla vet ju, fru talman, att bostadssektorn är finansministerns
              feta mjölkko och att boendet beskattas värre än både spriten och
              tobaken. Vad Sverige behöver är en ny bostadspolitik som innebär
              att alla har en rimlig chans att skaffa sig en egen bostad, och
              hyra eller äga den, och att ingen ska behöva lämna sin bostad
              på grund av fastighetsskatten. För att det här ska bli möjligt,
              fru talman, krävs det en ny regering.
            </seg>
          </u>
          <note xml:id="i-5cad9985f4f7fb4f-0">
            I detta anförande instämde Dan Kihlström (kd).
          </note>
          <note type="speaker" xml:id="i-cb0f6aff27927dbd-0">
            Anf. 2 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_057244" xml:id="i-7aef6afe804d819b-0">
            <seg xml:id="i-27255d554117d8ad-0">
              Fru talman! Hittills under denna mandatperiod har det byggts
              66 000 nya lägenheter. Men trots ett ökat bostadsbyggande bor
              i dag fler människor i kommuner med bostadsbrist än när mandatperioden
              började. Det råder bostadsbrist i 167 kommuner. Drygt 60 % av
              Sveriges befolkning bor i en kommun med bostadsbrist. Jag kan
              inte kalla detta för annat än ett misslyckande.
            </seg>
            <seg xml:id="i-28b9753a5fd9ef5c-0">
              Det byggs så in i norden i Norden, men inte i Sverige. Vi kan
              jämföra antalet påbörjade lägenheter per 1 000 invånare i de olika
              nordiska länderna. På Island bygger man 9,7 lägenheter, i Finland
              6,8, i Norge 6,5, i Danmark 5,3 och Sverige 3,5. Sverige kommer
              sist. I dag står 132 000 personer i Helsingforss stads bostadskö.
              Det är en ökning med 40 000 sedan förra året. Detta bekräftar
              ytterligare bilden av ett misslyckande.
            </seg>
            <seg xml:id="i-fe368afdee85f7e2-0">
              Landshövdingen i Helsingforss län fick i början av denna mandatperiod
              1 miljard kronor att använda just i Helsingfors för bostadsinvesteringar.
              Hittills har han bara använt 315 miljoner kronor, det vill säga
              mindre än en tredjedel.
            </seg>
            <seg xml:id="i-0ae4262b1a47eeec-0">
              Socialdemokraterna gick till val på att de skulle bygga 120 000
              nya bostäder under mandatperioden. Får Socialdemokraterna själva
              beskriva det så har de bostäder som har byggts hittills, alltså
              66 000, byggts tack vare investeringsbidrag och den tillfälliga
              investeringsstimulans som vänsterkartellen har beslutat om och
              som av en händelse gäller just denna mandatperiod.
            </seg>
            <seg xml:id="i-fb63d22a9d4f2caf-0">
              Men, fru talman, om man tittar närmare på det här och granskar
              det så upptäcker man att ungefär hälften av de nya bostäder som
              har byggs inte har byggts med vare sig räntebidrag, investeringsbidrag
              eller investeringsstimulans. Ett enigt utskott skriver att när
              man bedömer resultatet av gjorda insatser så går det inte att
              se vad som är det faktiska resultatet av statens insatser respektive
              resultatet av omvärldsförändringar.
            </seg>
            <seg xml:id="i-89cde4783a1deb93-0">
              I september kom utredningen från Regeringskansliet om bostadsfinansiering.
              Jag ska läsa upp vad som står under rubriken Investeringsstödens
              effekter: Externa forskare i en av delstudierna till Boverkets
              rapport gör en fristående bedömning av vilka effekter stöden har
              haft på bostadsbyggandet. De menar också att investeringsbidraget
              inte nämnvärt har bidragit till att öka bostadsutbudet.
            </seg>
            <seg xml:id="i-4c6926d9b816287f-0">
              Jag kan bara konstatera att den byggnation som nu tar fart från
              en historiskt låg nivå inte kommer tack vare regeringen, utan
              trots regeringen.
            </seg>
            <seg xml:id="i-af6125dd4f99edc0-0">
              Det byggs äntligen för folk med vanliga inkomster igen. Och det
              byggs utan räntesubventioner. Och jag har aldrig förstått varför
              vi ska subventionera bostadsbyggandet på det vis som tidigare
              skedde, med miljarder i räntesubventioner. Det var ingen bra period
              i svensk ekonomi. Det här är ett citat av statsminister Göran
              Persson en tillfällig klarsynthet, skulle jag vilja säga. Så sade
              han så sent som i juni i år i tidningen Vår bostad Hyresgästföreningens
              egen tidning.
            </seg>
            <seg xml:id="i-b259e6b6ac268b92-0">
              Men det går också att läsa så här i den utredning som kommer
              från Regeringskansliet, redan på första sidan: Den avreglerade
              kapitalmarknaden erbjuder i dag bostadssektorn väsentligt bättre
              finansiella betingelser än det har varit möjligt att reglera och
              subventionera fram.
            </seg>
            <seg xml:id="i-d535a8eb57c86d97-0">
              Det är bara att hålla med. Allians för Sverige föreslår därför
              att räntebidragen successivt avvecklas till 2011. Vi vill också
              avskaffa investeringsstimulansen och investeringsbidraget för
              hyresrätter.
            </seg>
            <seg xml:id="i-f7d16abf24d26ad8-0">
              Rätten att bestämma över sitt eget liv är grundläggande för oss
              moderater. Därför är en mångfald lösningar på boendet som ger
              valfrihet ett mål för oss. Valfrihet i boendet förutsätter att
              det finns ett utbud av olika upplåtelseformer. Målet för bostadspolitiken
              ska vara att skapa förutsättningar för olika slags bostäder som
              kan tillgodose olika individers behov och önskemål i olika skeden
              av livet.
            </seg>
            <seg xml:id="i-63dc809bcfe726a1-0">
              Fru talman! Jag kommer osökt in på fastighetsskatten, som driver
              folk från hus och hem. I torsdags, för en vecka sedan, var det
              tioårsjubileum för Småhusägare mot boendeskatt. I 235 torsdagar
              har de stått här utanför Riksdagshuset i ur och skur och demonstrerat
              mot boendebeskattningen.
            </seg>
            <seg xml:id="i-cc06c00d7fc5fad1-0">
              Jag ska läsa upp några citat ur initiativtagaren John Böttigers
              tal för en vecka sedan. Vi har hela tiden kritiserat boendebeskattningen.
              Vi har sagt att den är obarmhärtig, obehaglig, obegriplig, oberäknelig,
              oetisk, oförklarlig, ogrundad, oschyst, okontrollerbar, omotiverad,
              omöjlig, onaturlig, oproportionerlig, orationell, orättvis, osaklig,
              oskälig, osympatisk och otillförlitlig. Ja, vi har vridit och
              vänt på skatten och taxeringen på alla upptänkliga sätt och funnit
              att den är oerhört oacceptabel. Vad är det för samhälle som med
              skatter driver sina medborgare från hus och hem? Och dessutom
              gör det med ett stort mått av godtycke och slump.
            </seg>
            <seg xml:id="i-db0f9759df89bf6d-0">
              På denna demonstration för en vecka sedan var representanter
              för alla partier där, utom för Socialdemokraterna och för Vänsterpartiet.
              Jag undrar egentligen varför.
            </seg>
            <seg xml:id="i-84860aab1b921d62-0">
              Fastighetsskatten är orättfärdig enligt oss moderater. Fastighetsskatten
              tas ut på en fiktiv avkastning och fiktiv inkomst av den investering
              som har gjorts i den egna bostaden.
            </seg>
            <seg xml:id="i-d20d4a8277aab680-0">
              Det är inte möjligt att sälja en del av badrummet eller köksskåpen
              för att få råd att betala den löpande skatten. Många hushåll med
              måttliga inkomster har därför råkat illa ut genom den successivt
              ökade fastighetsskattebördan. Det gäller allt från barnfamiljen
              som ärvt fritidshuset i skärgården, änkan efter fiskaren i Smögen
              till pensionärsparet med den nedamorterade villan i Helsingforssområdet.
            </seg>
            <seg xml:id="i-fae3d045ad50a895-0">
              Vi vill avveckla fastighetsskatten steg för steg. Vi vill förhindra
              att de höjda taxeringsvärdena för småhus leder till flera miljarder
              i fastighetsskattehöjningar under de kommande åren. Vi vill införa
              ett tak för uttaget av fastighetsskatt för såväl permanenthus
              som fritidshus enligt den modell som föreslagits av Småhusägare
              mot boendeskatt, de som har demonstrerat här utanför i tio år.
            </seg>
            <seg xml:id="i-07d3b81039f7eb60-0">
              Skattetaket innebär att ingen ska behöva betala mer i fastighetsskatt
              än att det motsvarar 80 kr per kvadratmeter bostadsyta och 2 kr
              per kvadratmeter tomtyta, dock max 5 000 kr för tomten. De som
              får lägre fastighetsskatt med nuvarande system ska naturligtvis
              inte tillämpa denna takregel. Vi föreslår också att förmögenhetsskatten
              avskaffas i två steg under nästa mandatperiod.
            </seg>
            <seg xml:id="i-a9a05f5e56e60ec2-0">
              Vidare föreslår vi moderater en sänkning av fastighetsskatten
              för småhus med 0,1 % från 2007 och för flerbostadshus med 0,1
              % från 2008.
            </seg>
            <seg xml:id="i-37a069e2e2002357-0">
              Fru talman! Vi politiker bygger inte bostäder, men vi politiker
              kan ta bort hinder för bostadsbyggandet. Hela mandatperioden och
              långt tidigare har vi moderater lagt fram en rad förslag för att
              ta bort hinder för bostadsbyggandet, men det har alltid blivit
              nej från vänsterkartellen. Bostadsutskottet tillsammans och vi
              som enskilda ledamöter åker runt och träffar ganska många inom
              byggsektorn. Alla vi träffar tar upp följande frågor. Det behövs
              långsiktighet för bostadsbyggandet eftersom bostaden är en långsiktig
              investering. Den ska stå länge. Något måste göras åt PBL-krånglet.
              Det är de långa planprocesserna som förhindrar, försvårar och
              fördröjer byggandet. De förhindrar också konkurrensen. Vilken
              liten byggare kan vänta ut en planprocess som tar fem, sex, sju
              år eller mer? Vi får höra om den rigida tillämpningen av bullernormerna.
              Som en parentes, fru talman, kan jag nämna att man i helgen kunde
              läsa om de rigida bullernormsnivåerna som håller på att stoppa
              tusentals bostäder i Helsingfors. Vi får också höra om alla skatter
              på byggandet och boendet. Vi får också ofta höra att man inte
              ska bygga för bostadskön utan i stället se till att det blir flyttkedjor.
              Det kommer med anledning av de investeringsbidrag och den investeringsstimulans
              som lockade fram byggande av lägenheter på 70 kvadratmeter, vilket
              lade en död hand över allt annat byggande. Vi får också höra att
              i storstadsregionen behövs infrastruktursatsningar för att bostadsbyggandet
              ska komma i gång. Helsingfors är ett bra exempel på det. Som jag
              nämnde tidigare byggs det inte så mycket i Helsingforssområdet
              just på grund av att infrastruktursatsningarna har uteblivit.
            </seg>
            <seg xml:id="i-20da7263a758c9c4-0">
              Vi har alla varit på mötena och hört samma människor och samma
              förslag för att riva hinder för bostadsbyggandet. Men vänsterkartellen
              nickar och ler lite instämmande. Mer blir det inte. Också i det
              betänkande vi diskuterar i dag håller vänsterkartellen med oss
              som har lagt fram förslag om att ta bort hinder. På sida efter
              sida kan man läsa att de håller med, men slutsatsen blir ändå
              avslag. Nej. Min fråga till er i vänsterkartellen blir följande:
              När kommer de skarpa förslagen? Det händer ju ingenting.
            </seg>
            <seg xml:id="i-1da2a774832b7ba2-0">
              Är det som Kjell-Olof Feldt skriver i boken Alla dessa dagar
              ? Han skriver: För många av mina kolleger i regeringen verkade
              en bra dag ha varit en dag då ingenting hände. Min bitterhet över
              motståndet mot förändringar, räddhågan att fatta beslut, bröt
              fram när jag frågade Sten Andersson om han inte själv såg att
              denna regering hade regerat sönder sig själv, att den behövde
              en rejäl chock för att kunna ta nya och bättre tag. Något svar
              på den frågan fick jag inte.
            </seg>
            <seg xml:id="i-a1d6f6fe2d093e07-0">
              Vi har fått nej på alla våra förslag i det betänkande vi debatterar
              i dag. Då skulle man kunna tro att det tidigare under mandatperioden
              har kommit massor med förslag från den socialdemokratiska regeringen
              för att riva hinder. Nej, det har det inte gjort. Jag har tittat
              noga tillbaka hela mandatperioden. Jag har varit generös i min
              tolkning, och jag kan säga att det har kommit två och ett halvt
              konkreta förslag under mandatperioden för att riva hinder för
              bostadsbyggandet. I stället har utredningar tillsatts, liksom
              samordnare, ungdomssamordnare, byggsamordnare. Fru talman! Det
              är ett effektivt sätt att gräva ned frågor samtidigt som regeringen
              utåt kan slå sig för bröstet och hävda att man gör något.
            </seg>
            <seg xml:id="i-0eff3d3c5dad1799-0">
              Tusentals människor har under den här mandatperioden på grund
              av den så kallade stopplagen hindrats från att förverkliga sina
              drömmar eftersom de inte får omvandla sina hyresrätter till bostadsrätter.
              Allians för Sverige kommer att omedelbart avskaffa stopplagen
              när vi vinner valet. Vi kommer också att införa ägarlägenheter
              så att fler kan äga sitt boende. Det är en paradox i Sverige att
              man kan äga sin bostad bara om den ligger på marken. Ligger bostaden
              i ett höghus kan man inte äga den.
            </seg>
            <seg xml:id="i-4d48d514eb270230-0">
              I dag har vi facit i hand över elva år av vad socialdemokratiskt
              maktinnehav innebär för bostadspolitiken. Lägger vi sedan till
              att Socialdemokraterna har suttit vid makten 65 av de senaste
              74 åren förstår var och en att den verklighet vi har i dag när
              ungdomar har svårt att komma in på arbetsmarknaden och därmed
              bostadsmarknaden, att den verklighet vi har i dag med bostadsområden
              där många befinner sig i utanförskap, att den verklighet vi har
              i dag där drygt 60 % av Sveriges befolkning bor i en kommun med
              bostadsbrist, att den verklighet vi har i dag när folk inte har
              råd att bo kvar i sina barndomshem på grund av fastighetsskatten,
              att den verklighet vi har i dag som så många lever i, är frukten
              och konsekvensen av socialdemokratisk politik.
            </seg>
            <seg xml:id="i-d209ba70a45f40a3-0">
              Jag medger att socialdemokraterna är skickliga på att vara i
              opposition mot sig själva och därmed få det att framstå som att
              någon annan är ansvarig för hur det ser ut i Sverige i dag. Det
              kommer vi säkert att få höra senare under parollen stolt men inte
              nöjd. Detta konsttycke att vara i opposition trots att man har
              politiskt ansvar har också Vänsterpartiet tillägnat sig, som trots
              att det har agerat stödparti till Socialdemokraterna i snart åtta
              år alltid debatterar som om det var i opposition.
            </seg>
            <seg xml:id="i-a8a4d58493cb8c17-0">
              Fru talman! Sverige behöver inte mer av socialdemokratisk bostadspolitik.
              Sverige behöver inte mer av vänsterkartellens politik. Sverige
              behöver en ny borgerlig regering som river hinder, tillåter och
              gör det möjligt.
            </seg>
            <seg xml:id="i-98003b8e9c607fac-0">
              Moderaterna står naturligtvis bakom alla våra reservationer,
              men jag nöjer mig för tids vinnande med att yrka bifall till reservation
              nr 13.
            </seg>
          </u>
          <note type="speaker" xml:id="i-34300a90fcbf51a9-0">
            Anf. 3 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-e529533cfa461ab7-0">
            <seg xml:id="i-3f613e5128598cf8-0">
              Fru talman! Finns det någon bostadspolitik i Sverige? Behövs
              det någon bostadspolitik i Sverige? Vad är i så fall Folkpartiets
              svar på de frågorna? Jag tänkte uppehålla mig i mitt tal kring
              frågeställningen om behovet av en bostadspolitik. Jag hoppas också
              att ni som har makten kommer att svara på frågan när ni håller
              era anföranden.
            </seg>
            <seg xml:id="i-57cdf36b57940740-0">
              Vi har konstaterat att det i betänkandet, som också föregående
              talare var inne på, finns lite att utläsa om vad ni som har makten
              vill åstadkomma. Folkpartiet har lagt fram många förslag. Vi har
              på en punkt definitivt ändrat uppfattning, nämligen det bostadspolitiska
              målet. Vi menar att om man ska kunna följa upp de lagar som riksdagen
              stiftar och de beslut riksdagen fattar måste man också skapa förutsättningar
              att se över det bostadspolitiska målet. Det har visat sig när
              utskottet har frågat sig om de beslut som utskottet fattar verkligen
              leder någonvart att det har varit svårt att få besked. Vilka insatser?
              Har de lett till en förändring ni som har makten? Vad är det som
              påverkar bostadsbyggande, boendeförutsättningarna och konsumenternas
              egen makt?
            </seg>
            <seg xml:id="i-ff69d9b06424d1f6-0">
              Vi i Folkpartiet landar i att vi måste se över det bostadspolitiska
              målet. Det kritiserar ni i majoriteten oss för. Vi menar att det
              är nödvändigt. När jag är ute och talar bostadspolitik konstaterar
              människor att det i regeringsformen finns en formulering 1 kap.
              2 § som lyder enligt följande: Det åligger det allmänna att trygga
              rätten till bostad.
            </seg>
            <seg xml:id="i-b67c733b972ea8d0-0">
              Den fråga jag får är vad detta innebär.
            </seg>
            <seg xml:id="i-f808f677833fe398-0">
              I ett läge där vi har så många som står utan bostad, där det
              är 60 % av Sveriges befolkning som inte har tillgång till en bostad
              eller som anser sig bo i kommuner med bostadsbrist, blir man väldigt
              fundersam. Jag kan konstatera att i Helsingforss stad står nu
              ungefär 130 000 personer i bostadskö. 111 kommuner anger att det
              råder någon form av bostadsbrist.
            </seg>
            <seg xml:id="i-da56e55d9237de5b-0">
              Vi menar att man genom att göra en översyn av det bostadspolitiska
              målet kan skapa förutsättningar för att verkligen följa upp hur
              besluten här i riksdagen landar.
            </seg>
            <seg xml:id="i-978ffef061c41d3d-0">
              Boverket har kritiserat det bostadspolitiska målet utifrån att
              det är väldigt svårt att följa upp det. Därför förstår jag inte
              den kritik som kommer från er i majoriteten.
            </seg>
            <seg xml:id="i-980545019e87e768-0">
              Vi menar att avstampet när det gäller fokus i bostadspolitiken
              borde tas i konsumenternas efterfrågan. I dag finns det väldigt
              mycket av ett myndighetsperspektiv och ett centralplaneringsperspektiv
              på hur och var man ska bygga. Men varför får inte konsumenternas
              efterfrågan genomslag?
            </seg>
            <seg xml:id="i-9494dbcace220a24-0">
              I går var jag på ett föreningsmöte och berättade att jag i dag
              skulle debattera bostadspolitik. Jag ställde en fråga till några
              som satt vid mitt bord. Bland annat Mattias i Sundbyberg frågade
              jag vad hans medskick var till dagens debatt. Han var väldigt
              tydlig om att han vet bäst själv hur han vill bo. Han skickar
              med att ägarlägenheter är hans största önskan. Jag kunde bara
              svara honom att den lagstiftningen tyvärr inte finns, att det
              inte går i Sverige.
            </seg>
            <seg xml:id="i-547a836a47091dcc-0">
              Ibrahim hade också synpunkter. Hans största önskan var att fler
              i hans bostadsområde skulle kunna äga sin bostad, vilket de flesta
              i dag inte kan. Han tyckte att det här är en viktig egenmaktsfråga
              och undrade varför han själv inte kan påverka mer än han i dag
              kan göra och varför det är politikerna som bestämmer. Mitt svar
              till Ibrahim är: Enligt Folkpartiets uppfattning är det självklart
              att du ska kunna bestämma mer och påverka också ägarformerna och
              kanske kunna bilda en bostadsrättsförening. Det är alltså mitt
              medskick till Ibrahim.
            </seg>
            <seg xml:id="i-64bfc65c3ea70ab1-0">
              Vi menar att det finns mycket att göra från riksdagens sida.
              Det handlar inte bara om de finansiella förutsättningarna, om
              investeringsbidrag, räntebidrag eller andra förutsättningar, utan
              det handlar också om det som hindrar att det byggs bostäder utifrån
              konsumenternas efterfrågan.
            </seg>
            <seg xml:id="i-55235773df6fa44b-0">
              En sådan typisk fråga som kommer upp är inte minst det här med
              att det är en sak att ha målsättningar om hur mycket som ska byggas
              och att Socialdemokraterna har målet att 120 000 bostäder som
              ska byggas. Men hur många blir det egentligen?
            </seg>
            <seg xml:id="i-66a09424b13ea019-0">
              Det går inte att bo i en överklagad detaljplan. Det går inte
              att bo i en planprocess. Målsättningen borde vara att se till
              att ta bort de hinder som gör att det inte går att bygga bostäder.
            </seg>
            <seg xml:id="i-fca6222584f9453d-0">
              Häromveckan tog en mindre byggare kontakt och berättade om vilken
              nästan oändlig process de har hamnat i. De ville bygga hyresrätter
              och hamnade i en överklagandeprocess som pågår månad efter månad.
              I vissa fall hamnar man i överklagandeprocesser som varar i åratal.
              Det borde vara i allas intresse, säger den här byggaren, att de
              här bostäderna kommer fram. Vad gör ni som lagstiftare? frågar
              han.
            </seg>
            <seg xml:id="i-417b441de0850fbc-0">
              Folkpartiets svar är att planprocessen måste effektiviseras.
              Det är inte rimligt att byggandet stoppas. Där menar jag att regeringen
              har ett väldigt stort ansvar därför att nu ligger det över 200
              överklaganden. Man måste fatta beslut för att komma fram i processen.
              Det är mitt medskick till Socialdemokraterna och regeringen.
            </seg>
            <seg xml:id="i-f43fd8a92a6d3e04-0">
              Det finns alltså väldigt mycket att göra.
            </seg>
            <seg xml:id="i-89606dcd6491138f-0">
              Jag återkommer till egenmaktsfrågan beträffande ägandet. Vi i
              Folkpartiet tror att detta med att äga sin bostad är en viktig
              möjlighet. Vi kan konstatera att det i många förorter och stadsdelar
              ensidigt är en upplåtelseform, hyresrätten, som dominerar.
            </seg>
            <seg xml:id="i-9afff7cdafebc1e2-0">
              Vi tycker att det är viktigt att göra det möjligt för människor
              att bilda bostadsrättsföreningar. Vår förhoppning är att vi får
              en ny upplåtelseform, ägarlägenheter, och att de som vill kan
              bilda kooperativa hyresrätter. Det gäller att skapa förutsättningar
              för människor att själva avgöra vad som är viktigt för dem.
            </seg>
            <seg xml:id="i-2cca30f008e768bd-0">
              Även om de boende i en stadsdel, det kommunala bostadsföretaget
              och kommunens politiker är överens räcker inte det i dag, för
              lagstiftaren Socialdemokraterna och stödpartierna anser att man
              måste begära tillstånd för att kunna få sälja till de boende.
              Där har flertalet exempel visat att den typen av initiativ stoppas.
              Jag tycker att detta är oerhört beklagligt. Jag tror på den egenmakt
              som kommer utifrån att människor själva kan bestämma. Framför
              allt tror jag på att kommunerna tillsammans med de boende och
              de kommunala beslutsfattarna bättre kan avgöra frågan. Vi i riksdagen
              ska inte förhindra, utan vi ska möjliggöra.
            </seg>
            <seg xml:id="i-a8395fbd65acaf38-0">
              I övrigt är det också viktigt att fundera över boendekostnader.
              Vi i Folkpartiet tror på konkurrens. Vi tror att det är viktigt
              att släppa fram många aktörer. Vi tycker att den statliga marken
              skulle kunna upplåtas för bostadsbyggande. Vi menar att man genom
              att se till att det finns många aktörer skapar förutsättningar
              för produktutveckling och prispress. Det tror vi är oerhört väsentligt
              och viktigt.
            </seg>
            <seg xml:id="i-c88ee108c8d0ad7d-0">
              Vi tror också att det är viktigt att fundera över byggbranschens
              funktionssätt. Vi i Folkpartiet har många gånger lyft fram att
              det också är viktigt med byggbranschens framtidsmöjligheter, inte
              minst när det gäller möjligheterna att rekrytera arbetskraft,
              och att vi inte får en överhettning i branschen. Detta bygger
              också på att man tar vara på människor som vill verka inom branschen.
              Kvinnor och etnisk mångfald är två viktiga frågor.
            </seg>
            <seg xml:id="i-a610c012f0616d8e-0">
              I en debatt förra veckan kunde vi konstatera att statsrådet Ulrica
              Messing påtalade att just nu råder ett överhettningsproblem. Men
              vad är Socialdemokraternas svar på detta? Hur ska ni se till att
              det skapas möjligheter för fler aktörer att komma in på marknaden?
              Detta är oerhört väsentligt.
            </seg>
            <seg xml:id="i-aa3098dbbc5b1a23-0">
              För ett par veckor sedan var jag och några andra här på en debatt
              och mötte studenter. Frågan om studentbostäder är en oerhört angelägen
              fråga. Jag kan konstatera att 80 % av dem som studerar inte bor
              i regelrätta studentbostäder utan finns i många olika boendeformer.
            </seg>
            <seg xml:id="i-5bf6ac79e7e0a9f1-0">
              När man blickar ut över ett auditorium med kanske hundra personer
              ser man att en student i Sverige inte alltid är en 19-åring, utan
              det kan vara en mamma i 30-årsåldern som har flera barn. Många
              kan också vara i 25-årsåldern. De är kanske sambor eller bor ensamma.
              Detta visar att det är svårt för oss att säga att investeringsbidrag
              för studentbostäder är lösningen.
            </seg>
            <seg xml:id="i-6f94db0c27a66a9f-0">
              Vi vill skapa möjligheter för studerande att efterfråga bostäder
              detta oavsett om man är 19 år och nyss har flyttat hemifrån eller
              om man är 30 år och flerbarnsmamma. Vi tror på ökade studiemedel
              och på ökade möjligheter att efterfråga bostäder. Dessutom gäller
              det att se till att det finns bostadsbidrag för studerande som
              är under 29 år. Det här är viktiga frågor för att skapa möjligheter
              för alla oavsett ålder och familjesituation. Det är Folkpartiets
              svar i det avseendet.
            </seg>
            <seg xml:id="i-29b0db451f089d5c-0">
              Fru talman! Jag har här tagit upp bara några exempel på frågor
              som Folkpartiet driver. Lars Tysklind, min folkpartikollega i
              utskottet, kommer att mer exklusivt gå in på fastighetsskatten,
              på strandskyddet och på många andra frågor.
            </seg>
            <seg xml:id="i-38f7d77556a26fcd-0">
              När jag läser betänkandet undrar jag var era förslag är. Jag
              riktar mig då till er som har makten. Ni säger nej till alla förslag
              som vi här har lagt fram. Jag sitter i riksdagen sedan år 2002
              och har gått tillbaka och tittat på alla förslag som vi har lagt
              fram. Men år efter år möts vi av samma svar, nämligen att det
              är en fråga som regeringen förväntas återkomma till och att ni
              inte är beredda att yrka bifall till våra förslag. Jag förstår
              inte detta. Vad är alltså ert förslag?
            </seg>
            <seg xml:id="i-aa1c49a031bd7b1e-0">
              Apropå den fråga som jag inledde med, om det finns någon bostadspolitik,
              vill jag från Folkpartiets sida säga: Folkpartiet har ett förslag
              till bostadspolitik. Vi tror att det är viktigt för Sverige.
            </seg>
            <seg xml:id="i-c96b33151068fc1e-0">
              Men ni som har makten, vad är ert svar och vad består er bostadspolitik
              av? Jag kan konstatera att ni säger nej till våra förslag. Inte
              heller kommer det några propositioner från regeringen. Vi väntar
              med spänning.
            </seg>
          </u>
          <note xml:id="i-39ce0839c2048b31-0">
            I detta anförande instämde Gunnar Andrén och Lars Tysklind (båda
            fp).
          </note>
          <note type="speaker" xml:id="i-9edd9d08736fb9d2-0">
            Anf. 4 OWE HELLBERG (v):
          </note>
          <u who="owe_hellberg_6b1485" xml:id="i-b5f5dc16e5dc0e4f-0">
            <seg xml:id="i-50bb35d22c86b08c-0">
              Fru talman! De olika ståndpunkterna och de ideologiska skillnaderna
              mellan blocken är mycket skarpa och tydliga när det gäller bostadspolitiken.
            </seg>
            <seg xml:id="i-f29a618622955654-0">
              Majoriteten vill styra insatserna mot de behov som finns, och
              alliansen vill att marknaden, efterfrågan, ska styra.
            </seg>
            <seg xml:id="i-2ae25e6e0510dac1-0">
              Majoriteten vill omforma och förnya stödet till bostadsproduktionen.
              Alliansen vill ta bort det helt och hållet.
            </seg>
            <seg xml:id="i-1dc9b77634bd1fa5-0">
              Majoriteten möter ett ökat behov av hyresrätter med insatser
              för att åstadkomma detta. Alliansen vill ta bort stöden.
            </seg>
            <seg xml:id="i-2a7e35e9ad483ab4-0">
              Majoriteten stöder kommuner med mycket tomma lägenheter. Alliansen
              vill ta bort detta stöd.
            </seg>
            <seg xml:id="i-9a0111256d99f6bf-0">
              Majoriteten vill stimulera miljöinsatser på energisidan för att
              minska el- och oljeberoendet. Alliansen vill inte ha sådana stöd.
            </seg>
            <seg xml:id="i-f853b0bd4be1b250-0">
              Uppräkningen skulle kunna fortsätta, men jag stannar där. Alla
              som lyssnar eller tittar på debatten inser och förstår denna tydliga
              skillnad, vilket också syns i de olika anslagsförslag som finns
              inom utgiftsområde 18, som vi nu debatterar.
            </seg>
            <seg xml:id="i-2be7bf75dd2da3c3-0">
              Vänsterpartiet står naturligtvis bakom förslaget till budget
              men har ändå valt att reservera sig på några punkter.
            </seg>
            <seg xml:id="i-6f89a7bced4c8a00-0">
              Vänsterpartiet menar att behovet av bostäder ska styra de statliga
              insatserna. Därför behöver det byggas betydligt fler hyresbostäder,
              framför allt för ungdomar, stora barnfamiljer och andra utsatta
              grupper på bostadsmarknaden, inte minst de hemlösa. Mer än 50
              % av ungdomar mellan 20 och 27 vill bo i hyresrätt, och många
              är de hushåll som inte har råd eller möjlighet att låna pengar
              till en bostadsrätt eller ett eget hem. Alltfler lever med osäkra
              inkomster på grund av tillfälliga anställningar, vilket inte heller
              gör saken bättre.
            </seg>
            <seg xml:id="i-c9e3e02944add0b8-0">
              Bristen på hyresrätter beror främst på de kraftiga förändringarna
              i de statliga subventionssystemen. Räntebidragskostnaderna har
              från 1994 minskat från 34 miljarder till ca 2 miljarder i dag,
              på grund av ändrade regler och naturligtvis på grund av ett minskat
              byggande.
            </seg>
            <seg xml:id="i-942557c95edac519-0">
              Den produktionskostnad som räntebidragen grundats på har legat
              still sedan 1993. Toppåret 1991 byggdes det mer än 35 000 hyresrätter,
              vilket raskt sjönk till ca 3 000, för att nu vara uppe på ungefär
              den dubbla nivån. Byggandet av egnahem och bostadsrätter har inte
              alls påverkats i lika stor omfattning som hyresrätten. När staten
              drar ned på sitt ansvar tar marknaden över, och vi får ett efterfrågestyrt
              byggande, inte ett behovsstyrt.
            </seg>
            <seg xml:id="i-b58d339925cf62f8-0">
              Den nuvarande majoriteten har stärkt statens ansvar genom införandet
              av investeringsbidrag för byggandet av hyresrätter. Genom Vänsterpartiets
              försorg har vi också infört riktlinjer för hur höga boendekostnaderna
              får vara. Byggsektorn har tagit till sig detta, och produktionen
              av billiga men goda bostäder har ökat. Stöden upphör 2006, och
              Vänsterpartiet menar att de ska ersättas av ett förbättrat och
              mer långsiktigt stöd.
            </seg>
            <seg xml:id="i-abd67900939f4636-0">
              Tyvärr är det inte bara nyproduktionen av hyresrätter som är
              eftersatt. Ombyggnationsbehovet är ännu större. 1,3 miljoner lägenheter
              i flerfamiljshus behöver helrenoveras de närmaste 1015 åren. Då
              behövs en fördubbling av ombyggnadstakten.
            </seg>
            <seg xml:id="i-072fea01d1e82e46-0">
              För att klara både en ökad nyproduktion och ombyggnation vill
              Vänsterpartiet inrätta en bostadsfond vid sidan av statsbudgeten,
              finansierad med AP-fondsmedel, som under tio års tid stöder byggandet
              och ombyggnation av hyresrätter med 10 miljarder kronor per år.
              Staten återför sedan detta till AP-fonderna genom att betala ränta
              och amortering under en period av 30 år. Vi menar att AP-fonderna
              på det sättet bidrar till en samhällsnyttig produktion, som ger
              inhemska arbetstillfällen och därmed stärker både statsbudgeten
              och pensionssystemet. Stöden ska vara kopplade till ett tak för
              både produktionskostnader och boendekostnader för att inte gynna
              vare sig byggherrar eller fastighetsägare. Det är viktigt att
              hyrorna kan hållas nere. I hyresrätten bor de som har de lägsta
              inkomsterna, men som med dagens ekonomiska villkor för hyresrätten
              har de högsta boendekostnaderna per kvadratmeter.
            </seg>
            <seg xml:id="i-1c2b421bfde4a367-0">
              För att ytterligare betona vikten av en ökad ny- och ombyggnation
              menar vi att riksdagen ska komplettera de övergripande bostadspolitiska
              målen med ett volymmål. Under den närmaste tioårsperioden bör
              det årligen byggas minst 40 000 bostäder, varav hälften hyresrätter,
              och 65 000 bostäder i flerfamiljshus renoveras.
            </seg>
            <seg xml:id="i-95b6e2b0ffcb6b2b-0">
              Ett sådant mål blir tydligt och sätter press på regeringen. Det
              skickar också en signal till bygg- och bostadssektorn och till
              kommunerna om att en långsiktig och uthållig bostadspolitik åter
              är i sikte. En hög och jämn nivå på byggandet är bra för konkurrensen
              i byggsektorn, ger kommunerna bättre planeringsförutsättningar
              och möjlighet att behålla kompetens inom plan- och byggområdet.
            </seg>
            <seg xml:id="i-545ba5507b484d15-0">
              Utskottsmajoriteten vill inte ha något sådant mål utan nöjer
              sig med regeringens redovisning att målet ska nås genom åtgärder
              som stimulerar såväl nyproduktion som ombyggnation och att i målen
              framgår att det ges förutsättningar för ökad nyproduktion i våra
              tillväxtregioner som kan efterfrågas av bredare hushållsgrupper.
              Detta ger enligt majoriteten ett klart uttryck för att få till
              stånd ett bostadsbyggande av tillräcklig omfattning.
            </seg>
            <seg xml:id="i-6a6a4e9d15f9ba25-0">
              Tyvärr kvarstår dock frågan: Vad menas med ett bostadsbyggande
              av tillräcklig omfattning, och hur stor del av detta byggande
              ska vara hyresrätter? Majoriteten är fortfarande svaret skyldig.
            </seg>
            <seg xml:id="i-0dcda198103935b8-0">
              De finansiella villkoren är naturligtvis också viktiga för bostadsproduktionens
              storlek, men det finns andra viktiga, kompletterande åtgärder,
              som till exempel bostadsbidragen. Vänsterpartiet menar att det
              behövs en rejäl översyn av bostadsbidragen, något som även riksdagen
              har ställt sig bakom. Sten Lundström kommer närmare att presentera
              våra ståndpunkter i denna fråga.
            </seg>
            <seg xml:id="i-b4e4b27b6b7e2d1c-0">
              Fru talman! Finns det något positivt att hämta i de borgerliga
              förslagen på utgiftsområdet? Ja, det görs en del tappra försök,
              men samordningen är dålig, så det blir väldigt svårt för väljarna
              att ta ställning till vad som egentligen gäller. Här kommer några
              exempel.
            </seg>
            <seg xml:id="i-3b9a0a786931c54b-0">
              Kristdemokraterna vill öka bostadsbidragen, och Folkpartiet vill
              behålla dem på nuvarande nivå. Centern vill sänka bostadsbidragen,
              och Moderaterna vill ta bort ungdomsbostadsbidraget.
            </seg>
            <seg xml:id="i-ca1c5517ec574fd7-0">
              Kristdemokraterna och Centern vill införa ett investeringsstöd
              för byggandet av studentbostäder. Moderaterna och Folkpartiet
              vill avskaffa alla former av investeringsstöd.
            </seg>
            <seg xml:id="i-bc30a003ea047c54-0">
              Kristdemokraterna vill stödja kommuner med bostadsöverskott men
              får nobben av de övriga tre i alliansen.
            </seg>
            <seg xml:id="i-ae2bfc455d83b0e6-0">
              Det enda allianspartierna är överens om är att investeringsbidragen
              till nyproduktion ska tas bort och att även resterande del av
              räntebidraget ska tas bort under en tid. Hur det kommer att påverka
              nyproduktionen av hyresrätter framgår ej, inte heller vilka hyresnivåer
              som det medför. Några andra ekonomiska incitament av större värde
              går inte heller att finna i de borgerliga partiernas budgetförslag.
            </seg>
            <seg xml:id="i-fa13e928761756f9-0">
              Till sist, fru talman, vill jag påpeka att klimatpåverkan och
              andra naturpåverkande krafter gör det viktigt att kunskap om sådana
              förhållanden är viktiga att ta till vara. Det har stor betydelse
              för all byggnation, och misstag i planeringen kan stå sig dyrt.
              Minns tunneln genom Hallandsåsen eller all byggnation som hamnat
              under vatten vid översvämningar för att man i planeringen inte
              tagit till sig kunskap om detta.
            </seg>
            <seg xml:id="i-81f1f9a4938da0e2-0">
              Staten har en alldeles utmärkt myndighet med stora kunskaper
              i dessa frågor, nämligen Statens geotekniska institut, SGI. Det
              borde få en samordningsroll i de här frågorna, i likhet med den
              roll som Lantmäteriverket nu fått i samband med Geografiska informationssystem,
              GIS. SGI är också en garant för att undersökningar i deras regi
              är oberoende och neutrala. Det borde vara obligatoriskt för Vägverket,
              Banverket med flera att utnyttja SGI:s tjänster i samband med
              större statliga projekt.
            </seg>
            <seg xml:id="i-7d55a3c632676830-0">
              Vi i Vänsterpartiet står naturligtvis bakom alla våra reservationer,
              men för tids vinnande, fru talman, yrkar jag bifall till reservation
              nr 30.
            </seg>
          </u>
          <note xml:id="i-0c70e0ba7eabd1ba-0">
            I detta anförande instämde Sten Lundström (v).
          </note>
          <note type="speaker" xml:id="i-579f577cdf8baebc-0">
            Anf. 5 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-09a8110ac4ff3459-1">
            <seg xml:id="i-c78792daac36644f-0">
              Fru talman! Det är både intressant och anmärkningsvärt att notera
              att Owe Hellberg använder så mycket av sin talartid till att recensera
              alliansens förslag. Men i och för sig kan jag förstå det, eftersom
              majoritetens förslag är så dåliga att man hellre lyfter fram våra
              förslag. Jag kan inte annat än tacka för det.
            </seg>
            <seg xml:id="i-7f322c6dc817ceb2-0">
              Owe Hellberg säger att alliansen gör tappra försök att komma
              med goda förslag men att samordningen är svår. Jag tror att det,
              mot bakgrund av de reservationer som även Vänsterpartiet, trots
              regeringssamverkan, drar fram i den här debatten, är alldeles
              uppenbart för lyssnarna att er samordning inte är så väldigt mycket
              bättre.
            </seg>
            <seg xml:id="i-b978f2eddec0ce4f-0">
              Precis som någon tidigare sagt, har Socialdemokraterna regerat
              i Sverige 65 av 74 år, och de senaste 11 åren med hjälp av Owe
              Hellberg och Vänsterpartiet. Då måste man ändå, vilket alla tv-tittare
              och åhörare i Sverige i dag kan bekräfta, ställa sig frågan: Hur
              kommer det sig då, Owe Hellberg, att bostadspolitiken i dag ser
              ut som den gör? Hur kommer det sig att 50 hemlösa dör varje vinter,
              att vi har tusentals bostadslösa, att över 150 kommuner har bostadsbrist
              och att studenter inte kan studera de program de vill därför att
              det inte finns några studentbostäder? Hur kommer det sig att pensionärer
              får flytta från sina egna hem på grund av att ni mjölkar ut allt
              genom fastighetsskatten så att de inte kan bo kvar, trots att
              de har investerat hela sitt liv och sin arbetstid för att skaffa
              sig detta boende? Förklara det, Owe Hellberg, om det ska bli någon
              trovärdighet i all den kritik som ni riktar mot alliansen, som
              inte ens har haft makten! Det är ju ni som styr, och ändå ser
              det ut så här. Förklara det för väljarna tack!
            </seg>
          </u>
          <note type="speaker" xml:id="i-e858729b91ed3803-0">
            Anf. 6 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-1">
            <seg xml:id="i-91d3c8ec9f09bd28-0">
              Fru talman! På den här korta stunden blir det väldigt svårt att
              bemöta alla de anklagelser som Ragnwi Marcelind kommer med. Det
              jag försökte redovisa i mitt anförande var att det inte finns
              särskilt mycket gemensamt i alliansens politik. Ni har ju väldigt
              olika syn på bostadsbidrag, stöd till studenter och många andra
              punkter. Det visar att det inte kommer att hända så mycket med
              era förslag. Ni måste ju vara överens om dem.
            </seg>
            <seg xml:id="i-2d9f08a8c405692a-0">
              Det stora paradnumret som ni kör med är ju fastighetsskatten.
              Jag var på en fastighetsskattedebatt häromdagen där det klart
              framgick att Kristdemokraternas förslag till fastighetsskatt inte
              har något som helst gehör hos vare sig Moderaterna, Centern eller
              Folkpartiet. Det blir lite löjligt att ni framför det förslaget
              när det över huvud taget inte kommer att bli en diskussion om
              det. De små justeringar som sker i de andra partiernas förslag
              handlar om hundralappar hit och dit.
            </seg>
            <seg xml:id="i-ec897bcbe7fd6ec3-0">
              Vi har haft en lång period av nedgång i bostadspolitiken. Går
              man från 70 000 nya bostäder om året till 10 00012 000 om året
              under en lång tid är det klart att det uppstår problem. Och detta
              har skett i samband med skattereformen, omläggningen av räntebidragssystemet
              och hela den ekonomiska situationen som påverkar detta. Jag har
              hittills i dag inte hört ett enda förslag från den borgerliga
              alliansens sida som skulle leda till något resultat i de här frågorna.
              Vem är emot ökad konkurrens? Vem är emot att människor ska ha
              en större möjlighet att efterfråga bostäder genom tryggare anställningar
              och inkomster? Ni kommer ju inte med några förslag. Det är ju
              det som är problemet. Det är bara många vackra ord.
            </seg>
          </u>
          <note type="speaker" xml:id="i-1f7ef6636f5090b3-0">
            Anf. 7 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-09a8110ac4ff3459-2">
            <seg xml:id="i-12c47d8fef18e5e5-0">
              Fru talman! Det vore intressant om Owe Hellberg i sitt nästa
              inlägg kan tala om sin och Vänsterpartiets syn på konkurrens.
              Det skulle kanske klargöra lite grann i debatten.
            </seg>
            <seg xml:id="i-f783ac125f1deb06-0">
              Låt mig haka på detta med fastighetsskatten. Det står så här
              i motion 257 av Lars Ohly: Utformningen av fastighetsskatten är
              en viktig del av bostadspolitiken och påverkar vilken typ av bostäder
              som byggs. Boendebeskattningen bör vara rättvis och neutral samt
              bidra till att uppnå de produktionsmål som Vänsterpartiet vill
              att riksdagen ska anta.
            </seg>
            <seg xml:id="i-457310031045f086-0">
              Då undrar jag om Owe Hellberg tycker att fastighetsskatten är
              en viktig del av bostadspolitiken, i likhet med Lars Ohly. Vad
              vill egentligen Vänsterpartiet med fastighetsskatten för flerbostadshusen?
              Vill ni ta bort den på hyresrätter? Om svaret är ja på den frågan
              och Owe Hellberg månar ju väldigt mycket om hyresrätter varför
              sluter ni då upp bakom Socialdemokraternas taxeringsmodell som
              hela tiden skjuter skatterna, och därmed hyrorna, i höjden för
              hyresrätter?
            </seg>
            <seg xml:id="i-153c29eedcd857fb-0">
              Vad vill ni med bostadsrätterna, Owe Hellberg? Vill ni jämställa
              dem med villorna när det gäller fastighetsskatten? Är svaret på
              den frågan ja, kommer det att innebära en chockhöjning av skatten
              på bostadsrätter.
            </seg>
            <seg xml:id="i-dbe4504d94863c0a-0">
              När det gäller flerbostadshusen är det faktiskt så att för 2,4
              miljoner lägenheter betalas i dag knappt 5 miljarder kronor per
              år i fastighetsskatt. Med vårt förslag på en kommunal avgift på
              900 kr per lägenhet skulle det inte bli mer än 2,1 miljarder i
              uttag per år. Det skulle innebära en massa pengar mer än vad till
              exempel räntebidragen är per år, och de uppgår till 1,6 miljarder.
            </seg>
            <seg xml:id="i-31063db5765f32b6-0">
              Jag tror att Owe Hellberg måste sätta sig in i de här frågorna.
              Då kan han kanske svara på min fråga: Vad är hans syn på fastighetsskatten?
            </seg>
          </u>
          <note type="speaker" xml:id="i-90d0d60a980226bb-0">
            Anf. 8 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-2">
            <seg xml:id="i-c491a0b7d33c0b6c-0">
              Fru talman! Det är inte så intressant att prata om Kristdemokraternas
              fastighetsskatteförslag eftersom det inte har något som helst
              gehör hos de andra politiska partierna. Men en sak är väldigt
              tydlig. En höginkomsttagarfamilj som i dag betalar bortåt 30 000
              kr i fastighetsskatt får raskt en sänkning med 27 200 kr med Ragnwi
              Marcelinds förslag. En sådan politik kan Vänsterpartiet naturligtvis
              inte ställa sig bakom. Den är orättfärdig och orättvis.
            </seg>
            <seg xml:id="i-b897455d595d877c-0">
              Vi har sagt att fastighetsskatten ska vara så neutral som möjligt.
              Därför har vi sagt att vi ska beskatta upplåtelseform och inte
              hustyp, som vi gör i dag. Vi vill särskilja skatterna för de tre
              olika upplåtelseformer som vi har. Vi menar att eftersom man betalar
              bolagskatt för hyresrätten ska man egentligen inte betala fastighetsskatt.
              Det är vårt långsiktiga mål att det ska bort. För bostadsrätterna
              betalar man i dag två skatter, både fastighetsskatt och en förmånsskatt.
              Vi vill förändra det systemet också, så att de också får betala
              en skatt. Sedan får man naturligtvis diskutera vilken nivå de
              här skatterna ska ligga på.
            </seg>
            <seg xml:id="i-e042dde2f85b022f-0">
              Jag var med i en fastighetsskattedebatt häromkvällen, och jag
              kan konstatera att ni säger väldigt mycket, men i verkligheten
              händer det ingenting. En sänkning av fastighetsskatten med 0,1
              % eller 0,15 % blir oerhört små summor i det här sammanhanget.
              Det täcker inte ens de nya taxeringsvärdena. Det är detta som
              är ert problem, och ni kommer inte längre. Ni har ingen plan för
              detta. Kristdemokraterna har sitt förslag, och de andra borgerliga
              partierna har sina förslag. Men de stannar ju upp och redovisar
              inte hur det ska se ut under en längre tid.
            </seg>
          </u>
          <note type="speaker" xml:id="i-d0e0e6a5120f9ac3-0">
            Anf. 9 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_057244" xml:id="i-7aef6afe804d819b-1">
            <seg xml:id="i-e3f9eb1ce3a3ab5f-0">
              Fru talman! Nu har vi fått bevittna det jag tog upp i mitt anförande,
              konststycket att vara med, ha makten och styra och ändå framställa
              det som om man är i opposition. Det har Owe Hellberg lyckats med
              ännu en gång. Jag tror inte att jag har varit med i någon debatt
              under den här mandatperioden utan att Owe Hellberg just har gjort
              detta konststycke.
            </seg>
            <seg xml:id="i-15f9fbfee933f9cb-0">
              Fru talman! Jag önskar att jag kunde ge en minut av min talartid
              till Owe Hellberg. Jag har en väldigt kort fråga, och han behöver
              kanske lite tid för att utveckla den. Jag frågar bara: Hur ser
              vänsterkartellens bostadsfinansieringsförslag ut?
            </seg>
          </u>
          <note type="speaker" xml:id="i-a73cd7273604cf90-0">
            Anf. 10 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-3">
            <seg xml:id="i-9259394621068509-0">
              Fru talman! Jag bedriver ingen oppositionspolitik i det här sammanhanget.
              Vi har tydligt och klart sagt att Vänsterpartiet står bakom majoritetens
              budgetförslag.
            </seg>
            <seg xml:id="i-3fe2f371ded1c767-0">
              Sedan har jag faktiskt vågat dryfta att vi har ett förslag till
              nytt finansieringssystem när det gäller nyproduktion och ombyggnation
              av hyresrätter. Den frågan har ingen tagit ställning till. Alla
              vet ju att det ska läggas förslag i den frågan i vår. Innan det
              läggs ett sådant förslag måste Vänsterpartiet självfallet få tala
              om hur vi ser på det här. Vi menar också att vi har en väldigt
              ansvarsfull och tydlig finansiering av det här förslaget som mycket
              väl passar in i det system vi har med statliga utgiftstak och
              annat.
            </seg>
            <seg xml:id="i-f6ccf86aa8946a3b-0">
              Därför har vi valt en sådan modell som vi faktiskt kan stå för
              och som vi tror kommer att leda till ett omfattande ökat byggande
              av hyresrätter och en ökad ombyggnationsnivå. Det är sådant som
              vi faktiskt måste ägna oss åt här i Sverige. I dag är det ju så
              att bostadsstockens värde, trots de fiktiva höjningar som sker
              varje år, faktiskt har sjunkit ända sedan 1993. Nu börjar vi närma
              oss en balanspunkt, men bostadsstockens värde har alltså sjunkit
              under en tioårsperiod, och det är ett allvarligt samhällsekonomiskt
              bekymmer.
            </seg>
          </u>
          <note type="speaker" xml:id="i-9445976ad15dceaf-0">
            Anf. 11 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_057244" xml:id="i-7aef6afe804d819b-2">
            <seg xml:id="i-daf11da85ec3d530-0">
              Fru talman! Alla som lyssnar kan konstatera att jag inte fick
              något svar på min fråga. Då ska jag förtydliga den, om Owe Hellberg
              inte förstår att i vänsterkartellen ingår Socialdemokraterna,
              Miljöpartiet och Vänsterpartiet. I det svar jag fick sade Owe
              Hellberg vi, vilket var detsamma som Vänsterns svar.
            </seg>
            <seg xml:id="i-f7a4f2f5c42940bb-0">
              Jag frågar: Vad är vänsterkartellens förslag till bostadsförsörjningssystem
              framöver? Det var min konkreta fråga.
            </seg>
            <seg xml:id="i-16f6367472476952-0">
              Jag tittar på betänkandet från förra året, och där stod Owe Hellberg
              stod faktiskt bakom den punkten hur viktigt det var att man i
              god tid, innan de tillfälliga stödformerna upphörde, skulle komma
              med ett konkret förslag. Det står det inte i dagens betänkande,
              och det förstår jag, för nu är det inte god tid längre. Men min
              fråga kvarstår: Hur ser vänsterkartellens förslag till bostadsfinansieringssystem
              ut? Jag vill ha svar på den frågan. Jag tycker att vi som väljare
              och som opposition kan få kräva det.
            </seg>
          </u>
          <note type="speaker" xml:id="i-52046f15113f8b5e-0">
            Anf. 12 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-4">
            <seg xml:id="i-04f3e70ee587f050-0">
              Fru talman! Marietta ställer ju en fråga som inte går att besvara
              än, eftersom den här saken inte är hanterad. Vi har en departementsskrivelse
              som är ute på remiss. Svaren kommer in före jul. Det är aviserat
              att det ska läggas en bostadspolitisk proposition, och den måste
              naturligtvis komma före mars månads utgång. Där får förhoppningsvis
              Marietta det svar som hon vill ha. I den propositionen kommer
              att presenteras hur en ny modell för detta ska se ut. Naturligtvis
              kommer Vänsterpartiet att föra fram sin talan och sin syn på den
              här saken i alla de sammanhang där vi har möjlighet att göra det.
            </seg>
            <seg xml:id="i-685fb587ef28388e-0">
              Det är ju alltid så: Ska man komma överens i slutändan så är
              det tre parter som ska komma överens. Så är det. Det har vi gjort
              hittills i de 14 budgetar som vi har varit överens om sedan 1998.
              Det är ett givande och ett tagande. Det är nog så att Marietta
              får vänta med sitt svar eftersom vi har den arbetsgången. Det
              är inte heller så att Vänsterpartiet styr över när regeringen
              lägger fram sina propositioner.
            </seg>
            <seg xml:id="i-7449934761e41b4e-0">
              Jag skulle också i det här sammanhanget vilja lyfta fram en annan
              sak. Jag hann inte göra det i mitt inlägg. Ett av era förslag
              när det gäller hyror är ju att de kommunala bostadsbolagen inte
              längre ska vara hyresledande. Det skulle vara intressant om någon
              kunde utveckla det resonemang och den anmälan som fastighetsägarna
              har gjort till EU om hur man ser på det här. Man tycker att avkastningen
              på kommunala bostäder skulle behöva öka med sådär 10 miljarder
              och leda till en hyreshöjning på 1 000 kr per månad. Prata om
              de viktiga sakerna, tycker jag, de som verkligen påverkar hyrorna,
              i stället för de målande ord som ni för fram i era resonemang
              och i er kritik mot majoriteten.
            </seg>
          </u>
          <note type="speaker" xml:id="i-30e929c7a54d21a4-0">
            Anf. 13 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-1">
            <seg xml:id="i-80f7904e64811792-0">
              Fru talman! Jag ska vara väldigt konkret. Jag vill veta av Vänsterpartiet
              följande:
            </seg>
            <seg xml:id="i-8b1f63ec03caa8e9-0">
              Är Vänsterpartiet berett att bidra till en reformering av hyressättningssystemet
              för nyproduktion? Det har Folkpartiet föreslagit.
            </seg>
            <seg xml:id="i-628b2656c52c1f7d-0">
              Är Vänsterpartiet berett att sänka fastighetsskatten inklusive
              för flerbostadshus och för hyresrätter, och på sikt avveckla den?
              Det är Folkpartiets förslag.
            </seg>
            <seg xml:id="i-7934b00dadedd895-0">
              Är Vänsterpartiet berett att införa lagstiftning så att vi kan
              få en ny upplåtelseform som är ägarlägenheter? Det är Folkpartiets
              förslag.
            </seg>
            <seg xml:id="i-53b24ecd45d37aa3-0">
              Är Vänsterpartiet berett att ta bort tillståndsprövningen, så
              att kommunerna och de boende själva kan avgöra om man ska få ombilda
              eller ändra boendestrukturen i en kommun? Det är Folkpartiets
              förslag.
            </seg>
            <seg xml:id="i-26b3683e956c7689-0">
              Är Vänsterpartiet berett att se till att påskynda överklagandeprocessen,
              så att inte regeringen sitter med ett par hundra överklaganden
              utan verkligen agerar? Det är Folkpartiets förslag.
            </seg>
            <seg xml:id="i-6d4c81cae52b7cff-0">
              Är Vänsterpartiet berett att se över det bostadspolitiska målet
              så att konsumenternas, de boendes, efterfrågan faktiskt påverkar
              att det byggs och vad som byggs?
            </seg>
            <seg xml:id="i-8e82cfdd2d242cf8-0">
              Slutligen skulle jag också vilja kommentera bostadsfinansieringsfrågan,
              förutom de här konkreta bostadspolitiska frågorna. Jag kan konstatera
              att i den utredning som Owe Hellberg nämner står följande om vad
              man inte fick utreda: Det kan exempelvis noteras att bostadsorganisationernas
              önskemål om regeländringar under senare år i stor utsträckning
              gällt skattefrågor, och dessa har alltså inte kunnat övervägas
              inom arbetsgruppen.
            </seg>
            <seg xml:id="i-48780b3d4dad5bb5-0">
              Vore det inte rimligt att en utredning faktiskt också fick se
              över den fråga som alla diskuterar, inklusive Folkpartiet, att
              boskatterna måste sänkas? Vad är Owe Hellbergs svar på det?
            </seg>
          </u>
          <note type="speaker" xml:id="i-fa40f5b84af2c58c-0">
            Anf. 14 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-5">
            <seg xml:id="i-a93170a08ac5ca87-0">
              Fru talman! Det var många frågor. Jag ska försöka besvara dem.
              Vi är beredda att titta på hyressättningssystemet, under förutsättning
              att vi också samtidigt för en diskussion om ett bra system för
              investeringsstöd till nyproduktion.
            </seg>
            <seg xml:id="i-37a239abcc72cfbe-0">
              Vår syn på fastighetsskatten försökte jag förklara alldeles nyss.
              Vi vill beskatta upplåtelseform, och vi vill göra den så rättvis
              och neutral som möjligt. Det här innebär, som jag sade, att skatten
              på hyresrätter ska bort och att bostadsrätter inte ska dubbelbeskattas
              utan att det ska tas ut en skatt.
            </seg>
            <seg xml:id="i-ed032e89bbc57e8b-0">
              När det gäller överklagandeprocesser finns det många förslag
              i PBL-kommittén som även folkpartisten har ställt sig bakom. Det
              är inte särskilt många speciella folkpartiförslag som har kommit
              fram i PBL-kommittén som radikalt skulle förändra den här situationen.
              Vi föreslår att regeringen ska avlastas de här överklagandeärendena
              och att de ska behandlas på annat sätt i stället via den andra
              instansordningen.
            </seg>
            <seg xml:id="i-6f5eb796a0489ff9-0">
              När det gäller finansieringsfrågan tycker vi naturligtvis att
              det måste finnas ett system för det här även fortsättningsvis
              så att vi kan uppnå de mål som vi vill uppnå.
            </seg>
            <seg xml:id="i-dcd8d212eeaf6ebd-0">
              Målfrågorna togs också upp. Ja, vi hade en synpunkt på målen
              när det gäller volymmål och att vi ska införa detta så att vi
              får en tydlig signal till alla som berörs av det här att det ska
              satsas på bostadsbyggande framöver.
            </seg>
          </u>
          <note type="speaker" xml:id="i-c601f4646f342bed-0">
            Anf. 15 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-2">
            <seg xml:id="i-2c77fafc3320bc18-0">
              Fru talman! Men varför kommer inga förslag då? Vänsterpartiet
              stöttar majoriteten. Ni har ett budgetsamarbete. Jag har varit
              i riksdagen sedan 2002, och jag saknar de konkreta förslagen.
              Jag kan också konstatera att även i dagens behandling avslås Folkpartiets
              förslag.
            </seg>
            <seg xml:id="i-5e118affc909576b-0">
              Jag var nu väldigt konkret. Det efterlyste Owe Hellberg. Jag
              tror att det finns mycket riksdagen kan göra för att se till att
              skapa goda förutsättningar för att det byggs, att det byggs kontinuerligt
              och att konsumenternas efterfrågan hamnar i fokus.
            </seg>
            <seg xml:id="i-5b66e85d280ddcfc-0">
              Jag kan konstatera att det väl är den frågan alla ställer sig
              nu: Varför kommer inga förslag? Vänsterpartiet är delaktigt i
              detta.
            </seg>
            <seg xml:id="i-1fbdbdf750528681-0">
              Jag tycker att det finns en stor skillnad i det Vänsterpartiet
              bidrar till i samarbetet kontra det jag hör från talarstolen,
              det vill säga att det finns väldigt mycket mera ambitioner. Men
              varför kommer inga förslag?
            </seg>
            <seg xml:id="i-ff0458cccd952487-0">
              Jag vill också kommentera bostadsfinansieringssystemet. Jag noterar
              Owe Hellbergs kritik kring räntebidragssystemets avveckling etcetera.
              Vi har också i Folkpartiet uppmärksammat det som man inte fick
              uppmärksamma i den här utredningen, det vill säga att man också
              kan sänka och avveckla fastighetsskatten. Owe Hellberg ville inte
              vara tydlig på den punkten, men jag måste fråga: Varför fick man
              inte göra en förutsättningslös utredning? Man noterar även här
              att den frågan hänger ihop med frågeställningen generellt sett
              kring bostadsfinansiering. Det tycker jag också att jag skulle
              vilja ha ett svar på.
            </seg>
            <seg xml:id="i-1a1ff0539ec4de2e-0">
              Vänsterpartiet behöver ge svar på dessa frågor: Varför kommer
              inga förslag? Varför får man inte utreda förutsättningslöst?
            </seg>
          </u>
          <note type="speaker" xml:id="i-259e700a9ae54441-0">
            Anf. 16 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-6">
            <seg xml:id="i-28c2c7acea1f2a4d-0">
              Fru talman! Jag noterar att Nina Lundström tycker att Vänsterpartiet
              vill göra mer för bostadspolitiken än vad vi lyckas åstadkomma
              i majoriteten.
            </seg>
            <seg xml:id="i-7aeb9848ce571369-0">
              Vilka frågor som man får ta upp i en sådan här utredning styr
              ju faktiskt inte Vänsterpartiet över. Det är ju en regeringsfråga,
              och det måste man ha respekt för.
            </seg>
            <seg xml:id="i-a586382eb250d933-0">
              När det gäller fastighetsskatten kan jag konstatera att era ändringsförslag
              är peanuts i sammanhanget. I kronor och ören är det i princip
              ingenting. Tyvärr är det så. Det handlar om 700800 kr för en normalvilla
              som betalar 7 0008 000 kr i fastighetsskatt. Taxeringshöjningen
              innebär ungefär lika mycket. Ni kommer ingenstans med det där.
              Ni säger att ni ska göra saker, men ni gör ingenting.
            </seg>
            <seg xml:id="i-87c5d58787b31f21-0">
              Låt mig sedan bara konstatera att i fråga om hyresrätterna, som
              jag pratat väldigt mycket om, vill Folkpartiet ha ett åtgärdspaket
              där det ska ingå friare hyressättning för nyproduktion, förskjuten
              infasning av fastighetsskatten, begränsningar i möjligheten att
              överklaga hyran i nyproduktion, en effektivare planprocess, lokalt
              anpassat strandskydd och några saker till. Jag ser dock inte att
              detta verkligen påverkar bostadsbyggandet eller hyresnivåerna.
            </seg>
            <seg xml:id="i-5d99fc67abdb6a88-0">
              Det gör däremot andra saker som ni vill göra, som att ta bort
              den hyresledande funktionen för de kommunala bostadsföretagen.
              Jag tycker att fastighetsägarnas anmälan till EU på ett mycket
              tydligt sätt talar om vad man vill åstadkomma högre avkastning,
              tjäna mer pengar på hyresrätterna. Detta ska naturligtvis betalas
              av någon, och det blir av de boende, av hyresgästerna. Så det
              ni egentligen vill göra är ju att höja boendekostnaderna för människorna.
            </seg>
          </u>
          <note type="speaker" xml:id="i-e1729da458289843-0">
            Anf. 17 RIGMOR STENMARK (c):
          </note>
          <u who="rigmor_stenmark_bfd368" next="cont" xml:id="i-dd8ffe9d2361ba17-0"/>
          <note xml:id="i-c9592661a653ec34-0">
            Fru talman! Jag börjar med att yrka bifall till reservation 13
            under punkt 6.
          </note>
          <u who="rigmor_stenmark_bfd368" prev="cont" xml:id="i-ddb5d6d6e74e3f2c-0">
            <seg xml:id="i-52a47e6660c36600-0">
              Bostadsutskottets betänkande, som nu debatteras, är mycket intressant.
              Det visar vad varje enskilt parti har för visioner för samhällsplanering,
              bostadsförsörjning och byggande i Sverige. Det är i detta betänkande
              som var och en kan hämta hem partiernas olika ställningstaganden,
              eller se att inga ställningstaganden finns. Där kan man också
              se vilka frågor inom bostadssektorn i varje fall vissa partier
              kommer att driva inför valet 2006.
            </seg>
            <seg xml:id="i-015ca35492bee7b7-0">
              Ruggig statistik om bostadsbristen. 430 personer söker varje
              ledig hyreslägenhet i Göteborg.
            </seg>
            <seg xml:id="i-dcc5a1e4e2f6463e-0">
              Vi tar det igen. I genomsnitt söks varje ledig hyresrättslägenhet
              i Göteborg av 430 personer. En får den. Resten får fortsätta att
              leta. Bara i år har närmare två miljoner ansökningar kommit in
              till 4500 lediga lägenheter. Detta är ett citat från Göteborgs-Posten
              måndagen den 3 oktober 2005.
            </seg>
            <seg xml:id="i-e8ef15a19be3e842-0">
              Göteborgarnas situation är dessvärre inte unik. Så ser det ut
              runtom i vårt land. Byggandet i Sverige är alltför lågt. Även
              om nybyggnationen ökat något har det skett från en alltför låg
              nivå. Majoriteten av Sveriges kommuner uppger att de har bostadsbrist.
              Utvecklingen har gått åt helt fel håll.
            </seg>
            <seg xml:id="i-8c5def28eaba7279-0">
              När regeringen nu säger att den når sina mål undrar jag: Till
              vilka är målen anpassade? Är det till konsumenterna eller till
              regeringen? Det kanske inte är så underligt att det enda Mona
              Sahlin gör i luciatåget, som Ragnwi beskrev, är att lysa med sin
              frånvaro när vi debatterar viktiga frågor i kammaren.
            </seg>
            <seg xml:id="i-cc7b8f74cdadb16b-0">
              Ungdomar är en utsatt grupp på bostadsmarknaden. Det är de som
              drabbas hårdast när det inte finns några bostäder. Alltfler tvingas
              bo kvar hemma hos sina föräldrar under allt längre tid. Helsingforss
              studentkår har visat att 30 000 studenter står i bostadskö. Centerpartiet
              har därför valt att satsa lite extra för att komma i gång med
              byggandet av just studentbostäder.
            </seg>
            <seg xml:id="i-7269030f60ed3b50-0">
              Segregationen är stark i Sverige. I riksdagen har det nyligen
              hållits en extra debatt om det. Ett av de tunga argumenten för
              Socialdemokraterna, när de införde en reglerad bostadsmarknad,
              var att ge alla samma möjligheter och motverka segregation. Alla
              ska med, sades det på sossekongressen, men det stämmer dessvärre
              inte i Sverige. Även om tanken varit god råder det på den svenska
              bostadsmarknaden en långt gången segregation, såväl ekonomisk
              som etnisk.
            </seg>
            <seg xml:id="i-51095c13cfebf59c-0">
              Fru talman! Obalanserna på bostadsmarknaden har lett till en
              snabb ombildning av hyresrätter till bostadsrätter. Det är ett
              tecken på att något är fel. Skevheterna i dagens system gör att
              bostadsrättspriserna rusar i höjden och entreprenörer och byggbolag
              drar sig för att bygga det som efterfrågas, hyresbostäder.
            </seg>
            <seg xml:id="i-251c75f52f3a7727-0">
              Det byggs för lite, men det som finns underhålls inte heller.
              Jörgen Johansson återkommer till den frågan, men jag vill ändå
              beröra den lite grann. Samtidigt som underhållsbehovet är stort
              finns där möjligheter. Genom att inte enbart satsa på upprustning
              utan också ha med ett nytänk och föra in energi- och miljöfrågorna
              kan detta bidra till att vi får ett långsiktigt hållbart boende,
              om bara viljan finns att göra någonting.
            </seg>
            <seg xml:id="i-423de6c995f66fb7-0">
              Det saknas en aktiv bostadspolitik från regeringens sida. Samtidigt
              som problemen syns allt tydligare, och de är många, är förslagen
              från regeringens sida få. De bostadspolitiska ambitioner som Mona
              Sahlin uttalat sig om i massmedierna vi bostadspolitiker får på
              så sätt kännedom om dem innehåller många vackra ord men bara ett
              konkret förslag: en ny utredning. Det är häpnadsväckande. Det
              har inrättats ett nytt departement, Samhällsbyggnadsdepartementet,
              och man har till och med bytt bostadsminister, men det blir inga
              resultat.
            </seg>
            <seg xml:id="i-97d2c39ba2f5ecd3-0">
              Vad väntar ni i majoriteten på? Folket har i alla fall väntat
              alldeles för länge. Det måste till en ny regering med Centerpartiet
              som stark motor, för Centerpartiet ser lösningar på problemen.
              Det är inte nattsvart överallt, men det krävs ett nytänk.
            </seg>
            <seg xml:id="i-8311e2c846eb8b75-0">
              Problemen med dagens bostadssituation beror till viss del på
              obalanserna på bostadsmarknaden och det alltför låga byggandet.
              Med en väl fungerande bostadsmarknad skulle negativa aspekter
              som bostadsbrist och svarthandel motverkas och fler människor
              kunna påverka sin situation.
            </seg>
            <seg xml:id="i-f639437efda285d6-0">
              Det låga byggandet har flera förklaringar. En av de populäraste,
              om man nu kan uttrycka sig så, är att det är ineffektivitet och
              bristande konkurrens som håller uppe byggkostnaderna. Detta stämmer
              i mångt och mycket. Utredningar och rapporter har visat på tydliga
              brister, inte minst i form av ineffektivitet och dessvärre också
              slarv och slöseri. Samtidigt har Byggkostnadsforum visat att det
              finns skillnader, att det även finns goda exempel. Vi får inte
              glömma den biten. Centerpartiet ser en stor potential i Byggkostnadsforums
              och byggindustrins fortsatta arbete.
            </seg>
            <seg xml:id="i-3b54d9246be4e846-0">
              Byggkostnaderna är dock inte den enda förklaringen till varför
              det ser ut som det gör på Sveriges bostadsmarknad i dag. De svenska
              byggkostnaderna är inte högre än i resten av Europa, men boendekostnaderna
              gräver ett djupt hål i konsumenternas plånböcker. Det är oacceptabelt.
              De svenska boendekostnaderna är bland de högsta i Europa.
            </seg>
            <seg xml:id="i-008b865dab22f491-0">
              Fru talman! Även planprocessen måste reformeras. En alltför utdragen
              planprocess slår hårt mot konsumenterna, som inte får bostäder.
              Den slår också hårt mot de mindre entreprenörerna i byggbranschen,
              som inte har samma resurser och samma uthållighet som de stora.
              Här ser vi att både mångfald och konkurrens minskar på marknaden.
              Plan- och bygglagsutredningen har haft till uppgift att göra en
              välbehövlig översyn, men fortfarande lyser de konkreta förslagen
              med sin frånvaro, och vi i kammaren har alltså inte kunnat ta
              ställning till dem. Det brådskar.
            </seg>
            <seg xml:id="i-2942c9830a6ecc6e-0">
              Planprocessen och handläggningstiderna hos myndigheterna måste
              uppdateras och även förnyas så att vi får ett snabbt agerande.
              Det behövs också en uppföljning av hur kommunerna hanterar sina
              översiktsplaner. Alltför många har i dag föråldrade planer som
              bara betjänar bokhyllan!
            </seg>
            <seg xml:id="i-0bbffe7f77500518-0">
              En av de stora bristerna i Socialdemokraternas bostadspolitik
              är oviljan att reformera hyressättningen. Sverige har bland de
              äldsta bostads- och hyresregleringslagarna i Europa. Det är ett
              system som konstruerades för länge sedan och som inte fyller sitt
              ursprungliga syfte eller över huvud taget är anpassat till dagens
              förhållanden. Alltfler bedömare som vi möter uttalar sig för behovet
              av en förändring.
            </seg>
            <seg xml:id="i-c485db54abf47c4e-0">
              Centerpartiet kräver en reformering av hyressättningssystemet.
              Vi vill se ett system som ger utrymme för en lägesfaktor. Vi vill
              se ett system som bygger på avtalsfrihet för hyressättningen av
              nybyggda lägenheter. Det här är åtgärder som Centerpartiet är
              övertygat om skulle stimulera till nybyggande och även få bort
              de värsta avarterna på dagens bostadsmarknad.
            </seg>
            <seg xml:id="i-2ef69bf6f866c61d-0">
              Fru talman! Den stora utmaningen i framtiden för bostadsmarknaden
              tror vi är miljöområdet och energifrågan. I dag finns ny teknik
              för att bygga energieffektivt, och även om de hus som i dag byggs
              lever upp till satta normer finns det en oerhörd potential för
              förbättringar. Den stora energibesparingen ligger ändå i befintlig
              bebyggelse. Det är därför som Centerpartiet också prioriterar
              underhållsberget och vill göra någonting åt det. Men det är viktigt
              att det är moroten som driver på folk att rätta in sig, så att
              säga, och göra någonting åt den här frågan. Man får inte driva
              fram förändringar med piska. Det är därför viktigt att regelverket
              inte straffar den som genomför energibesparande åtgärder utan
              att det i stället skapas positiva incitament för den som vill
              förändra.
            </seg>
            <seg xml:id="i-a3972da0cb96cf0a-0">
              Centerpartiet har en vision för framtidens byggande. Centerpartiets
              bostadspolitik grundar sig på en vision om ett boende med valfrihet
              och mångfald. Det handlar om ett tryggt boende för ung, för gammal,
              för man och kvinna ja för alla medborgare. Vi vill se en bostadsmarknad
              där var och en har möjlighet att påverka sin boendesituation.
              Vi får inte heller glömma bort att göra våra bostäder och våra
              samhällen tillgängliga för dem som har någon form av funktionsnedsättning.
            </seg>
            <seg xml:id="i-8816af026804ecad-0">
              En stor del av vårt bostadsbestånd saknar hiss. Samtidigt står
              vi inför en utmaning att alltfler blir äldre, och vi har en vårdpolitik
              som säger att alltfler ska vårdas hemma.
            </seg>
            <seg xml:id="i-73177b46af72d432-0">
              I Centerpartiets vision präglas samhället av mångfald, och det
              gäller för boendet att det ska vara lika naturligt att bo i en
              hyresrätt eller bostadsrätt som i egna hem, ägarlägenheter eller
              att bo kooperativt. Det är därför viktigt med kravet att staten
              ska ha ett neutralt förhållningssätt till olika bostadsformer.
              Det är människorna själva som ska ges förutsättningar så att de
              kan välja var de vill bo, i stad eller på landsbygd, eller hur
              de vill forma sitt boende. Staten ska vara med som en aktör och
              skapa förutsättningarna, men det finns fler på den här marknaden
              som ska vara med och ta sitt ansvar kommunerna, entreprenörerna
              och var och en av oss.
            </seg>
            <seg xml:id="i-016aab4d57d30fd6-0">
              Allmännyttan är en naturlig del på en bostadsmarknad av mångfald,
              och det är glädjande att se att allmännyttans företrädare arbetar
              aktivt med hur man ska forma sig i framtiden. De vågar faktiskt
              utmana sig själva. Och de ställer sig frågan: Hur ska det bli
              i framtiden? Ska de kommunala bolagen hela tiden vara för de svagare
              grupperna på marknaden, eller finns det en vidare marknad? Här
              behövs det ett större ansvarstagande också av alla aktörer.
            </seg>
            <seg xml:id="i-d186d8c6508ad744-0">
              Centerpartiet vill se en ökad mångfald inte bara på bostadsmarknaden
              utan även på byggmarknaden. Fler aktörer stimulerar konkurrens
              och effektivitet. Jämställdhetsperspektivet måste också finnas
              med i bostadspolitiken. Det är tro det eller ej faktiskt inte
              så vanligt att vi är så många kvinnor som handskas med bostadsfrågor
              i riksdagen, men vi har blivit alltfler. Just nu är vi från alliansen
              fyra kvinnor som är, så att säga, talesmän. Jag hoppas att det
              ska ha en efterföljd ute i samhället så att alla kvinnor känner
              att det här inte är någon hård materia att handskas med, utan
              det handlar faktiskt om att bygga hem. Det handlar om att ordna
              ett samhälle där vi alla är med. Allt hänger samman. Men även
              olika åldrar måste få vara med. Ska vi få ett hållbart tryggt
              samhälle måste vi lyssna, lära och ta till oss av allas erfarenheter.
              Så vi lyssnar också gärna till männen, eller hur?
            </seg>
            <seg xml:id="i-966ef74b731356e9-0">
              Centerpartiet vill också se ett livscykeltänkande i byggandet.
              Vi vill se en helhet. Det gäller att man inte bara ser ett enskilt
              räkenskapsår, utan bostäderna och samhällena ska stå där under
              en mycket längre tid. Därför gäller det att inte bara se ekonomin
              utan även energi- och miljöfrågorna och demokratiseringsprocessen.
            </seg>
            <seg xml:id="i-b6c3cfca79047e0a-0">
              Till sist, fru talman! Bostadspolitiken är i stort behov av förändring.
              Det behövs långsiktiga och klara spelregler för alla parter. Med
              tydliga förutsättningar för byggandet finns också möjligheten
              att bygga för människors behov, att ordna ett bra samhälle.
            </seg>
            <seg xml:id="i-89dabcab053734f9-0">
              Centerpartiet sätter människan före systemet.
            </seg>
          </u>
          <note xml:id="i-cbaef9001b947f31-0">
            I detta anförande instämde Jörgen Johansson (c).
          </note>
          <note type="speaker" xml:id="i-14c6dfa150b1b3b6-0">
            Anf. 18 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-7">
            <seg xml:id="i-1353f50fd6cd8d92-0">
              Fru talman! Först har jag några kommentarer till Rigmors inlägg
              i debatten. Du vill ha bättre konkurrens på bygg- och bostadsmarknaden.
              Ja, det vill vi nog alla. Självklart är det så. Då har vi valt
              en väg, så att säga, där vi vill stimulera ett bostadsbyggande,
              upprätthålla en hög jämn nivå i bostadsbyggandet. Det tror vi
              är den bästa medicinen och det bästa receptet för att fler ska
              kunna vara aktörer på byggmarknaden. Jag skulle vilja veta vilket
              recept Rigmor Stenmark har när det gäller konkurrensen.
            </seg>
            <seg xml:id="i-7e6e66483cdfb606-0">
              Sedan sade du att du vill ha en lägesfaktor eller att lägesfaktorn
              ska vara tydlig i hyressättningssystemet. Den finns ju redan i
              bruksvärdessystemet, som en del av många andra, där man pratar
              om trygghet och om många andra faktorer som ska vara grundande
              för hyran.
            </seg>
            <seg xml:id="i-4b4a4eb3ad5c580e-0">
              Frågan framför allt är ju om den hyresledande rollen ska vara
              kvar eller inte för de kommunala bostadsföretagen. Det vill jag
              veta hur Rigmor Stenmark ställer sig till. Om den försvinner,
              om man inte sätter en skälig hyra efter en självkostnadsprincip,
              tror jag att risken är att vi får en helt annan debatt om på vilken
              nivå hyrorna ska sättas. Fastighetsägarna har gett en signal om
              hur de ser på det här. Delar Rigmor Stenmark fastighetsägarnas
              syn på detta?
            </seg>
            <seg xml:id="i-00e9cf5e7d67fbb1-0">
              Underhållsberget är vi också överens om att vi måste göra någonting
              åt. Vi försöker att stimulera fram en ökad ombyggnation. Vi måste
              göra mycket mer på det sättet. Det enda jag har hört om från Centerpartiet
              i den frågan är ett hissbidrag. Det är vi faktiskt överens om.
              Men jag har inte hört någonting om alliansens övriga partiers
              syn på detta. Centerpartiet är faktiskt ensamt om den ståndpunkten,
              så jag vet inte hur ni ska få fram det heller.
            </seg>
          </u>
          <note type="speaker" xml:id="i-5033f99ae17c3399-0">
            Anf. 19 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-474bf0eadd2e8dfc-0">
            <seg xml:id="i-3369324d003f56b8-0">
              Fru talman! När det gäller frågan om konkurrensen och att få
              fram fler aktörer på marknaden säger allihop om den genomreglerade
              bostadsmarknad vi har i dag: Ta bort den. Vi kan inte ha det så
              här överreglerat. Det är ganska enkelt. Se över hela lagstiftningen.
              Se efter vad det är som hindrar och hur man kan riva hinder och
              göra det tillåtande.
            </seg>
            <seg xml:id="i-ea292283b5dbf95e-0">
              Vi måste få enklare regler. Vi måste också få en långsiktighet.
              Det vet Owe Hellberg mycket väl. Ni är med och bestämmer hur det
              ska vara. Ni är ju med i regeringsställning, näst intill i varje
              fall. Ni vet mycket väl att det har varit en väldig ryckighet.
              Man har infört olika typer av bidrag. Man har bestämt att det
              måste vara si och så många kvadratmeter, annars blir det ingenting.
              Det gäller ett år, sedan tar man bort det, gör om det och gör
              någonting nytt.
            </seg>
            <seg xml:id="i-fa67e646a7ce6961-0">
              Hela tiden när man håller på med denna ryckighet undergräver
              man konkurrensen i samhället. Vi kan inte ha det på det sättet.
              Det är vad vi vill peka på för Centerpartiets del. Bort med den
              överreglerade bostadsmarknaden.
            </seg>
          </u>
          <note type="speaker" xml:id="i-c42185c4136348d2-0">
            Anf. 20 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-8">
            <seg xml:id="i-72e77bf4417ebfde-0">
              Fru talman! Jag vet inte om jag blev riktigt klok på det som
              sades. Vad är det för regleringar som ska underlätta? Ska vi tillåta
              ett sämre byggande? Ska bostäder bli billigare på grund av att
              man har sämre kvalitet eller standard? Är det sådana regler som
              ni vill förändra? Eller är det plan- och bygglagen som ska förändras?
            </seg>
            <seg xml:id="i-5855f37cb91cd045-0">
              Vi vet att det kommer förändringar i plan- och bygglagen när
              propositionen läggs på riksdagens bord. Den ändrar lite förutsättningar
              för detta och ska se till att det blir bättre bostäder, och med
              förhoppning om att det ska gå lite snabbare. Jag tror att man
              i diskussionen ibland överdriver hur långa processerna är. Det
              finns exempel på att de är väldigt långa. Men PBL-utredningen
              visade att det i genomsnitt inte var fallet.
            </seg>
            <seg xml:id="i-05b06e08ec166922-0">
              Var finns den långsiktiga stabila bostadspolitiken i Centerns
              förslag? Det finns hissbidrag, bidrag till studentbostäder, och
              sedan ska man se över hyresregleringen. Jag är inte riktigt säker
              på vad ni menar med att se över hyresregleringen och på vilket
              sätt det ska göras. Lägesfaktorn finns redan i bruksvärdesprincipen
              och i systemet.
            </seg>
            <seg xml:id="i-afc421ff05cb42e5-0">
              Vad är det ni vill åstadkomma med långsiktigheten och översynen
              som Rigmor Stenmark talar sig varm för?
            </seg>
          </u>
          <note type="speaker" xml:id="i-bebd92d23b137982-0">
            Anf. 21 RIGMOR STENMARK (c) replik:
          </note>
          <u who="rigmor_stenmark_bfd368" next="cont" xml:id="i-dd8ffe9d2361ba17-1">
            <seg xml:id="i-267897a84047bb79-0">
              Fru talman! Det är uppenbart att Owe Hellberg försöker att sprida
              någon falsk myt om att han absolut inte vet var Centerpartiet
              står i bostadsfrågorna. Så är det inte, Owe Hellberg. Både Owe
              Hellberg och jag har suttit i riksdagen sedan år 1994. Det har
              varit nästan tolv år av en socialdemokratisk maktkoncentration.
              Hela tiden har Owe Hellberg varit med och sagt: Nej, nej och nej
              till alla typer av förändring.
            </seg>
            <seg xml:id="i-89aa422f807e14ed-0">
              Owe Hellberg beskriver mycket väl de frågor som vi vill driva.
              Men varför inte ta till sig dem, Owe Hellberg? Varför har ni den
              här misstron? Det är fullständigt nonsens när Owe Hellberg försöker
              göra gällande att vi från Centerpartiet eller någon annan från
              alliansen skulle vilja ha ett dåligt boende. Det handlar inte
              om det. Det är snarare tvärtom.
            </seg>
            <seg xml:id="i-5254bbc2fb2a960a-0">
              Vi vill titta på underhållsberget. Underhållet är alldeles på
              tok eftersatt. Jörgen Johansson kommer senare att beskriva hur
              vi vill komma till rätta med det. Ta till dig det, Owe Hellberg!
              Jag skulle vilja uppmana alla som lyssnar på den här debatten:
              Plocka hem och kom gärna med direkta frågor till oss var och en
              om vad varje parti står för.
            </seg>
            <seg xml:id="i-482c558b49bb81a2-0">
              Det är onekligen intressant att se hur tafatt Vänsterpartiet
              är i de här frågorna och hur lite Socialdemokraterna har gjort.
              Och bostads- och samhällsbyggnadsminister Mona Sahlin
            </seg>
          </u>
          <note xml:id="i-137c4b96f4e54b82-0">
            Anf. 22 TREDJE VICE TALMANNEN:
          </note>
          <u who="rigmor_stenmark_bfd368" prev="cont" xml:id="i-ddb5d6d6e74e3f2c-1">
            <seg xml:id="i-6a74116c8048c02b-0">
              Jag får påminna om att den här repliken gäller Vänsterpartiet.
            </seg>
          </u>
          <note type="speaker" xml:id="i-904173174fd506c8-0">
            Anf. 23 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-474bf0eadd2e8dfc-1">
            <seg xml:id="i-a63d3e393383e623-0">
              Jag måste få ge den repliken. Owe Hellberg försöker att svartmåla
              och göra en dyster stämning för alliansen. Ifrån alliansen är
              vi positiva och jobbar jätteaktivt med att försöka få i gång byggande.
              Jag försäkrar.
            </seg>
          </u>
          <note type="speaker" xml:id="i-2c2d828f1c0aed07-0">
            Anf. 24 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-0">
            <seg xml:id="i-515beb3ef331cfab-0">
              Fru talman! Bostadssektorn är ett viktigt och samtidigt komplicerat
              området. Det innebär att bostadspolitiken inte kan ses isolerat
              från andra politikområden. När utformningen och inriktningen av
              bostadspolitiken läggs fast måste därför samspelet med en rad
              andra politikområden vägas in. Det gäller så viktiga områden som
              miljö, energi, transporter, socialpolitik, konsumentpolitik, integration,
              regional utveckling, arbetsmarknad, skattepolitik och den ekonomiska
              politiken i stort.
            </seg>
            <seg xml:id="i-c51d7d9411f6204e-0">
              För byggnaders och människans del är livscykelperspektivet viktigt,
              men det är en komplicerande faktor. Det normala är att den unga
              familjen har relativt låga inkomster och en osäker framtida inkomstutveckling
              samtidigt som behoven växer när barnen kommer. När sedan barnen
              har flyttat hemifrån har familjen ofta både större inkomster och
              mindre behov av utrymme. Senare i livet kommer ytterligare förändringar.
              Det kan skapa både ett finansieringsproblem och öka kraven på
              rörlighet på bostadsmarknaden.
            </seg>
            <seg xml:id="i-9a54f3e7b6c05a96-0">
              Konsekvenserna av och problemen med bostadspolitiken kan också
              se mycket olika ut mellan stad och land och i olika delar av landet.
              Därtill kommer önskemål om rättvisa mellan olika regioner, boendeformer
              och generationer. Sammantaget gör detta boendet till ett politikområde
              med stora förutsättningar för svårlösta målkonflikter. Trots att
              boendet är en mycket stor post i hushållens budget, en viktig
              uppgift för kommunerna och en viktig sektor på nationell nivå
              är inte bostadspolitiken uppmärksammad i förhållande till dess
              vikt. Den diskussion som ändå finns utgår alltför ofta från sektorsintressen,
              regionala förhållanden eller privata bostadserfarenheter i stället
              för ett helhetsperspektiv.
            </seg>
            <seg xml:id="i-3b05c6077bb06430-0">
              Under de senaste 15 åren har det skett något av ett systemskifte
              i bostadspolitiken. Förenklat uttryckt handlar det om att inflytande
              för stat och kommun har minskat medan inflytandet från marknaden
              och särskilt för de största byggbolagen har ökat. Subventionerna
              har minskats radikalt. Beskattningen har ökat i jämförbar utsträckning.
              Kommunernas instrument när det gäller planering, markanvisning
              och kvalitetskontroll har försvagats.
            </seg>
            <seg xml:id="i-40d407922ecc21fb-0">
              Boverket har skilt på tre olika sorters byggherrar: de som bygger
              för att bruka byggnaden själva, de som bygger för att förvalta,
              till exempel hyra ut lägenheter, och de som bygger för att sälja
              vidare. Det är den sistnämnda gruppen som dominerar bostadsbyggandet.
            </seg>
            <seg xml:id="i-de76a7cb21bf81f9-0">
              Denna utveckling bidrar till åtminstone fem problem. Spekulationsproduktion
              av bostadsrätter för välbärgade kunder överbetonas. Det byggs
              för lite hyresrätter och kooperativa hyresrätter. Byggare frestas
              i ökande utsträckning till slarv och dålig kvalitet vilket dels
              främjas av tidspress, dels underlättas av korta garantitider och
              byggande för försäljning till mindre starka beställare som bostadsrättsföreningar.
            </seg>
            <seg xml:id="i-7dd0458f8e9e39e7-0">
              Vidare finns det en överbetonad strävan att minska kortsiktiga
              byggkostnader även när detta leder till högre långsiktiga driftskostnader.
              Det är särskilt bekymmersamt när det gäller energianvändningen.
              Det byggs fortfarande områden med brister i balansen mellan bostäder,
              kommersiell service, offentlig service och tillgång till rekreations-
              och andra grönområden.
            </seg>
            <seg xml:id="i-8d0e654cb030e386-0">
              Dessa problem är alltför omfattande inom bygg- och bosektorn
              i dag. Det bostadspolitiska systemskiftet är självfallet inte
              den enda anledningen till problemen. Politiska beslutsfattare
              bidrar på andra sätt, till exempel genom att ta mycket betalt
              för tomter och skynda på processen i olika led för att visa handlingskraft
              inför väljarna.
            </seg>
            <seg xml:id="i-8ecf693b5bbdadb1-0">
              Det finns mot den nu beskrivna bakgrunden anledning att sätta
              in åtgärder för att komma åt problemen. Jag vill för min och Miljöpartiets
              del lyfta fram tre områden som bör prioriteras.
            </seg>
            <seg xml:id="i-71923d17a4925d90-0">
              Det behövs starka beställare utan ekonomiska bindningar eller
              andra lojaliteter till utföraren. Därmed kan beställaren bättre
              ställa lämpliga och tydliga krav. Det behövs tillräckligt med
              tid för en kvalificerad projektering och byggande. Tidspress främjar
              fusk och gör det svårare att dra lärdomar av erfarenheterna. Det
              behövs en bättre koppling mellan byggande och förvaltning. Projektering
              och byggande bör i större utsträckning ses som förberedelser till
              långsiktigt brukande och förvaltning.
            </seg>
            <seg xml:id="i-4365949121d593c2-0">
              Regeringen bör mot denna bakgrund se över vilka insatser som
              måste till och därefter återkomma till riksdagen med förslag i
              syfte att stärka långsiktiga hänsyn i planering, byggande och
              förvaltning av bostäder och bostadsområden. Några exempel på åtgärder
              är att stärka kommunernas ställning i planeringsprocessen och
              att förbättra småföretagande förvaltarbyggherrars ställning inom
              bostadsbyggandet. Eftersom en återuppbyggnad av den kompetens
              som gått förlorad i kommunerna sedan början av 1990-talet knappast
              är realistisk för många kommuner inom en överskådlig framtid kan
              andra samverkans- och arbetsformer behöva utvecklas.
            </seg>
            <seg xml:id="i-7fc5b1b14f220f4f-0">
              Boendet är en ur social synpunkt särskilt viktig del av konsumtionen.
              Boende lyfts fram som en social rättighet både i FN-deklarationen,
              artikel 25, och regeringsformen. Men bostaden kan inte ses som
              vilken konsumtionsvara som helst. Till skillnad från de flesta
              andra konsumtionsvaror förväntas bostadens livslängd normalt överstiga
              ägarens. Få andra konsumtionsformer är samtidigt investeringar
              förenade med möjligheter till värdestegring, intäkter som saknar
              samband med någon prestation, eller spekulationsvinster. Därtill
              kan den enas boende påverka den andras boendemiljö.
            </seg>
            <seg xml:id="i-219de81ec46706c9-0">
              Konflikt om vem som ska få del av värdestegringar eller spekulationsvinster,
              och vilka konsekvenser detta ska få för bostadskonsumtionen, är
              en framträdande del av den bostadspolitiska debatten. Den sociala
              aspekten och investeringsaspekten kan ibland förstärka, ibland
              motverka, varandra.
            </seg>
            <seg xml:id="i-7a874aa515f9b1bd-0">
              Samtidigt påverkas andras bostadskonsumtionsmöjligheter av tidigare
              ägares eller brukares beslut. Ur samhällets perspektiv är det
              viktigt att bostadsbeståndet underhålls på ett adekvat sätt. Detta
              kan vara problematiskt, särskilt på orter med en stor andel bostadsrätter
              och med åldrande befolkning. Sådana föreningar kan vara obenägna
              att göra investeringar i underhåll som kan medföra högre månadsavgifter,
              särskilt om inte tillräckligt med pengar fyllts på i underhållsfonderna
              under åren. Nuvarande skatteregler kan också missgynna bra underhåll
              på ett olyckligt sätt då underhåll beskattas som investeringar.
              Det kan vara befogat att skapa en möjlighet för bostadsföretag
              att avsätta en del av vinsten eller överskottet till investeringskonton
              för att kunna finansiera underhåll med medel som man inte behövt
              skatta för. Detta bör regeringen lämpligen överväga i samband
              med beredningen av förslagen från Bostadsfinansieringsutredningen.
            </seg>
            <seg xml:id="i-a05ffbbe75e09357-0">
              Jag fortsätter lite med en motion som vi har om bostadssituationen
              för äldre. Jag var inne på det lite tidigare, detta med finansiering
              och investeringskonton. Problemen kring boendet och åldrandet
              kan förväntas bli viktigare i takt med pågående demografiska förändringar
              i befolkningen med en större andel äldre. Det finns anledning
              att ägna betydligt större uppmärksamhet åt de särskilda problem
              som gäller boendet och åldrandet. Det behövs därför en översyn
              av utvecklingstendenser och problem, stödformer och styrmedel
              kring boendet ur ett äldreperspektiv.
            </seg>
            <seg xml:id="i-f36bc9386025c777-0">
              Det framförs ibland motstridiga önskemål om förändringar på bostadsmarknaden
              som i hög grad berör den äldre befolkningen. Det gäller exempelvis
              krav på ökad rörlighet och så kallade flyttkedjor. I klartext
              säger man att äldre människor med utflugna barn bör flytta till
              mindre bostäder. I andra sammanhang hävdas emellertid rätten att
              bo kvar, ofta med hänvisning till äldre personer som tvingas flytta
              från huset på grund av höga taxeringsvärden.
            </seg>
            <seg xml:id="i-040524e38fbd1553-0">
              De motstridiga kraven leder också till olika problem som har
              samband med boendet och åldrandet. Ett problem är att hushållets
              utrymmesbehov ändras med tiden allteftersom familjeförhållandena
              ändras. Samtidigt är bostadens lokalisering viktig för individens
              sociala nätverk och ibland även identitet. En lösning är att bygga
              in mer flexibilitet i själva bostaden. I flerfamiljshus skulle
              man kunna bygga rum som kan byta lägenhet allteftersom familjeförhållandet
              och utrymmesbehoven ändras. I villor kan det handla om att bygga
              så att det går lätt att knoppa av en del eller bygga om till två
              bostäder. Eftersom detta är långsiktiga intressen som kan fördyra
              byggandet och komma i konflikt med det kortsiktiga intresset av
              att hålla nere byggkostnader kan det behövas offentligt stöd till
              detta. Konkreta praktiska och finansiella lösningar bör tas fram.
            </seg>
            <seg xml:id="i-ac108f6479385435-0">
              En annan lösning är att bygga in mer flexibilitet i bostadsområdet,
              det vill säga en blandning av olika boendeformer och storlekar
              på bostäder. På så sätt behöver inte sociala band slitas upp när
              bostadsbehoven ändras samtidigt som en rörlighet mellan olika
              bostadsstorlekar underlättas.
            </seg>
            <seg xml:id="i-eeab0cd9dbcb19d4-0">
              Vi har i en motion tagit upp ett särskilt problem som rör bostadsbidraget.
              Det är påverkan på statliga konstnärsstipendier. De professionellt
              utövande kulturarbetarna i Sverige, skådespelare, musiker, dansare,
              författare, bildkonstnärer med mera, har ofta svårt att leva på
              sin lön. Det gäller även om man litar till en försörjning från
              arbete vid sidan av det konstnärliga. Många lever på en inkomst
              på under 100 000 kr per år. Många har dessutom en sådan situation
              att de står utanför delar av de offentliga trygghetssystemen vid
              sjukdom eller arbetslöshet. Miljöpartiet anser det vara en självklarhet
              att den offentliga sektorn ska ge konstnärer möjlighet att verka
              under rimliga förhållanden. Vi tar därför i vår partimotion om
              kulturen upp problemet med bostadsbidragen och de statliga stipendierna
              för konstnärer. De ska inte påverka bostadsbidraget. Det vill
              vi ha en möjlighet att påverka.
            </seg>
            <seg xml:id="i-bcd1bc617d1f6ea5-0">
              Naturligtvis står vi bakom alla de här förslagen, men för tids
              vinnande yrkar jag bifall bara till motion 12.
            </seg>
          </u>
          <note type="speaker" xml:id="i-6b094923717d6198-0">
            Anf. 25 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_057244" xml:id="i-7aef6afe804d819b-3">
            <seg xml:id="i-fd49b40f39c8d900-0">
              Fru talman! Miljöpartiet ingår ju i vänsterkartellen, och eftersom
              jag inte fick något svar från Owe Hellberg, Vänsterpartiet, vill
              jag nu ge Helena Hillar Rosenqvist en möjlighet att svara på frågan
              om hur vänsterkartellens framtida bostadsfinansieringssystem ser
              ut.
            </seg>
          </u>
          <note type="speaker" xml:id="i-766a0088364ffde9-0">
            Anf. 26 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-1">
            <seg xml:id="i-20e747c899a777bd-0">
              Fru talman! Det där ska vi sätta oss och gå igenom när vi har
              fått in de remissvar som lämnas med anledning av det här betänkandet,
              om bostadsfinansiering. Det finns säkert en hel del att hämta
              där. Det är väl ungefär den input jag kan ge i det här läget.
            </seg>
          </u>
          <note type="speaker" xml:id="i-e41dd5f219677ff9-0">
            Anf. 27 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_057244" xml:id="i-7aef6afe804d819b-4">
            <seg xml:id="i-f6088286da6b8eeb-0">
              Fru talman! Jag fick inget svar här heller, kan vi konstatera.
              Men jag ger Helena Hillar Rosenqvist en chans att svara på den
              här frågan: Tycker hon och Miljöpartiet att Vänsterpartiets förslag
              om att ta pensionspengar för att använda till bostäder är ett
              bra förslag?
            </seg>
          </u>
          <note type="speaker" xml:id="i-4fd343f804d7f724-0">
            Anf. 28 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-2">
            <seg xml:id="i-14cf5f65f3578f69-0">
              Fru talman! Jag har inte haft anledning att ta ställning till
              det ännu. Det är naturligtvis en sak som vi kommer att återkomma
              till, hur det här mer konkret ska utformas. Något måste ju göras,
              eftersom de nuvarande stödformerna fasas ut och upphör. Men som
              sagt: Hur bostadsfinansieringen ska gå till får vi återkomma till.
              Jag har också just fått det här, och jag ser att jag läser lite
              andra sidor än vad övriga har gjort. Jag konstaterar att Marietta
              de Pourbaix-Lundin har läst det ungefär som en viss potentat läser
              Bibeln. Hon hänvisar till vissa sidor, men om man bara fortsätter
              en mening, om investeringsbidrag, har det just haft den effekten
              att nyproduktionen i vissa områden byggs med hyresrätt i stället
              för med bostadsrätt, detta som en liten replik på tidigare inlägg
              i debatten.
            </seg>
          </u>
          <note type="speaker" xml:id="i-1c433461554095d1-0">
            Anf. 29 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-09a8110ac4ff3459-3">
            <seg xml:id="i-ab34d077a099f717-0">
              Fru talman! Helena Hillar Rosenqvist är ju en mycket sympatisk
              person och en trevlig medarbetare i utskottet. Men hon är också
              en del av regeringsmakten, och därför vill jag ställa några frågor
              till henne. Det är ju ändå så att hon i sitt anförande i den här
              debatten har radat upp förslag och direktiv till regeringen som
              pekar på en tydlig kritik mot regeringen och en oenighet i majoritetsunderlaget.
              Jag skulle vilja fråga Helena Hillar Rosenqvist vilket recept
              Helena Hillar Rosenqvist och Miljöpartiet har för att motverka
              den havererade bostadspolitik som vi ser i vårt land i dag.
            </seg>
            <seg xml:id="i-766f26bc45df2c55-0">
              Vad vill Helena Hillar Rosenqvist och Miljöpartiet göra åt att
              50 hemlösa varje vinter dör i Sverige, att studenter inte kan
              studera de program de vill, inte minst här i Helsingfors, på grund
              av att det inte finns lägenheter, att tusentals ungdomar inte
              kan flytta hemifrån därför att det inte finns några lägenheter,
              att 200 000 par säger att de inte kan bilda familj därför att
              de inte har någon lägenhet eller bor alldeles för trångt, att
              pensionärer får lämna sina hem därför att pensionen inte räcker
              för att betala fastighetsskatten och att byggföretagen inte vågar
              investera i byggnader, hyreslägenheter och flerbostadshus, därför
              att vi har ett kortsiktigt regelsystem med ad hoc -insatser som
              gör att investeringarna uteblir? Vad är Miljöpartiets recept för
              att förändra den situation som Sverige befinner sig i när det
              gäller bostadspolitiken efter elva år med makt från vänsterkartellen
              där också Helena Hillar Rosenqvist är en del?
            </seg>
          </u>
          <note type="speaker" xml:id="i-ec7a3afbb1329ab6-0">
            Anf. 30 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" next="cont" xml:id="i-c4717f094d329ba5-0">
            <seg xml:id="i-3d5180e76bd83010-0">
              Fru talman! Jag tackar för komplimangen. Jag använder mitt positiva
              inflytande i detta samarbete. Jag vill dock påpeka för Ragnwi
              Marcelind att Miljöpartiet fortfarande inte sitter i regeringen.
              Det kan låta så ibland. Men vi har naturligtvis genom vårt inflytande
              möjlighet att i viss utsträckning påverka. Och i budgetarbetet
              har vi kommit långt i dessa frågor.
            </seg>
            <seg xml:id="i-306187754234cc21-0">
              Jag ska citera vad Boverket skriver i rapporten Många mål få
              medel till exempel om investeringsstöden.
            </seg>
          </u>
          <note xml:id="i-8db52641c198c5f4-0">
            Boverket konstaterar bl.a. följande om investeringsstöden:
          </note>
          <u who="helena_hillar_rosenqvist_bfb7d5" prev="cont" xml:id="i-440f9a1c9065b8e4-0">
            <seg xml:id="i-1e3f98c6164271b1-0">
              Något har alltså gjorts, och bostadsbyggandet har ökat, och det
              är just koncentrationen till de små och billigare bostäderna som
              har varit meningen med detta investeringsstöd. Jag var skeptisk
              till det från början, det kan jag gott säga. Men effekten av det
              har blivit riktigt bra. Frågan är vad vi gör efter det. Det skulle
              vara mera intressant om Ragnwi Marcelind var intresserad av vad
              vi skulle göra efter det här än vad vi har gjort eftersom vi har
              gjort mycket. Och med min socialarbetarbakgrund måste jag säga
              att vi åtminstone har försökt att tillgodose de mest utsatta grupperna.
              Det har varit min input i samarbetet.
            </seg>
          </u>
          <note type="speaker" xml:id="i-b522ee38437523ea-0">
            Anf. 31 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-09a8110ac4ff3459-4">
            <seg xml:id="i-dec9d7df1319ec08-0">
              Fru talman! Det är ju lätt, Helena Hillar Rosenqvist, att frånsäga
              sig ansvaret genom att säga att man inte sitter med i regeringen.
              Men regeringen skulle ju falla om inte Miljöpartiet stödde den.
            </seg>
            <seg xml:id="i-3e0a73336258b738-0">
              Jag tycker att det är väldigt intressant att Helena Hillar Rosenqvist
              tar upp frågan om investeringsstöden. Vi har i vårt program inför
              den här debatten, i betänkandet och i våra motioner tydligt presenterat
              vårt finansieringsförslag. I tidigare replik hade Helena Hillar
              Rosenqvist inget finansieringsförslag över huvud taget att presentera,
              utan det är någonting som man ska samtala sig fram om med de övriga
              partierna.
            </seg>
            <seg xml:id="i-f4d835a853edd3be-0">
              Som jag sade tidigare är det 2,4 miljoner hyreslägenheter som
              i dag beskattas till en kostnad av 5 miljarder kronor. Vårt förslag
              innebär att vi till exempel vill ta bort fastighetsskatten 900
              kr per lägenhet skulle kosta 2,1 miljarder. Det skulle ge 3 miljarder
              över till dem som bor i hyresrätter och i bostadsrätter allt enligt
              Ruts egna beräkningar, för att eliminera eventuella ifrågasättanden
              här. Då skulle dessa 3 miljarder kunna vägas mot detta investeringsstöd
              på 1,6 miljarder som Helena Hillar Rosenqvist tycker är så bra.
            </seg>
            <seg xml:id="i-0606dfce24267312-0">
              Jag skulle vilja höra Helena Hillar Rosenqvist säga att hon avstår
              från att sänka fastighetsskatten trots att hon vet att det kostar
              de 2,4 miljoner hyreslägenheterna 5 miljarder kronor per år. Ja,
              så är det faktiskt. Och så hyllar hon investeringsstödet, som
              om det skulle vara svaret på alla frågor, när hon samtidigt säger
              nej till en sänkning på 3 miljarder kronor.
            </seg>
          </u>
          <note type="speaker" xml:id="i-a1755b7e730e7a46-0">
            Anf. 32 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-3">
            <seg xml:id="i-d12c96931ba64ed0-0">
              Fru talman! Till att börja med vill jag rekommendera samtalet
              som en bra utgångspunkt för att nå politiska resultat. Det är
              ett råd till alliansen att det kanske är det som gäller. Jag ser
              nämligen ingen som helst likhet i era förslag när det gäller hur
              man ska komma till rätta med finansieringen.
            </seg>
            <seg xml:id="i-0944bc66c9b5f3db-0">
              Kristdemokraterna har ett förslag. Det är ganska tilltalande
              tycker jag. Det påminner till viss del om de förslag som vi har
              diskuterat i Miljöpartiet. Det som jag har svårast för är de 900
              kronorna per lägenhet som Ragnwi Marcelind föreslår som en lösning.
              Jag begriper inte det. Men vi kanske kan gå igenom våra respektive
              förslag och se vad som skiljer och vad som är lika.
            </seg>
            <seg xml:id="i-4f89bb2a33aa9eb4-0">
              Under den tid som jag har varit med sedan 1998, det är inte elva
              år utan sju år har vi sänkt fastighetsskatten för villor från
              1,7 % till 1 %, och för hyresrätter från 1 % till ½ %. Så visst
              har det hänt en del där och även i fråga om uttaget av fastighetsskatt
              för de sämst ställda.
            </seg>
          </u>
          <note type="speaker" xml:id="i-7bc3521ad059bf0d-0">
            Anf. 33 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-3">
            <seg xml:id="i-be675468748afc73-0">
              Fru talman! Jag vill faktiskt börja med att yrka bifall till
              reservation 13. Jag tror faktiskt att jag har glömt att yrka på
              vad som är Folkpartiets uppfattning vad gäller betänkandet. Vi
              står naturligtvis bakom alla våra reservationer men yrkar bifall
              bara till reservation 13.
            </seg>
            <seg xml:id="i-800797b11b4c7127-0">
              Jag skulle också vilja återkomma till departementsskrivelsen
              om bostadsfinansiering. Anser Miljöpartiet att det är rimligt
              att man utelämnar det som man själv skriver här att man inte har
              fått titta på? Om Helena Hillar Rosenqvist egentligen tycker att
              man borde diskutera skattefrågor, varför har man då inte fått
              göra den översynen? Det känns som om det saknas en väldigt viktig
              del i den här bostadsfinansieringsskrivelsen.
            </seg>
            <seg xml:id="i-1b0bf3c50be254a9-0">
              Miljöpartiet var faktiskt med oss borgerliga partier i fråga
              om att det skulle tillsättas en utredning om ägarlägenheter. När
              den utredningen gjordes hoppades vi på ett förslag i en proposition
              till riksdagen. Varför ändrade Miljöpartiet uppfattning i den
              frågan? Det var någonting som jag tog upp i mitt anförande eftersom
              faktiskt även bostadskonsumenter efterlyser det. Varför har Miljöpartiet
              ändrat uppfattning och inte längre ställer upp på detta?
            </seg>
            <seg xml:id="i-ad83f79f508efab9-0">
              Sedan har jag ytterligare en liten kommentar medan Helena Hillar
              Rosenqvist förbereder sitt svar.
            </seg>
            <seg xml:id="i-fdc7bf89d835b9c8-0">
              I det tidigare inlägget talade Helena Hillar Rosenqvist om att
              man kan fortsätta en diskussion. Men det är ju nu som vi behandlar
              våra förslag. Var ska den diskussionen föras? Det är ett faktum
              för oss att vi lägger fram förslag efter förslag som sedan faller
              vid behandlingen, och där står ju ni bakom Socialdemokraterna
              och Vänsterpartiet och fäller våra förslag. Jag vill bara ha en
              liten kommentar om var någonstans detta forum finns där man kan
              fortsätta diskussionen. Jag väntar med spänning på svaren.
            </seg>
          </u>
          <note type="speaker" xml:id="i-30add8ef814e11e2-0">
            Anf. 34 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-4">
            <seg xml:id="i-7f89b44e410268b7-0">
              Fru talman! Jag kan hålla med om att det är en brist att man
              inte går in mer på skatterna. Det har vi också efterfrågat. Det
              får beröras i andra sammanhang.
            </seg>
            <seg xml:id="i-d187adb87d218587-0">
              I den här departementsskrivelsen tar man i väldigt stor utsträckning
              upp bostadsbeskattningen, fastighetstaxering, fastighetsskatt,
              inkomstskatt och förmögenhetsskatt.
            </seg>
            <seg xml:id="i-32313b766b2a1413-0">
              Som sagt, detta hänger ihop med väldigt mycket. Jag sade i mitt
              huvudanförande att allt hänger ihop. Och detta berör inte allt,
              men det berör en del.
            </seg>
            <seg xml:id="i-d2459ad7d58af0ad-0">
              Nu har massor av fastighetsskattekommittéer arbetat. Och jag
              tycker att det är något som är galet när man på grund av att man
              gör till exempel miljöinvesteringar i en bostad får betala det
              flera gånger i form av fastighetsskatt. Det är sådana saker som
              vi vill komma till rätta med.
            </seg>
            <seg xml:id="i-a0eb6b3635ea6d46-0">
              Beträffande ägarlägenheter tillsätter man en utredning. Enligt
              min mening kom utredningen inte med någon särskilt bra anledning
              till att man skulle införa ägarlägenheter. Det går självfallet
              att diskutera. Jag ser att bostadsrätten i väldigt stor utsträckning
              påminner om de former av ägarlägenheter som man har i andra länder.
              I bostadsrätten sätter man in ett väldigt stort eget kapital.
              Det jämställs på flera sätt med villaboendet i dag. Däremot är
              det ett mera indirekt ägande i bostadsrätten än i ägarlägenheten.
              I till exempel Finland är det systemet till förvillelse likt det
              svenska bostadsrättssystemet.
            </seg>
          </u>
          <note type="speaker" xml:id="i-a3e4e1232cde0645-0">
            Anf. 35 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-4">
            <seg xml:id="i-845ca33865b1fd06-0">
              Fru talman! Vilka åtgärder avser Miljöpartiet att vidta om Miljöpartiet
              anser att fastighetsskattefrågan borde ingå i förslaget om bostadsfinansiering?
              Vilka initiativ tänker Miljöpartiet ta i den fortsatta diskussionen
              för att det ska bli möjligt. Om Miljöpartiet inte anser att utredningen
              kom med tillräckligt bra förslag, vilka åtgärder tänker ni vidta
              om ni fortfarande tycker att det är en intressant form?
            </seg>
            <seg xml:id="i-a1511e1888c3b3ea-0">
              Jag delar alltså inte uppfattningen att bostadsrätten och ägarlägenheten
              är samma slags upplåtelseform. Det finns ingenting internationellt
              sett heller som pekar på det. Tvärtom är ägarlägenhet en mycket
              mer vanlig upplåtelseform för ägande i flerbostadshus än vad bostadsrätt
              är. Jag kunde inte uttyda vad det var som var det negativa i den
              utredning som kom och varför Miljöpartiet har ändrat uppfattning.
            </seg>
          </u>
          <note type="speaker" xml:id="i-8dfedb4b1aba8677-0">
            Anf. 36 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-5">
            <seg xml:id="i-f95517e14ddc5576-0">
              Fru talman! Vi diskuterar budgetbetänkandet, så jag tog med mig
              boken om bostadsfinansiering men inte den som brukar följa med,
              nämligen utredningen om ägarlägenheter. Att äga sin bostad har
              man alla möjligheter till i det här landet. Det är bara att slå
              upp vilken tidning som helst så hittar man en uppsjö av lägenheter
              att köpa.
            </seg>
            <seg xml:id="i-b36443b02bfc8451-0">
              Utvecklingen i bostadskön i Helsingfors visar väl, med den fördubbling
              som skett, att det är hyresrätter som människor efterfrågar. Jag
              skulle vara väldigt intresserad av att höra någon form av förklaring
              till varför man tycker att det viktigaste är att skapa mera spekulation
              i boendet i stället för att tillgodose de behov som kommer till
              uttryck i att folk faktiskt efterfrågar hyresrätter i det här
              landet.
            </seg>
          </u>
          <note type="speaker" xml:id="i-36bfe7e860a0a32a-0">
            Anf. 37 ANDERS YGEMAN (s):
          </note>
          <u who="anders_ygeman_5dc6c0" xml:id="i-66d7078f82a7e31d-0">
            <seg xml:id="i-a9b9349993019e8e-0">
              Herr talman! Det känns lite märkligt att sitta här i kammaren
              och lyssna på de borgerligas eländesbeskrivningar. Nästan allt
              är fel, och inte nog med att det är fel, alla fel är Socialdemokraternas
              och den socialdemokratiska regeringens fel. Det är inte utan att
              man anar att en valrörelse står för dörren, en valrörelse som
              tydligen inte kan vinnas utan att motståndaren målas i de svartaste
              av färger.
            </seg>
            <seg xml:id="i-8822c62b47f4f1d8-0">
              I valrörelsen för fyra år sedan lovade vi att det skulle byggas
              30 000 bostäder om året. I år byggdes det 32 000 lägenheter. Nästa
              år räknar Boverket med att det kommer att byggas 36 000 bostäder,
              betydligt fler än vad vi lovade i valet.
            </seg>
            <seg xml:id="i-cf75185b6a572554-0">
              I valrörelsen för fyra år sedan lovade vi att det skulle byggas
              fler hyreslägenheter. Innan valet, när vår huvudstad styrdes av
              Moderaterna, ivrigt påhejade av Folkpartiet och Kristdemokraterna,
              byggdes det nästan bara bostadsrätter.
            </seg>
            <seg xml:id="i-b3611a3b7bd949d2-0">
              Jag har här en tidning från den tiden, och där står det: Helsingfors
              bygger bara bostäder för de rika, 80 % är bostadsrätter. Det är
              en tidning från år 2000 och som ägs av Stenbeckskoncernen.
            </seg>
            <seg xml:id="i-0e7dd00b241e3c67-0">
              I dag är hälften av alla bostäder som byggs i huvudstaden hyresrätter.
              När man slår upp en tidning i dag kan man läsa: 15 lägenheter
              som du kan få på dagen utan att köa. Du kan få en fyrarumslägenhet
              i en av Helsingforss förorter för 6 800 kr i månaden.
            </seg>
            <seg xml:id="i-1a6d5d27e135ae51-0">
              Så ser skillnaden ut mellan socialdemokratisk och borgerlig bostadspolitik.
            </seg>
            <seg xml:id="i-9bcd8162efc454c2-0">
              Herr talman! I valrörelsen för fyra år sedan lovade vi att pressa
              ned hyrorna för nya lägenheter. Nu ser vi resultatet. Statistiska
              centralbyrån har gjort undersökningar som visar att inflyttningshyrorna
              sjönk år 2003 med 9 %. I Helsingforss län, där vi befinner oss,
              sjönk de med 13 %. Eller annorlunda uttryckt: Den som förut bara
              hade råd med en trea kan nu flytta in i en fyra. Ett extra rum
              på köpet det är effekten av socialdemokratisk bostadspolitik.
            </seg>
            <seg xml:id="i-c5514c72c3744cf4-0">
              Bostadsbyggandet ökar för nionde året i rad. På 30 platser runtom
              i vårt land har vi kunnat visa att det går att bygga bra bostäder
              till rimliga kostnader. Man får en tvåa för 4 000 och en trea
              eller fyra för 5 0006 000 kr. Men det går inte om man inte är
              beredd att bedriva en aktiv bostadspolitik. Därför är det lite
              ledsamt att här i kammaren se de borgerliga, ledda av Moderaterna,
              rösta emot nästan allt det som har lett till att bostadsbyggandet
              ökar, rösta emot allt det som har lett till att hyrorna pressats
              ned och rösta emot allt det som har lett till att vi nu har fått
              fler hyresrätter.
            </seg>
            <seg xml:id="i-c8de2a94af48edb4-0">
              Boverket granskade nyligen bostadspolitiken i en rapport som
              heter Många mål få medel , som flera här har hänvisat till. Där
              kunde Boverket konstatera att 70 % av det som byggts med hjälp
              av de bostadspolitiska åtgärderna inte hade kommit till stånd
              utan dessa åtgärder 70 %!
            </seg>
            <seg xml:id="i-93c6ad20f6561d99-0">
              Det kan vara värt att för kammaren notera vilka åtgärder vi drivit
              igenom under mandatperioden.
            </seg>
            <seg xml:id="i-314ba2170a7ce31a-0">
              Vi har drivit igenom ett investeringsbidrag för hyreslägenheter.
              Moderaterna har röstat nej.
            </seg>
            <seg xml:id="i-4784065ade3f111e-0">
              Vi har drivit igenom ett ansvar för kommunerna att ta fram planer
              för bostadsbehovet i kommunen och redovisa åtgärder för bostadsbyggande.
              Moderaterna har röstat nej.
            </seg>
            <seg xml:id="i-6958226cf948675f-0">
              Vi har drivit igenom ett investeringsbidrag för studentlägenheter.
              Moderaterna har röstat nej.
            </seg>
            <seg xml:id="i-3dae891c7f608507-0">
              Vi har drivit igenom en momssänkning för hyreslägenheter. Moderaterna
              har röstat nej.
            </seg>
            <seg xml:id="i-a1fe1ec3c2a9af7e-0">
              Det är många familjer runtom i Sverige som stolt har flyttat
              in i en nyproducerad bostad men som med moderat politik aldrig
              hade fått den chansen.
            </seg>
            <seg xml:id="i-77f0c78294317465-0">
              Många unga har kunnat flytta hemifrån men hade fortfarande bott
              hemma med moderat politik.
            </seg>
            <seg xml:id="i-fbe2397ca3be78ff-0">
              Många barnfamiljer har kunnat få ett extra rum men hade fortfarande
              varit trångbodda med moderat politik.
            </seg>
            <seg xml:id="i-7bed2915a19bb0eb-0">
              Många äldre har kunnat flytta till lättillgängliga hus med hiss
              men hade fortfarande bott i otillgängliga lägenheter med moderat
              politik.
            </seg>
            <seg xml:id="i-1a9c0df77e9cab5a-0">
              Herr talman! Bruksvärdessystemet är den svenska modellen för
              hyressättning. Det är en framgångsrik modell som gett lägre hyror
              i Sverige än i de flesta andra länder, en modell som bygger på
              ett par grundbultar, nämligen
            </seg>
            <seg xml:id="i-2d2a7c4b4d189f97-0">
              För ett halvår sedan debatterade vi här i kammaren moderata förslag
              om att införa marknadshyror. Vi menade på goda grunder att Moderaternas
              marknadshyror skulle leda till stora hyreshöjningar.
            </seg>
            <seg xml:id="i-eee65f9dd5399bae-0">
              Kungl. Tekniska högskolan har nu räknat på vilka effekter en
              marknadsprissättning på bostäder, hyreslägenheter, skulle ge.
              I en utredning har forskaren Hosan Zahir på KTH räknat ut att
              hyrorna i eftertraktade områden som Östermalm, där nästa alla
              moderata riksdagsledamöter från Helsingfors bor, skulle höjas
              med 200 %. Det kommer väl inte som någon stor överraskning.
            </seg>
            <seg xml:id="i-590595a752d58a7b-0">
              Lite mer överraskande är kanske att Kungl. Tekniska högskolan
              kommer fram till att marknadshyror skulle leda till kraftigt höjda
              hyror i mindre eftertraktade områden. I exempelvis Tensta, där
              ingen moderat riksdagsledamot bor, skulle hyrorna öka med 50 %
              tvärtemot vad de moderata förespråkarna för marknadshyror brukar
              hävda.
            </seg>
            <seg xml:id="i-eb612be9c81d7c28-0">
              Efter vår debatt i kammaren började Moderaterna dra åt sig öronen.
              Partistrategerna kom fram till att marknadshyror och stora hyreshöjningar
              skrämde bort väljare. Lösningen blev att skicka ut partiledare
              Reinfeldt i tidningen Vår bostad där han med de brunaste och mest
              förlåtande ögonen påstod att marknadshyror var ett dött ord, något
              som Moderaterna inte alls var för klara besked.
            </seg>
            <seg xml:id="i-e08e4d97cc33e9fd-0">
              Tyvärr hade inte Reinfeldt någon vidare kontakt med partikansliet,
              för samma dag på Moderaternas hemsida stod fortfarande att läsa
              att Moderaterna var för marknadshyror. Panik i partikansliet ledde
              till att alla spår av marknadshyror omedelbart raderades från
              Moderaternas hemsida.
            </seg>
            <seg xml:id="i-7e6c6ba471f4854e-0">
              Moderaternas gruppledare här i riksdagen, Mikael Odenberg, gick
              längre. Han påstod i en radiodebatt med mig att Moderaterna aldrig
              hade varit för marknadshyror. I sann sovjetisk stil hävdade han
              att det beslut som han själv varit med och fattat i riksdagen
              den 3 juni och som basunerats ut på Moderaternas hemsida sedan
              dess aldrig hade funnits.
            </seg>
            <seg xml:id="i-ed5c4b4859c43c78-0">
              Okej, kanske har Moderaterna ändrat sig. Kanske har de när det
              lackar mot jul bestämt sig för att inte höja hyrorna med ett par
              hundra procent och låta folk bo kvar i sina hyreslägenheter. Då
              borde väl Socialdemokraterna och Anders Ygeman kunna glädjas med
              Moderaterna och den moderata omsvängningen? Ja, det hade väl jag
              och Socialdemokraterna kunnat göra om det inte varit så att Moderaterna
              en månad efter Reinfeldts totalomvändning, en månad efter Odenbergs
              förkunnande i radio, lämnat in en motion till riksdagen där de
              återigen kräver marknadshyror, där de återigen vill höja hyrorna
              för hyresgästerna. I motion BoU276 som delvis behandlas i det
              här betänkandet skriver Moderaterna: Vår utgångspunkt är att prisbildningen
              så långt som möjligt ska ske på den marknad som i det här fallet
              utgörs av hyresgäster, bostadssökande och hyresvärdar.
            </seg>
            <seg xml:id="i-e43d062484506943-0">
              På mindre än ett halvår har alltså Moderaterna hunnit rösta för
              marknadshyror i riksdagen, förklarat att det var ett dött ord,
              aldrig varit för marknadshyror för att sedan återigen väcka en
              motion i riksdagen som kräver just marknadshyror. Vad ska väljarna
              tro? Varför vågar ni inte stå för er egen politik? Varför gäller
              en politik i retoriken och en politik i riksdagen? Är ni så rädda
              att väljarna ska få reda på hur ni röstar i riksdagen att ni inte
              vågar stå för politiken utanför kammaren?
            </seg>
            <seg xml:id="i-24807c8627b20d7a-0">
              Herr talman! De borgerliga ledamöterna har delvis i den här debatten
              men framför allt utanför den här kammaren valt att torgföra sin
              politik som alliansens politik. Flera av talarna tog också upp
              alliansens politik. Jag har ingenting emot det, men när man läser
              betänkandet och hör att vissa av de borgerliga ledamöterna inte
              nämner det undrar jag: Vilken allians? Den enda gemensamma uppfattning
              som kommer fram i det här betänkandet verkar vara densamma som
              regeringens utredning har kommit fram till, att räntebidraget
              ska avskaffas. Väl så långt.
            </seg>
            <seg xml:id="i-3e6cff200471b1f0-0">
              Men när det gäller mål för bostadsbyggandet har kd en reservation,
              Moderaterna en annan. Var är alliansen?
            </seg>
            <seg xml:id="i-6eb657fbad4749c1-0">
              När det gäller bostadsbidragen vill Moderaterna avskaffa dem
              och Kristdemokraterna höja dem. Var är alliansen?
            </seg>
            <seg xml:id="i-f1ebc33ca0127879-0">
              När det gäller bostadspolitikens utformning har Moderaterna en
              reservation, fp en andra, kd en tredje och Centern en fjärde.
              Var är alliansen?
            </seg>
            <seg xml:id="i-1b9c6383efcbdb3f-0">
              När det gäller studentbostäder vill c och kd ha olika varianter
              av investeringsbidrag. Moderaterna och Folkpartiet går lika självklart
              emot. Var är alliansen?
            </seg>
            <seg xml:id="i-5f1db15c7bc6b651-0">
              Så här skulle jag kunna fortsätta hela min talartid och lista
              upp reservation på reservation, men tiden räcker inte till. Jag
              kan bara konstatera att det spretar åt alla håll. Det enda alliansen
              är överens om är sådant som föreslås av regeringens egna utredningar.
            </seg>
            <seg xml:id="i-c6ade76cdbe61cd0-0">
              Det är på bostadspolitikens område precis som på så många andra
              politikområden. Det finns ingen allians.
            </seg>
            <seg xml:id="i-c8608686a28fcc5b-0">
              Herr talman! Det byggs nu 36 000 bostäder årligen i Sverige.
              Det är det högsta bostadsbyggandet på nio år. Bostadsbidraget
              har höjts. Familjerna har fått en bättre ekonomi via maxtaxan
              och barnbidragshöjningen. Det byggs, och det byggs i alla upplåtelseformer.
              Nyinflyttningshyrorna sjunker kraftigt. Du får nu en fyra för
              samma hyra som du tidigare bara fick en trea för.
            </seg>
            <seg xml:id="i-0dec018d1441a707-0">
              Mot denna politik står Moderaternas marknadshyror med flerdubblade
              hyror för vanliga människor som följd. Mot denna politik står
              den så kallade alliansen som inte är överens om mer än det som
              står i regeringens egna utredningar. Mot denna politik står förslagen
              om att riva upp alla de åtgärder som har lett till ett ökat bostadsbyggande
              och ett billigare boende. Sällan har valet varit så tydligt. Sällan
              har valet varit så enkelt.
            </seg>
          </u>
          <note xml:id="i-d17021029da76d4e-0">
            Jag yrkar bifall till förslaget i betänkandet och avslag på samtliga
            reservationer.
          </note>
          <note type="speaker" xml:id="i-088372e952d5ff2d-0">
            Anf. 38 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-09a8110ac4ff3459-5">
            <seg xml:id="i-c36eee0c8308e213-0">
              Herr talman! Sällan får man höra Anders Ygeman så engagerad i
              en debatt, men det är klart att här gäller det verkligen att se
              till att försöka täcka över splittringen i den regeringskoalition
              som vi har att beskåda framför oss. Anders Ygeman har väldigt
              medvetet valt att recensera alliansens politik i stället för att
              recensera den politik som egentligen är den enda möjliga att recensera,
              den befintliga politik som vi har framför oss i dag.
            </seg>
            <seg xml:id="i-6928bf8ee2702fc2-0">
              Han har talat om alliansens oenighet, men han har glömt att över
              huvud taget kommentera det som redan har uppenbarats i dag. Jag
              kanske kan få svar på de frågorna. Vänstern har till exempel nu
              helt plötsligt en helt annan fastighetsskattepolitik än vad regeringen
              har. De har helt andra volymmål än vad regeringen har. De vill
              ha en statlig bostadsfond med 100 miljarder från AP-fonderna.
              Står Anders Ygeman bakom denna fondsocialism? Miljöpartiet räknar
              upp ett antal punkter där man avvek från regeringens politik och
              ställde krav inför kommande förhandlingar. Det skulle jag vilja
              höra något om.
            </seg>
            <seg xml:id="i-02b60e1ba1579a3e-0">
              Socialdemokraterna har ju inget eget alternativ efter den 31
              december 2006. Osäkerheten är total om vad det är för spelregler
              som ska gälla för dem som ska bygga bostäder eller dem som ska
              äga bostäder. Om Socialdemokraterna får makten igen finns det
              inget löfte om någonting någonstans. Regeringen har inte vågat
              komma fram med ett nytt finansieringslösningssystem. Efter debatten
              i dag kan vi se att det blir väldigt komplicerat. Jag ber att
              få återvända till det i den fortsatta repliken.
            </seg>
            <seg xml:id="i-a9d975d82068e4f5-0">
              När det gäller lägenheter säger Anders Ygeman att 32 000 lägenheter
              byggs. Men man kan inte bo på en bottenplatta. Mycket är bara
              bottenplattor av detta.
            </seg>
          </u>
          <note type="speaker" xml:id="i-eb1c996679a7941a-0">
            Anf. 39 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-66d7078f82a7e31d-1">
            <seg xml:id="i-3bb5cb7594385943-0">
              Herr talman! 32 000 lägenheter har färdigställts i år, färdiga
              att flytta in i. Boverket tror att man under nästa år kommer att
              färdigställa 36 000 lägenheter, färdiga att flytta in i. Om man
              ska tro Marietta de Pourbaix-Lundin har vi under våra första två
              år byggt 66 000 lägenheter, alltså betydligt mer än vad vi lovade
              i valet.
            </seg>
            <seg xml:id="i-cb956e831cd04dda-0">
              Jag kanske inte är den rätta att ge Ragnwi Marcelind en grundkurs
              i statsvetenskap. Men det är en socialdemokratisk regering som
              styr Sverige, som har fått stöd i kammaren för sin politik i åtta
              år. Vi är stolta över den politik vi har bedrivit. Vi är inte
              nöjda, men vi är stolta över den politik vi har bedrivit som gjort
              att många människor har kunnat flytta in i ett nytt hem.
            </seg>
            <seg xml:id="i-2a605ab04140e4c3-0">
              Om Ragnwi Marcelind hade läst den propositionsförteckning som
              varje riksmöte delas ut till ledamöterna i riksdagen hade hon
              sett att vi i vår kommer att komma med en proposition om den framtida
              bostadsfinansieringen. Då kommer Marietta de Pourbaix-Lundin också
              att få möjlighet att diskutera den. Vem vet, kanske kommer du
              att ställa upp bakom de förslag som kommer om hur den framtida
              bostadsfinansieringen ska se ut. Jag tar inte det för omöjligt.
            </seg>
          </u>
          <note type="speaker" xml:id="i-538f40d3acbc44cf-0">
            Anf. 40 RAGNWI MARCELIND (kd) replik:
          </note>
          <u who="ragnwi_marcelind_7f6fdf" xml:id="i-09a8110ac4ff3459-6">
            <seg xml:id="i-74cb8e974482caa8-0">
              Herr talman! Det är ju väldigt intressant. I bostadsfinansieringsgruppens
              utlåtande säger man till och med så här: Den avreglerade kapitalmarknaden
              erbjuder i dag bostadssektorn väsentligt bättre finansiella betingelser
              än det varit möjligt att reglera eller subventionera fram.
            </seg>
            <seg xml:id="i-daba6d6223ac76a4-0">
              När Anders Ygeman skryter med att investeringsbidragen har gjort
              en så himla stor nytta är det så att för vart och ett av åren
              20032006 har regeringen anslagit 600 miljoner kronor till investeringsbidraget
              för anordnande av hyresbostäder.
            </seg>
            <seg xml:id="i-a24b30782b7295fc-0">
              Länsstyrelserna kunde bara fördela 289 miljoner. För 2005 är
              prognosen 428 miljoner. Vid årsskiftet 2005/06 uppgår de anslagna
              medlen till över 900 miljoner. Jag tror inte att de har haft den
              effekt som man skulle kunna önska.
            </seg>
            <seg xml:id="i-fd93c06fafc3d631-0">
              Jag vill återkomma till att Anders Ygeman säger att han är så
              stolt över att den socialdemokratiska regeringen styr Sverige.
              Jag vill än en gång be Anders Ygeman, som också är ledamot i bostadsutskottet
              och regeringen, att tala om för alla tv-tittare om han är nöjd
              med att 50 bostadslösa dör varje vinter på grund av att de inte
              har någon bostad. Tusentals studenter kan inte studera där de
              vill studera eller de program de vill studera därför att det inte
              finns några bostäder. Tusentals ungdomar bor kvar hos sina föräldrar
              upp i 30-årsåldern därför att det inte finns några lägenheter.
              Tusentals människor står utan bostad. 200 000 säger att man inte
              kan skaffa familj eftersom man inte har tillräckligt stor bostad.
              Pensionärer måste flytta från sina hem därför att fastighetsskatten
              är så hög att pensionen inte räcker.
            </seg>
            <seg xml:id="i-43fe54ecda377e0a-0">
              Är det det som Anders Ygeman och den socialdemokratiska regeringen
              är så himla stolta över att man vill önska väljarna god jul med
              det paketet?
            </seg>
          </u>
          <note type="speaker" xml:id="i-d608e843e787f650-0">
            Anf. 41 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-66d7078f82a7e31d-2">
            <seg xml:id="i-ebcc702630b0556f-0">
              Herr talman! Jag delar delvis Ragnwi Marcelinds problembeskrivning,
              men inte när det gäller fastighetsskatten och pensionärer. Det
              är ren lögn. Vi har en begränsningsregel som gör att ingen behöver
              betala mer än 5 % av sin inkomst i fastighetsskatt. För övrigt
              håller jag helt med. Det är en bra beskrivning av de bostadspolitiska
              problem vi har. Det är en bra beskrivning av bakgrunden till den
              politik som regeringen har bedrivit som har lett till att vi nu
              bygger 36 000 bostäder om året och som gör att det nu är lättare
              att få bostad på nästan alla studentorter.
            </seg>
            <seg xml:id="i-69b7feaf78f179d2-0">
              Ragnwi Marcelind har ju ingen politik som skulle kunna hjälpa
              studenterna. Du går ju emot alla de åtgärder som har lett till
              det största bostadsbyggandet på nio år och alla de åtgärder som
              har lett till att studentbostadsbyggandet har kommit i gång. Jag
              påminner om löpsedeln som talade om hur det såg ut när Ragnwi
              Marcelinds partikamrater styrde huvudstaden: Helsingfors bygger
              bostäder bara för de rika, 80 % bostadsrätter. Så såg det ut när
              Kristdemokraterna satt vid det bostadspolitiska rodret i Helsingfors.
            </seg>
            <seg xml:id="i-08e09aed813a4a94-0">
              Nu byggs det hyresrätter. 51 % av det som byggs i huvudstaden
              är hyresrätter. Sanningen är att det finns en politik för fler
              bostäder och den bedrivs av Socialdemokraterna, delvis med stöd
              av Vänstern och Miljöpartiet.
            </seg>
          </u>
          <note type="speaker" xml:id="i-fc5b7306d7ed070a-0">
            Anf. 42 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_057244" xml:id="i-7aef6afe804d819b-5">
            <seg xml:id="i-81ba31947d99ddd5-0">
              Herr talman! Jag skulle också uppgivet kunna utropa: Var är vänsterkartellen?
              I det här betänkandet finns det sammanlagt åtta reservationer
              från Miljöpartiet och Vänsterpartiet. Ni sitter i en form av regering
              tillsammans och ändå finns de här reservationerna.
            </seg>
            <seg xml:id="i-fe301f664a92a3dc-0">
              Jag befarade just detta att Anders Ygeman skulle slå sig för
              bröstet och säga att det byggs tack vare regeringen och alla de
              förslag som man har drivit igenom i riksdagen. Så är det inte.
              Om Anders Ygeman har lyssnat på mitt anförande eller läser i protokollet
              sedan kan han konstatera det. Det som har byggts har byggts utan
              några subventioner över huvud taget. De 66 000 bostäder som jag
              pratade om är på tre år, inte två år.
            </seg>
            <seg xml:id="i-260ca82ac1784beb-0">
              Anders Ygeman försöker göra sig lustig över Moderaternas förslag
              när det gäller hur man ska sätta hyran. Vi har nog egentligen
              sagt samma sak hela tiden. Vi vill att Hyressättningsutredningen
              trepartsöverenskommelsen ska gå igenom. Jag kan läsa ur våra motioner;
              det gjorde ju Anders Ygeman.
            </seg>
            <seg xml:id="i-a53d554daba26303-0">
              Vi vill att bruksvärdessystemet återförs i den ordning som gällde
              när det infördes 1968. Jämförelseunderlaget vid bruksvärdesprövning
              blir större eftersom vi vill att allmännyttan inte ska vara hyresledande
              utan att även andra bostäder ska få ingå. Vi vill också på det
              här sättet eliminera möjligheten för politiskt styrda hyror. Det
              har man i dag.
            </seg>
            <seg xml:id="i-1ced0abf628c4962-0">
              Jag tycker inte att det är något att bli så himla upprörd över
              som Anders Ygeman blir. Jag vill fråga Anders Ygeman om det framtida
              bostadsfinansieringssystemet. Jag tycker att vi kan kräva att
              få en liten hint om vart det lutar i dag med tanke på Vänsterns
              förslag att ta pensionärernas pengar till bostadsbyggande.
            </seg>
          </u>
          <note type="speaker" xml:id="i-5a42b58fa95a7d1f-0">
            Anf. 43 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-66d7078f82a7e31d-3">
            <seg xml:id="i-770eab73eeb4fa77-0">
              Herr talman! Det finns ingen vänsterkartell. Det har aldrig funnits
              någon. Jag eftersträvar en socialdemokratisk regering. Sverige
              har en socialdemokratisk regering. Vi har med starkt stöd av Vänstern
              och Miljöpartiet kunnat leverera en bostadspolitik där bostadsbyggandet
              har ökat nio år i rad.
            </seg>
            <seg xml:id="i-8c37e44b22974e8c-0">
              Om man vill ha en hint om hur den framtida bostadsfinansieringen
              ska se ut kan man se på det system vi har i dag. Det är ungefär
              den volym vi kommer att ha. Som jag har sagt, tror jag att vi
              kommer att göra om räntebidragen kanske till investeringsbidrag,
              kanske till något annat. Vi återkommer till den frågan i propositionsförteckningen
              i vår.
            </seg>
            <seg xml:id="i-ce560f8e73ddffae-0">
              Ni har ju i riksdagen röstat för marknadshyror. Det du säger
              nu är ju marknadshyror. Ni vill att hyran ska sättas på en marknad.
              Det citerade jag ur den moderata reservationen. Ni vill avskaffa
              taket för hyreshöjningar, nämligen allmännyttans bruksvärdesnormerande
              roll. Då finns det inget tak för hur hög hyran kan bli. Då blir
              det som man har forskat fram på Kungl. Tekniska högskolan. Då
              höjs hyran med 50 % i Tensta och med 200 % på Östermalm. Det är
              det som väljarna är oroliga för.
            </seg>
            <seg xml:id="i-8e61aebca473a81c-0">
              När ni står här i riksdagens talarstol går det jättebra att vara
              för marknadshyror. När ni röstar i riksdagen röstar ni för marknadshyror.
              När ni går ut i tidningen Vår bostad är det ett dött ord. När
              er gruppledare, Mikael Odenberg, debatterar med mig i radio säger
              han om det förslag som han själv har röstat för i riksdagen att
              det aldrig har funnits.
            </seg>
            <seg xml:id="i-dee014d7b62adf75-0">
              Varför kan ni inte möta väljarna och stå upp för er politik?
            </seg>
            <seg xml:id="i-f5b4c97636ccd3e9-0">
              Om ni tror vilket många moderater gör att det blir bättre med
              marknadshyror, kan ni då inte bara stå för det?
            </seg>
          </u>
          <note type="speaker" xml:id="i-4b515579c99d3b46-0">
            Anf. 44 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_057244" xml:id="i-7aef6afe804d819b-6">
            <seg xml:id="i-3693672c41e1a624-0">
              Herr talman! Jag vill egentligen inte läsa innantill, men jag
              ska läsa ur vår motion igen: De så kallade bruksvärdesreglerna
              är inte ett hyressättningssystem utan spärregler mot oskäliga
              hyreshöjningar. Bruksvärdesreglerna säger ingenting om vilka hyresskillnader
              som kan vara skäliga mellan lägenheter med olika bruksvärde.
            </seg>
            <seg xml:id="i-8584a2632be91b74-0">
              Det är inte på det sätt som Anders Ygeman försöker säga. Det
              är en hyresförhandlingsfråga. Vi säger att allmännyttan inte ska
              vara hyresnormerande.
            </seg>
            <seg xml:id="i-f7e5b05d7b4e3bf0-0">
              Herr talman! Jag kan konstatera att Anders Ygeman försöker säga
              att det är Socialdemokraterna som styr. Det är det inte. Ni sitter
              vid makten av ett enda skäl, nämligen att Vänstern och Miljöpartiet
              stöder er. De har varit era trogna stödpartier hela tiden, trots
              att de kritiserar er och låtsas att de är i opposition, vilket
              de egentligen inte är.
            </seg>
            <seg xml:id="i-940aba0825a20401-0">
              Jag frågar åter Anders Ygeman, och önskar ett svar, vad han anser
              om Vänsterpartiets förslag att använda pensionärernas pengar för
              att finansiera bostadsbyggandet och ombyggnaden av bostäder. Det
              skulle jag vilja veta.
            </seg>
            <seg xml:id="i-3fa643a66b5008d0-0">
              Jag kan också konstatera att Anders Ygeman har suttit vid makten
              de senaste tolv åren. Socialdemokraterna har suttit vid makten
              65 av 74 år. Vi ser hur det ser ut i dag. I Helsingforss stad
              har vi en bostadskö på 132 000 människor. Den har ökat med 40
              000 sedan förra året.
            </seg>
            <seg xml:id="i-6db50e356d57ded2-0">
              Vem sitter vid makten i Helsingforss stad? Det ska vi visserligen
              inte debattera här, men det är Socialdemokraterna. Vi har facit
              i hand på en socialdemokratisk politik i stort och en socialdemokratisk
              politik när det gäller bostäder.
            </seg>
          </u>
          <note type="speaker" xml:id="i-893589f35f86d397-0">
            Anf. 45 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-66d7078f82a7e31d-4">
            <seg xml:id="i-7113b4b951074c2c-0">
              Herr talman! Vi börjar med Helsingforss stad. Så här ser det
              ut i dag: Du kan få en lägenhet på dagen. Du kan få en attraktiv
              lägenhet med ett eller två års kötid. Kötiden i bostadsförmedlingen
              har halverats. Det är också skälet till att människor ställer
              sig i kö. Man vet att det går att få en bostad. Jag kan byta min
              bostad till ett annat boende. Det är det som har lett till att
              folk ställer sig i bostadskö. Det ser inte ut som när Moderaterna
              styrde Helsingfors då det bara byggdes bostäder för de rika då
              80 % av nyproduktionen var borätter, som det stod i Stenbecks
              tidning.
            </seg>
            <seg xml:id="i-95deeae91dff6307-0">
              Kanske ska vi också reda ut hur hyressystemet i Sverige fungerar.
              Det finns bara en spärr mot oskäliga hyror, och det är bruksvärdessystemets
              normerande roll. Tar man bort detta system tar man bort den spärren.
              Det innebär att vi får samma hyressystem som för lokalhyror, nämligen
              att hyrorna saxas upp från år till år. Det kommer att gå lite
              långsammare än för lokaler eftersom man har en annorlunda form
              av besittningsskydd, med vi kommer att komma till samma hyresnivåer
              som för lokaler.
            </seg>
            <seg xml:id="i-e7547a198de15751-0">
              Hyreshöjningar på 200 % på Östermalm och 50 % i Tensta är ingenting
              som jag har kommit på. Det är Kungl. Tekniska högskolan som säger
              att om man sätter hyrorna på den marknad som består av hyresgäster
              och fastighetsägare, som ni säger i er motion, kommer hyrorna
              i Helsingfors att höjas med mellan 50 % och 200 %. Vore det inte
              ärligare om ni gick ut till väljarna och stod för er egen politik?
              Rösta på Moderaterna! Då får ni en rejäl hyreshöjning i julklapp.
            </seg>
          </u>
          <note type="speaker" xml:id="i-ac3ad65fa5742994-0">
            Anf. 46 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-5">
            <seg xml:id="i-12443d310339cfb7-0">
              Herr talman! Först vill jag ställa en kontrollfråga till Anders
              Ygeman. När han anger de här siffrorna för nyproduktion säger
              han att det är inflyttningsklara bostäder, det vill säga att man
              kan flytta in, möblera och bo i lägenheterna. Jag kan konstatera
              utifrån betänkandet och budgetpropositionen att Boverket säger
              att detta är prognoser för produktionen.
            </seg>
            <seg xml:id="i-626b1baa350a88c0-0">
              Varför är frågan viktig? Jo, på grund av alla överklaganden,
              Anders Ygeman regeringen har ett par hundra överklaganden, och
              det ligger 60 hos länsstyrelsen har vi också i tidningarna kunnat
              följa debatten om att man stoppar byggandet. Mängder av aktörer
              hör av sig och undrar varför inte bostadspolitikerna som har makten
              engagerar sig i att se till att dessa bostäder byggs.
            </seg>
            <seg xml:id="i-926d2ff38965a4df-0">
              Vad tänker Anders Ygeman göra åt att dessa så kallade prognostiserade
              bostäder faktiskt stoppas i mycket stor utsträckning? Där är,
              inte minst i Anders Ygemans egen hemstad Helsingfors, bullerproblematiken
              ett typexempel. Alla väntar på någon form av beslut som kan vara
              prejudicerande så att man vet hur man ska hantera detta. Vad är
              ditt förslag för att faktiskt också komma i gång med byggandet
              av dessa prognostiserade bostäder?
            </seg>
            <seg xml:id="i-139559364a356472-0">
              Det andra är detta med hyressättningssystemet. Anders Ygeman
              har inte ställt frågan till oss, men jag tar i alla fall tillfället
              i akt att svara på den. Folkpartiet står upp för bruksvärdessystemet.
              Vi anser att hyresförhandlingslagen ska kvarstå. Vi anser att
              det handlar om att ha fria förhandlingar på hyresmarknaden.
            </seg>
            <seg xml:id="i-399b68303aca4d20-0">
              Vi är däremot också för att reformera hyressättningssystemet
              för nyproduktion. Jag trodde att Anders Ygeman också var för det.
              Där vill jag ha ett svar i dag, för nu blir jag osäker. En del
              av dessa stoppade bostäder hänger ju ihop med att man inte vet
              vilken hyra som gäller när spaden ska sättas i backen, och då
              stoppas produktionen. Vad är Anders Ygemans svar på det?
            </seg>
            <seg xml:id="i-7446ce47ecce58eb-0">
              Sedan vill jag ta upp detta med konsumentmakt och ägande. Vad
              tänker ni göra för att även personer med utländsk bakgrund ska
              kunna få äga sin bostad?
            </seg>
          </u>
          <note type="speaker" xml:id="i-5d79b8c04c4f8ee3-0">
            Anf. 47 ANDERS YGEMAN (s) replik:
          </note>
          <u who="anders_ygeman_5dc6c0" next="cont" xml:id="i-dd8d4d05b9ee1aef-0">
            <seg xml:id="i-4250803b36aa01ae-0">
              Herr talman! Jag hoppas att jag under denna tid ska hinna besvara
              alla tre frågorna, som jag uppfattade dem.
            </seg>
            <seg xml:id="i-1d7ccaa9c4e2f1e1-0">
              Den första var kontrollfrågan om de lägenheter som jag tog upp
              som nyproduktion var prognostiserade eller inflyttningsklara.
              Där måste jag erkänna att tre fjärdedelar av de 32 000 jag nämnde
              redan är inflyttade. Det gäller årets produktion. Det jag sade
              om 2006 är naturligtvis prognosen. Det finns inga inflyttningsklara
              lägenheter nästa år eftersom vi inte är där än. Däremot tar ju
              prognosen hänsyn till överklaganden och allt sådant. Det finns
              alltså väsentligt fler än 36 000 lägenheter i pipeline.
            </seg>
            <seg xml:id="i-2833644bb3934ed0-0">
              Det vi ser runtom i Sverige är också att handläggningstiderna
              minskar dramatiskt på våra länsstyrelser när det gäller överklaganden.
              Det är tack vare ett aktivt beslut i regeringen om att man ska
              prioritera bostäder och hyresrättsboenden. Därför har handläggningstiderna
              sjunkit dramatiskt.
            </seg>
            <seg xml:id="i-5f4fe191d67dcb48-0">
              Nina Lundström frågar mig om jag är för trepartsöverenskommelsen
              om reformerad hyressättning. Ja, det är jag, till hundra procent.
              Det gäller även reformeringen av nyinflyttningshyrorna. Om man
              förhandlar om hyran med en hyresgästförening ska man inte kunna
              få den hyran omprövad i domstol. Det står jag bakom till hundra
              procent. Jag tror att det är ett viktigt steg för att den som
              bygger bostäder också ska kunna veta vilka hyror det går att få
              ut.
            </seg>
            <seg xml:id="i-037849ebb10a0fd1-0">
              Däremot är jag inte för att man skulle ha marknadshyror när det
              gäller nyinflyttningshyrorna. Det tror jag skulle leda snett.
            </seg>
            <seg xml:id="i-8fa134a8e5fdb5b4-0">
              Det var väl de tre frågorna. Eller glömde jag någon fråga?
            </seg>
          </u>
          <note xml:id="i-3f2293978d7b1527-0">
            (NINA LUNDSTRÖM (fp): Ja, ägandet.)
          </note>
          <u who="anders_ygeman_5dc6c0" prev="cont" xml:id="i-50cb4b14c4b7ed28-0">
            <seg xml:id="i-1fb1714562722223-0">
              Ägandet var det ja! Jag tror att vi i dag ser banker som missgynnar
              folk med utländsk bakgrund. Jag tror att vi måste gå in med statliga
              insatser för att garantera att människor med låg inkomst eller
              utländsk bakgrund får banklån på samma villkor som alla andra
              människor. Jag tror inte att den fria bankmarknaden i dag klarar
              av det, tyvärr. Det såg vi exempelvis i Rinkeby när radhusen byggdes
              där.
            </seg>
          </u>
          <note type="speaker" xml:id="i-0025cd39d8badded-0">
            Anf. 48 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-6">
            <seg xml:id="i-9e759dc5c39c96bb-0">
              Herr talman! Jag tycker ändå att Anders Ygeman precis har bekräftat
              bilden att det måste till ytterligare åtgärder för att det ska
              kunna byggas bostäder långsiktigt. Jag kan konstatera att det
              i budgetpropositionen sägs följande: Trots att bostadsbyggandet
              har ökat de senaste åren har det fortfarande inte nått upp till
              de nivåer som krävs för att möta efterfrågan.
            </seg>
            <seg xml:id="i-0964faf93ebda380-0">
              Det finns ett antal hinder. Vi har i den här debatten försökt
              påvisa att när det gäller dessa hinder måste riksdagen agera.
              Jag hoppas att Anders Ygeman också kommer att fullfölja så att
              det blir skarpa förslag.
            </seg>
            <seg xml:id="i-c5f09e3cebf29fb9-0">
              Vad gäller ägandet är förstås diskrimineringen jätteviktig. Folkpartiet
              vill ha en enhetlig diskrimineringslagstiftning som gäller alla.
              Jag kan konstatera att ägandet bland kvinnor med utländsk bakgrund
              är 30,9 % och bland svenska kvinnor 50,7 %. För män med utländsk
              bakgrund är siffran 34,8 % och för svenska män 54,3 %.
            </seg>
            <seg xml:id="i-269846d5f286fc62-0">
              Vi vill skapa möjligheter att äga sina bostäder också i förorter
              där man inte i dag har den möjligheten. Jag vill höra om Anders
              Ygeman tänker bidra eller om det uteslutande är diskrimineringsfrågorna
              som det handlar om.
            </seg>
            <seg xml:id="i-742a7ab38078423d-0">
              Det andra är att införa ägarlägenheter. Jag tror att det finns
              ett stort intresse för detta i Rosengård liksom i många andra
              förorter. Det är en internationellt erkänd upplåtelseform. Vad
              tänker Anders Ygeman göra i det avseendet?
            </seg>
            <seg xml:id="i-d7afa4bc8e55285e-0">
              Vi väntar ju på de legala förutsättningarna. Visst är bostadsfinansieringsfrågan
              en viktig fråga för riksdagen, men det legala ramverket, lagstiftningen,
              förhindrar dessa möjligheter. Det handlar om hyressättningssystemet,
              upplåtelseformerna, att se till att fler kan äga sin bostad, att
              ta bort tillståndsprövningen så att man också i dessa förorter
              kan använda sig av möjligheten att bilda bostadsrättsföreningar
              samt att se till att vi fullföljer det som är riksdagens roll.
              Ansvaret är delat mellan kommunerna och riksdagen, men riksdagen
              kan göra oerhört mycket mer.
            </seg>
            <seg xml:id="i-8a0316bff6ba8acd-0">
              Ni sitter i majoritet, Anders Ygeman. Ni har regeringen. När
              kommer propositionerna?
            </seg>
          </u>
          <note type="speaker" xml:id="i-8f3b140987a6181a-0">
            Anf. 49 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-66d7078f82a7e31d-5">
            <seg xml:id="i-b3187d761e998749-0">
              Herr talman! Man får inte glömma att vi har gjort ganska mycket
              under den här perioden. Jag var inne på det i mitt anförande.
              Vi har infört tredimensionell fastighetsbildning, investeringsbidraget
              och en massa andra saker som har möjliggjort den kraftiga ökning
              av bostadsbyggandet som har skett. Vi får inte glömma att bostadsbyggandet
              i Sverige har ökat nio år i rad. Vi fick en liten dipp efter 19911994.
              Sedan tog det något år, och så svängde bostadsbyggandet upp och
              har nu ökat nio år i rad.
            </seg>
            <seg xml:id="i-564ce6a43df502b0-0">
              Sedan tror jag att Socialdemokraterna och Folkpartiet ändå är
              hyfsat överens om problembilden när det gäller att ytterligare
              öka bostadsbyggandet och ytterligare underlätta för byggandet.
              Jag tror att vi måste reformera plan- och bygglagen. Vad jag har
              förstått har vi varit ganska överens i den utredningen. Vi måste
              få till ett långsiktigt bostadsfinansieringssystem. Det kommer
              att presenteras för riksdagen under våren.
            </seg>
            <seg xml:id="i-e9707d903294d2ab-0">
              Om fler människor ska kunna äga sin lägenhet, sin bostad eller
              sin villa tror jag att det viktigaste är att man har ekonomi och
              möjlighet att göra det. Där ser jag de lägsta räntorna i mannaminne
              i Sverige, som är effekten av en framgångsrik ekonomisk politik,
              som det kanske viktigaste bidraget. För dem med de lägsta inkomsterna
              tror jag att vi måste vara beredda att diskutera kreditgarantier,
              att staten faktiskt ställer upp för dem som bankerna i dag menar
              inte klarar av risken med att äga sin egen lägenhet.
            </seg>
            <seg xml:id="i-bcb868fc36225c3a-0">
              Jag tror däremot inte, och det är en tydlig skillnad mot Folkpartiet,
              att vi ska göra det lättare för människor att äga sin lägenhet
              genom att hyresrätter ombildas till bostadsrätter. Vi har en extremt
              stor efterfrågan på hyresrätter. Jag tror att det behövs fler
              både hyresrätter och bostadsrätter. Vill man tillföra nya lägenheter
              eller nya villor med äganderätt i våra förortsområden ska det
              ske genom nyproduktion, på samma sätt som jag tror att vi i våra
              mest utpräglade villa- och bostadsrättsområden måste tillföra
              nya hyresrätter genom nyproduktion. Bara så kan vi bryta segregationen.
            </seg>
          </u>
          <note type="speaker" xml:id="i-33e8b2327ea7e782-0">
            Anf. 50 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-474bf0eadd2e8dfc-2">
            <seg xml:id="i-9a9e9783210c6cd3-0">
              Herr talman! Jag tycker att det är väldigt intressant med bostadspolitik.
              Jag tycker också att det är väldigt intressant att man i debatter,
              bland annat i massmedierna, kan se ett större intresse för bostadspolitiken
              nu. Därför har jag följt den debatt som har förts i bland annat
              Byggindustrin. Ur novembernumret 2005 ska jag be att få läsa:
              Det är anmärkningsvärt att regeringen verkar anse att vi redan
              i dag bygger i en takt som motsvarar människors efterfrågan. Har
              regeringen verkligen kontakt med utvecklingen på bostadsmarknaden?
            </seg>
            <seg xml:id="i-ade62739490d9681-0">
              Det finns en mängd olika källor som talar emot regeringens tolkning
              av verkligheten. En del av källorna har dessutom nära anknytning
              till regeringen. Sverige halkar efter.
            </seg>
            <seg xml:id="i-8eb043867ead9270-0">
              Regeringens expertmyndighet Boverket noterar i rapporten Bostadsmarknaden
              år 20052006 att 111 kommuner uppger sig ha brist på bostäder.
              I dessa kommuner bor ungefär 60 % av landets befolkning. År 1999
              hade 11 kommuner brist på bostäder. Bristen har ökat med 900 %
              på sex år.
            </seg>
            <seg xml:id="i-b8c617d40d378dc4-0">
              Hyresgästföreningen uppger i sin nya rapport Unga vuxnas boende:
              förändringar i riket 19972005 att det skulle behövas ungefär 110
              000 bostäder för att tillfredsställa de ungas efterfrågan.
            </seg>
            <seg xml:id="i-da991f333a5ce6fe-0">
              Enligt BI:s prognos påbörjas i år 31 000 bostäder i Sverige.
              Men bortsett från svackan det senaste decenniet är det bara under
              två år sedan andra världskriget som vi byggt färre bostäder än
              i dag.
            </seg>
            <seg xml:id="i-15497bdbe04df705-0">
              Jag undrar vad Anders Ygeman har för kommentar. Det är ändå byggindustrin
              som säger detta.
            </seg>
          </u>
          <note type="speaker" xml:id="i-1ac0211f20889042-0">
            Anf. 51 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-66d7078f82a7e31d-6">
            <seg xml:id="i-bc71f027bde08845-0">
              Herr talman! Det här blir helt förvirrat. Flera stycken talare
              har här i kammaren redovisat Boverkets statistik. Antingen har
              ni inte läst statistiken eller också försöker ni medvetet föra
              kammaren bakom ljuset. Ni beskriver ju inte den fråga som ställts
              i undersökningen, nämligen: Finns det i någon del av den kommun
              du bor i någon brist? Då svarar 111 kommuner ja. Det innebär ju
              inte att bostadsbristen har ökat med 900 %. Det är nonsens.
            </seg>
            <seg xml:id="i-598676756574a96d-0">
              Jag är, herr talman, förvånad över att inte 290 kommuner uppger
              att de har bostadsbrist någonstans i kommunen. Det räcker med
              att det på Kungsgatan finns åtta lägenheter och nio som vill bo
              där så har man enligt Boverkets statistik brist i kommunen.
            </seg>
            <seg xml:id="i-a3a1f28d6e788647-0">
              Varför redovisar ni inte i stället hur det ser ut på bostadsmarknaden
              i Sverige, där fler och fler flyttar in i nya bostäder. Rigmor
              Stenmark säger att det inte har byggts så här lite sedan andra
              världskriget. Bostadsbyggandet har ökat nio år i rad. Det byggs
              36 000 lägenheter om året från nästa år.
            </seg>
            <seg xml:id="i-7d1a28235035c08a-0">
              Om ni inte tror mig som socialdemokrat kan jag referera till
              Fredrik Reinfeldt. Om man röstar på Rigmor Stenmark ska ju Fredrik
              Reinfeldt bli statsminister. Så här säger han i Vår bostad för
              bara några månader sedan: Nu fungerar marknaden på bästa sätt.
              Vi bygger för behoven. Vi bygger där folk vill bo, och vi bygger
              som de vill bo. Så beskriver Fredrik Reinfeldt bostadssituationen
              i Sverige.
            </seg>
          </u>
          <note type="speaker" xml:id="i-cabcb29558281920-0">
            Anf. 52 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-474bf0eadd2e8dfc-3">
            <seg xml:id="i-f5f8a612e29d9b00-0">
              Herr talman! Det är roligt med bostadspolitik, till och med så
              roligt att talmannen brister i skratt när Anders Ygeman står i
              talarstolen. Det tycker jag är ett bra betyg.
            </seg>
            <seg xml:id="i-b54b31efe24f5e3a-0">
              Det är faktiskt inte jag som talar om de här siffrorna. Jag tänkte
              att det kanske skulle vara lite starkare om Anders Ygeman fick
              det direkt från vd:n för Sveriges Byggindustrier som har tagit
              fram de uppgifter jag läste.
            </seg>
            <seg xml:id="i-2182e1ec302f708c-0">
              Det är faktiskt så att det inte byggs tillräckligt i Sverige.
              Det går ju inte att komma ifrån den frågan. Det är problem, Anders
              Ygeman. Och det finns någonting i Sverige som är utanför Helsingforss
              tunnlar. Vi måste se hela Sverige. Det är faktiskt ett problem
              ute på landsbygden att man inte får tillräckligt med lån så att
              man kan bygga. Många ungdomar flyttar hem till landsbygden, vill
              inget hellre. Blunda inte för problemet, Anders Ygeman, för ser
              man inte problemen kan man aldrig lösa dem.
            </seg>
            <seg xml:id="i-f25aca9610bafbac-0">
              Anders Ygeman säger att man inte har någon kartell med Miljöpartiet
              och Vänsterpartiet. Men strunta i dem då! Strunta i dem, Anders
              Ygeman. Jag skulle vilja säga det till svenska folket också. Strunta
              i Miljöpartiet, Vänsterpartiet och Socialdemokraterna! Vi är fyra
              olika politiska partier som gärna vill bilda en allians och bilda
              en borgerlig regering efter valet. För närvarande har vi inte
              den regeringen. För närvarande är det en halv socialdemokratisk
              regering som inte ens orkar se problemen.
            </seg>
          </u>
          <note type="speaker" xml:id="i-099b688c129944d3-0">
            Anf. 53 ANDERS YGEMAN (s) replik:
          </note>
          <u who="anders_ygeman_5dc6c0" xml:id="i-66d7078f82a7e31d-7">
            <seg xml:id="i-f99384a82d243d6c-0">
              Herr talman! De statsvetenskapliga studierna verkar vara begränsade
              på den borgerliga fronten. Vi har en socialdemokratisk regering
              bestående av 22 socialdemokrater, 22 medlemmar i det socialdemokratiska
              partiet. De regerar. Vi har ett stöd i riksdagen framför allt
              av de kompetenta Vänsterpartiet och Miljöpartiet men även av andra
              partier. Jag vet att för flera av de saker vi har fört fram i
              bostadsutskottet har vi haft Rigmor Stenmarks stöd. Det tackar
              vi för. Så fungerar det i en parlamentarisk demokrati.
            </seg>
            <seg xml:id="i-894e2878581f595e-0">
              Men jämför man den politik vi bedriver med det som Rigmor Stenmark
              kallar alliansens är det som Hasse Alfredsson sade: Det är som
              en påse. Den är tom tills man fyller den med innehåll. Här är
              det ännu värre. Det spretar åt alla håll. Ni är inte överens om
              någonting annat än det som regeringens egen utredning är överens
              om. Hur ska väljarna kunna ta det på allvar?
            </seg>
            <seg xml:id="i-ac39549d78bd2982-0">
              Sedan ska jag vara ense med Rigmor Stenmark om en sak. Det är
              att det behöver byggas mer. Vi har nått 36 000 lägenheter om året.
              Vi kanske måste upp till 40 000 lägenheter om året. Inget problem!
              Men kom inte och säg att bostadsbristen har ökat med 900 %, att
              det skulle vara skriande brist på bostäder i 111 kommuner. Det
              är inte sant. Det är en lögnaktig beskrivning av verkligheten.
            </seg>
            <seg xml:id="i-04c12d4d74201867-0">
              Bostadsbyggandet i Sverige har enligt den officiella statistiken
              utgiven av Statistiska centralbyrån ökat nio år i rad. Vi har
              i dag det högsta bostadsbyggandet på nio år. Det kommer enligt
              Boverkets prognoser att öka nästa år. Då har vi det högsta bostadsbyggandet
              på tio år i Sverige. Mot det står en splittrad så kallad allians
              utan några skarpa förslag på förändringar. Man vill bara riva
              ned alla de förslag som har lett till det högsta bostadsbyggandet
              på ett helt decennium. Väljarna måste känna oro för att ni skulle
              få något ansvar för den svenska bostadspolitiken.
            </seg>
          </u>
          <note type="speaker" xml:id="i-e92a641058fda0b1-0">
            Anf. 54 CARL-AXEL ROSLUND (m):
          </note>
          <u who="carl-axel_roslund_eaede0" xml:id="i-f4d8dcfecfc5856c-0">
            <seg xml:id="i-5a20237bdc9512f5-0">
              Herr talman! Det är inte lätt att komma efter Anders Ygeman.
              Han är rolig att lyssna på, och det är inte jag, speciellt inte
              när jag ska prata om ett stort och allvarligt problem, nämligen
              segregationen.
            </seg>
            <seg xml:id="i-d7c00c67f799bb58-0">
              Jag är rädd för, herr talman, att jag kanske drar över någon
              minut. Jag hoppas att det ursäktas.
            </seg>
            <seg xml:id="i-57702189852c8fa1-0">
              Segregationen är ju ett av våra allra största problem, tillsammans
              med arbetslösheten. Vi vet vad som följer i segregationens spår,
              kriminalitet, utanförskap, utslagning och så vidare. Jag kan ta
              min egen kommun Malmö som exempel. Där är segregationen förfärande.
            </seg>
            <seg xml:id="i-9488f936c58cae09-0">
              Vi kan se på skolsituationen att det är betydligt tuffare klimat
              i de östra och södra delarna av Malmö än det är i de västra delarna
              där det är ett riktigt bra klimat. Vi kan se det i skillnader
              i arbetslöshet. Vi kan se det i skillnader i hälsotillstånd och
              missbruksberoende mellan olika stadsdelar. Herr talman! Till och
              med levnadsåldern skiljer flera år mellan olika stadsdelar i Malmö.
              Segregationen är ett jätteproblem.
            </seg>
            <seg xml:id="i-909562bfafa6a865-0">
              Vad ska man då göra? En sak borde vi rimligtvis ha lärt oss.
              Man kan inte bygga bort segregation. Man kan inte bygga bort den.
              Socialdemokraterna har försökt. Herregud, hur många miljarder
              har man inte plöjt ned i miljonprogrammen i ett försök att komma
              till rätta med sådant här. Men det blandar ju inte människorna
              för att man bygger om bostadsområdena. Det blandar inte människorna.
              Man kan alltså inte bygga bort detta. Men man kan hindra att segregation
              byggs in.
            </seg>
            <seg xml:id="i-583081dce3d908e6-0">
              Hur ska man då göra? Jo, då ska man göra som vi säger: blanda
              boendeformer, blanda ägandeformer, blanda villor och flerfamiljshus,
              blanda ägarlägenheter, bostadsrätter och hyresrätter när man bygger
              nytt.
            </seg>
            <seg xml:id="i-8d876b81b0d92508-0">
              Hur ska man då göra i de befintliga områdena? Jo, man ska naturligtvis
              släppa fram människornas egen längtan efter att äga någonting,
              och man måste tillåta olika ägarformer i förortsområdena. Det
              är den enda möjligheten att få en blandning till stånd, säger
              vi.
            </seg>
            <seg xml:id="i-63f8f0f55c4ed41d-0">
              Herr talman! I den gamla staden, staden före förorternas tid,
              hade vi en naturlig blandning. Jag är lyckligt lottad som har
              vuxit upp i den gamla staden mitt inne i centrum. Där hade vi
              den här blandningen naturligt. Den fanns i kvartersstrukturen.
              De som hade väldigt gott om pengar bodde i stora lägenheter ut
              mot gatan, och vi som hade mindre pengar att röra oss med bodde
              i mindre lägenheter in mot gården. Det var på många sätt en oerhört
              lycklig tid. Jag lekte med direktörens grabbar utan att känna
              minsta lilla utanförskap eller segregation.
            </seg>
            <seg xml:id="i-6cf714cb32af5edd-0">
              Tro nu inte för en sekund, vare sig herr talman eller någon annan,
              att jag förespråkar en återgång till den tiden. Men allting var
              ju inte dåligt förr, och vi måste lära oss att ta till vara det
              som var bra. Det fanns en tid när vi naturligt bodde blandat,
              och vi måste komma tillbaka till den situationen igen. Vi ska
              helt enkelt överföra den naturliga blandningen till den moderna
              tiden, och då måste vi släppa fram och tillåta att människor själva
              tar över och äger sina bostäder ute i förortsområdena. Socialdemokraterna
              säger hela tiden nej till det här. För oss, herr talman, är detta
              elementa.
            </seg>
            <seg xml:id="i-9a206ac8febd9ba7-0">
              För ett halvår sedan var hela bostadsutskottet på Irland och
              studerade deras bostadspolitik. De hade kristallklart klart för
              sig att vi måste blanda boende- och ägarformer. De gick så oerhört
              drastiskt till väga att de rev ned hela jättelika bostadsområden
              för att bygga upp någonting nytt. Man rev ned hela områden i storleksklass
              med Rosengård och bygger sedan upp nytt. Det väsentligaste syftet
              med detta var att blanda boende- och ägarformer. Man hade allt,
              man hade hyresrätt och till och med det som kallas för social
              housing , man hade ägarlägenheter och bostadsrätter. Och hela
              tiden tryckte samhället på och uppmuntrade att människorna själva
              skulle kunna bli ägare till sina lägenheter. Även de som var väldigt
              fattiga hade genom olika system en möjlighet att på 2030 år själva
              ta över sina lägenheter. Så gör man på Irland. Och man har gått
              från att ha varit ett fattigt land till att vara världens näst
              rikaste land i dag. I Sverige har vi regelstyrningar, förbud och
              stopplagar som hindrar varje sådan här utveckling.
            </seg>
            <seg xml:id="i-33a53d3d6a188a4b-0">
              Herr talman! Samhällsbyggnadsminister Mona Sahlin skrev i Dagens
              Nyheter för en styv månad sedan: Segregationen ska brytas till
              år 2010. Det var den stolta rubriken. Då studsar jag ju till,
              för det är ju i sanning djärva mål. Men så börjar jag läsa och
              ser en massa floskler av gammalt känt märke om allt vad som bör
              göras och allt vad som måste göras och så vidare, men inte ett
              dyft konkret.
            </seg>
            <seg xml:id="i-3ff7f6e0786830f0-0">
              Jag läser sedan vidare att alla ska uppleva att det har påbörjats
              till 2010. Det är något helt annat än att det ska vara färdigt
              till 2010. Men, herr talman, det är värre än så, för sedan kommer
              det ytterligare en brasklapp när hon säger om ekonomin tillåter
              det. Alltså bidde det, som i sagan, en tumme av alltihop.
            </seg>
            <seg xml:id="i-705d0451fcf69ded-0">
              Vi kan sedan läsa att en nationell handlingsplan ska upprättas,
              och jag frågar er socialdemokrater: Hur många planer har ni inte
              upprättat genom åren, och vilken nytta har de gjort? Nu ska vi
              få ytterligare en.
            </seg>
            <seg xml:id="i-5f5f8b285d23eb52-0">
              Vi ska också få en välbehövlig upprustning av förorterna, skriver
              man. Och jag frågar mig: Hur många gånger ska de byggas om? Hur
              många gånger ska vi bygga om miljonprogramsområdena? Har Socialdemokraterna
              inte lärt sig någonting?
            </seg>
            <seg xml:id="i-af32b56d786926fe-0">
              Slutligen sticker då bockfoten fram i artikeln, för samhällsbyggnadsministern
              säger att satsningen är en del av kampen för att rädda de allmännyttiga
              bostadsföretagen. Jaha, det var alltså att rädda bostadsföretagen
              som var det viktiga, inte att lösa segregationsproblemen. Återigen
              ser vi att för Socialdemokraterna är systemen viktigare än människorna.
            </seg>
            <seg xml:id="i-afe64d84fc5d600e-0">
              Man ska nu ha en ny utredning för att se över villkor och förutsättningar
              för allmännyttan. Jag frågar mig själv och jag frågar er socialdemokrater:
              Hur löser det segregationen att ni ska se över allmännyttans ställning?
            </seg>
            <seg xml:id="i-2441dd5a0f899011-0">
              Herr talman! Allmännyttan i all ära, men inte har allmännyttan
              löst segregationsproblemen. Vill man vara elak kan man säga att
              det är precis tvärtom. Det finns ingen som har byggt så storskaligt,
              så tråkigt och så likriktat som allmännyttan har gjort, så där
              finns inte lösningen på segregationen. Och några andra lösningar
              har ni inte att komma med. Det är bara prat, prat och nya planer
              och nya utredningar.
            </seg>
            <seg xml:id="i-780441d6ece460ff-0">
              Det förfärliga är, herr talman, att medan ministern ser över
              allmännyttans ställning fortsätter arga unga män växa upp, gå
              igenom en skola i kaos, gå ut i arbetslöshet, våld och kriminalitet.
              Det vilar ett tungt, oerhört tungt, ansvar på Socialdemokraterna.
            </seg>
          </u>
          <note xml:id="i-d678bfcb5462c1b0-0">
            Herr talman! Jag yrkar bifall till reservation nr 13.
          </note>
          <note type="speaker" xml:id="i-925591ceb82c6407-0">
            Anf. 55 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-9">
            <seg xml:id="i-2ab1e1e8016a630a-0">
              Herr talman! Carl-Axel Roslund talar sig varm för att blanda
              upplåtelseformerna i våra bostadsområden. Jag delar helt uppfattningen
              att det är absolut bäst om vi kan göra på det sättet. Men jag
              tycker nog också att det handlar om att ha blandade upplåtelseformer
              även i de villakvarter och bostadsrättskvarter där inkomsterna
              är höga.
            </seg>
            <seg xml:id="i-e7ad75bc216ce9df-0">
              Den här frågan vill vi lyfta fram eftersom vi har stiftat en
              lag om att kommunerna ska upprätta bostadsförsörjningsprogram,
              där man naturligtvis ska analysera och komma med förslag på hur
              man ska lösa integrationsproblem. Men till det säger Moderaterna
              helt nej. Man säger: Sådana program behövs inte, det ordnar sig
              ändå. Därför skulle jag vilja veta på vilket sätt Carl-Axel vill
              lösa den här problematiken.
            </seg>
            <seg xml:id="i-8918850ed252585e-0">
              Min egentliga fråga hann jag inte med tidigare. En kollega till
              Roslund, George Danell, tog fram ett nytt räntebidragssystem som
              gällde från mitten av 1990-talet. Det skulle vara neutralt, rättvist
              och effektivt. Det gick ut på att egnahemsägarnas ränteavdrag
              skulle motsvaras av ett räntebidrag för bostadsrätt och hyresrätt.
              Neutrala villkor skulle råda. Nu vill ni ta bort räntebidragen
              helt och hållet och inte ersätta dem med något annat.
            </seg>
            <seg xml:id="i-d1d22d1e86776005-0">
              Det som sedan har hänt är att bostadsrättsföreningarna har anpassat
              sig till det rådande systemet, eftersom räntebidragen inte fungerar
              fullt ut, genom att lägga mer av lånen på den enskilde bostadsrättshavaren
              som kan utnyttja ränteavdragen. Var finns rättvisan och neutraliteten
              i att, som ni vill göra, ta bort räntebidragen och inte ersätta
              dem med några andra system?
            </seg>
          </u>
          <note type="speaker" xml:id="i-7be99d69e7d40693-0">
            Anf. 56 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-1">
            <seg xml:id="i-553b96292dc9c55a-0">
              Herr talman! Owe Hellberg säger att vi är överens om att vi måste
              blanda boendeformer för att därigenom bryta segregationen. Men
              varför kan ni då inte släppa fram det som är människornas egen
              önskan, Owe Hellberg? Det gäller de människor i Akalla som ville
              omvandla sina hyresrätter till bostadsrätter. Varför kunde de
              inte få lov att göra det? Det hade ju varit ett jättesteg i riktning
              mot just den blandning som ni och vi förespråkar.
            </seg>
            <seg xml:id="i-618ce9f80f5e2c52-0">
              Eller har du samma uppfattning som Anders Ygeman hade? Han framförde
              ju hela tiden att bostadsrätter är för de rika. Underförstått
              är då hyresrätter för de fattiga. Anders Ygeman visar hela tiden
              upp en tidning. Har Owe Hellberg samma uppfattning? Om man tror
              att bostadsrättsinnehavarna är de rika förstår jag att man har
              ett motstånd mot att låta människor omvandla till bostadsrätt.
              Ni vill väl inte att människor ska bli rikare och få det bättre
              i Sverige.
            </seg>
            <seg xml:id="i-d5c0ef21f8cbf709-0">
              Du säger att man medvetet måste släppa fram detta inte bara i
              hyresbostadsområdena, utan i villaområdena också. Owe Hellberg!
              Du var med när bostadsutskottet var i Malmö. Du såg vad vi gör
              i Malmö. I villaförorten Bunkeflo bygger vi Annedal. Du har själv
              med och tittade. Det är hyreslägenheter inne i villasamhället.
              Så visst ska man göra så, och det görs också!
            </seg>
            <seg xml:id="i-b2dc265347a2ad85-0">
              Men det är människorna som ska få lov att välja. Det är människorna
              som ska avgöra. Det är inte en Owe Hellberg från Vänsterpartiet
              eller en vänsterkartell från statens sida som ska avgöra. Jag
              vill inte heller se en kommun som sitter och pekar finger. Jag
              vill låta människorna själva bestämma hur det ska vara. Och när
              människorna får bestämma själva efterfrågar de bostadsrätter.
            </seg>
          </u>
          <note type="speaker" xml:id="i-d48082733f3d2020-0">
            Anf. 57 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-10">
            <seg xml:id="i-92e5a9587eb666e6-0">
              Herr talman! Ombildningen till bostadsrätt sker i 90 % av alla
              prövningar. Detta är alltså inte något stort hinder. I de fall
              där man har sagt nej beror det på att man tar bort blandningen
              av upplåtelseformer genom att man helt enkelt tar bort hyresrätten
              i ett område, och det tycker vi inte är något bra system.
            </seg>
            <seg xml:id="i-90292b69b3a8c5d3-0">
              Carl-Axel säger att vi ska göra som individerna själva vill.
              Det är inte så lätt att efterfråga en hyresrätt om inte kommunen
              planerar för sådana i ett bostadsförsörjningsprogram och är noga
              med målsättningen att man ska ha blandade upplåtelseformer i alla
              typer av områden. Om inte kommunen fattar sådana beslut har man
              ingen möjlighet att efterfråga något som man skulle vilja ha.
              Sådana beslut kan inte den enskilde individen fatta.
            </seg>
            <seg xml:id="i-7dc38f695791cd12-0">
              När det gäller de ekonomiska frågorna fick jag inget svar på
              varför man ska ta bort det som ni tyckte var neutralt, effektivt
              och rättvist räntebidragssystemet och inte ersätta det med någonting
              annat. Ni siktar in er enbart på fastighetsskatten när det gäller
              ekonomin i bostadspolitiken. Om man tittar på hur stor del den
              är av den totala boendekostnaden ser man att det handlar om mellan
              0 och 5 % för hyresrätten. För egnahem handlar det om mellan 8
              och 16 %. Det som betyder mycket mer är vad energikostnaderna,
              räntekostnaderna och driftskostnaderna är. Men det vill ni inte
              diskutera.
            </seg>
            <seg xml:id="i-813151e49528d0d5-0">
              Därför fullföljer vi nu neutraliteten och rättvisan genom att
              vilja införa ett investeringsbidrag för hyresrätten som i princip
              motsvarar vad ränteavdragen är för egnahemsägarna. De används
              ju också i hög grad i dag av bostadsrättsinnehavarna eftersom
              man har gått mer från att bostadsrätten har lånet till att den
              enskilde individen har det i stället.
            </seg>
          </u>
          <note type="speaker" xml:id="i-c4614fcafd3b08b9-0">
            Anf. 58 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-2">
            <seg xml:id="i-39a9912ed2bcbc43-0">
              Herr talman! Owe Hellberg representerar en samhällssyn som bygger
              upp ett enormt skattetryck 65 % av bostadskostnaden är ju skatter.
              Det är ett tryck som är uppbyggt av Owe Hellberg och hans kamrater
              på vänstersidan. När då skatterna slår så hårt på alla områden
              fastighetsskatt, energiskatt och allt vad han räknade upp måste
              man tydligen ha ett subventioneringssystem för att människorna
              ska ha råd att klara sig i detta system. Jag tar fullständigt
              avstånd från ett sådant synsätt.
            </seg>
            <seg xml:id="i-401b238d632d0228-0">
              Miljöpartiet har myntat uttrycket grön skatteväxling. Från Moderaternas
              sida har vi också en skatteväxling, från bidrag och subventioner
              till lägre skatt. Man kan bryta loss en bit, som Owe Hellberg
              gör, och säga: Vad gör ni med detta räntebidrag? Jag kan garantera
              Owe Hellberg och alla svenskar som eventuellt lyssnar eller tittar
              nu att ingen hyresgäst förlorar på den moderata politiken.
            </seg>
          </u>
          <note type="speaker" xml:id="i-bcf123815ec46a27-0">
            Anf. 59 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-6">
            <seg xml:id="i-e841e86d8e221fe8-0">
              Herr talman! Jag har några frågor till Carl-Axel Roslund som
              representant för Moderaterna. Jag har med intresse lyssnat på
              diskussionen om blandningen av upplåtelseformer. Jag vill höra
              lite om hur Moderaterna ser på den fjärde upplåtelseformen, som
              jag tycker har lyst med sin frånvaro här, nämligen den kooperativa
              hyresrätten. Den är den mest efterfrågade av människor som inte
              har så mycket pengar. Det är ett minimum av kontantinsats för
              kooperativ hyresrätt och den är totalbefriad från spekulation.
              Det finns många projekt med kooperativ hyresrätt som är på gång,
              och jag vill höra hur Moderaterna ser på det.
            </seg>
            <seg xml:id="i-0928652bb726b16c-0">
              Jag har förgäves letat i motionsfloden inför budgetbetänkandet
              och sett med fasa att Moderaterna vill plocka bort bidrag som
              har konsekvenser för människors hälsa. Vi försöker åtgärda mögel
              och radon i bebyggelsen, och jag kan se att Moderaterna plockar
              bort 36 miljoner kronor från Fonden för fukt- och mögelskador,
              nämligen alla pengar som vi anvisar till den. Jag ser väldigt
              lite av förklaring till detta. Jag blev besviken när jag läste
              motionen över att det inte fanns mer underlag. Jag vill veta vad
              ni har för underlag för att säga att det är dags att avveckla
              fonden. Ni menar att de problem som finns redan har visat sig
              och att det därför är dags att avveckla den nu.
            </seg>
            <seg xml:id="i-1c88d95b95ab5249-0">
              Det är likadant med radon i bostäder. Där tar ni bort 32 miljoner
              kronor i ett enda drag. Kvar finns 800 000 kr för informationsverksamhet
              om riskerna med radon. Jag vill höra hur Moderaterna kan motivera
              det här.
            </seg>
          </u>
          <note type="speaker" xml:id="i-f04d23497fe8b92b-0">
            Anf. 60 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-3">
            <seg xml:id="i-3e8b62b4fa44affc-0">
              Herr talman! Helena Hillar Rosenqvist pratar om kooperativ hyresrätt.
              Och så säger hon att det är den mest efterfrågade av alla boendeformer.
              Jag känner inte igen någonting av det. Mig veterligen är kooperativ
              hyresrätt en oerhört marginell företeelse. Men som den moderat
              jag är tillåter jag alla människor att fritt välja precis vad
              de vill. Jag har inga som helst problem med att acceptera kooperativ
              hyresrätt. Det tror jag inte att någon moderat har. Låt människorna
              själva välja vilken boendeform de vill ha! Då säger vi naturligtvis
              också ja till kooperativ hyresrätt.
            </seg>
            <seg xml:id="i-3fb27955a26f078b-0">
              Det är egentligen trist att debattera med folk från vänstersidan,
              för det är bara bidrag hela tiden. Som om bidrag hade byggt det
              här landet! Om jag fick råda så skulle jag plocka bort vartenda
              bidrag. Det skulle inte behövas i mitt drömsamhälle. Där skulle
              människor kunna leva på sin lön och göra det utan att behöva bidrag.
              Men det är ju det enda ni pratar om.
            </seg>
            <seg xml:id="i-f94d8b5f2811ac78-0">
              Helena Hillar Rosenqvist pratar om mögel, radon och så vidare.
              Radonfaran har varit känd i 2530 år nu. Här har vi satt in många
              och stora insatser för att komma till rätta med den. Jag tror
              att folk är väl medvetna om detta nu. Vi behåller en liten del
              som en form av upplysningskampanj i den mån det finns någon som
              fortfarande inte vet vad radon är och att man bör skydda sig mot
              det.
            </seg>
            <seg xml:id="i-16b1cce54b500936-0">
              När det gäller mögel är det samma sak. Vi hade en period, framför
              allt på 1970-talet, med alla plastmattor och så vidare. Men jag
              vågar nog påstå att det allra mesta är åtgärdat. Om man sedan
              skulle råka ut för mögel ändå är det faktiskt en försäkringsfråga,
              och ingenting som stat, regering och riksdag egentligen ska lägga
              sig i.
            </seg>
          </u>
          <note type="speaker" xml:id="i-d3ac58b863dd7892-0">
            Anf. 61 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_bfb7d5" xml:id="i-4cef39f4340931b3-7">
            <seg xml:id="i-e34d57e9a9fd04dc-0">
              Herr talman! Jag vidhåller att jag tycker att man avfärdar problemen
              och spelar lite med människors hälsa. Man har åtminstone byggt
              de här bostäderna en gång med tillåtelse. Man har fått bygglov
              för att bygga, och man kanske har övertagit en villa. Det är inte
              människor själva som har åsamkat sig problemen. Det kan väl ändå
              ingen påstå. Det är inte så lätt om man måste bygga om sitt hus.
              Det kostar 300 000400 000 kr. Jag skulle vilja se de försäkringsbolag
              som betalar det. Jag vet att man redan nu börjar ifrågasätta hur
              man ska kunna försäkra sig emot de här problemen.
            </seg>
            <seg xml:id="i-28f0f612a166964f-0">
              Jag har också funderingar om Moderaternas syn på bullerfrågor.
              Det är så mycket som har konsekvenser för människors hälsa. Jag
              undrar om Moderaterna verkligen anser att stockholmare är tåligare
              än andra. Jag vet att en ung moderatkvinna tyckte att stockholmare
              var klokare än andra, men är stockholmare också tåligare än andra
              och drabbas inte så mycket av tinnitus och hörselbesvär som andra
              människor? Hur kan de synpunkter som finns om bostadsbyggande
              och människor som drabbas av buller avfärdas så slarvigt?
            </seg>
          </u>
          <note type="speaker" xml:id="i-16f779dc3ae78ff7-0">
            Anf. 62 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-4">
            <seg xml:id="i-977ba17109dd50c1-0">
              Herr talman! Jag vidhåller att det är egentligen inte för stat,
              regering och riksdag att ta hand om mögelskador, radon och liknande.
              Det finns byggfelsförsäkringar. Det finns dolda fel-klausuler.
              Om du säljer eller köper en villa och det finns ett dolt fel träder
              försäkringar och liknande in. Egentligen är frågan löst, och det
              är ingenting som vi behöver lägga krut på.
            </seg>
            <seg xml:id="i-12b7ea4fae5ef9bd-0">
              Sedan var det frågan om buller. Vad har du fått det ifrån att
              vi avfärdar larmrapporter om buller? Vi tar dem på allra största
              allvar. Det måste väl alla människor göra.
            </seg>
            <seg xml:id="i-2a7f9de0e854b971-0">
              Vi kan väl också konstatera att den människa som väljer att bo
              i Helsingforss innerstad, eller i Göteborg, Malmö eller någon
              annan storstad, accepterar en högre grad av buller. Det är helt
              uppenbart. De högsta hyrorna i världen ligger förmodligen på Manhattan.
              Det är nog den bullrigaste och mest trafikintensiva miljö som
              finns, men där finns världens högsta hyror. Människor vill bo
              mitt inne i city.
            </seg>
            <seg xml:id="i-4572f81815029347-0">
              Om Helena Hillar Rosenqvist åker till Paris, inte åker hon ut
              till förorten och sätter sig i en skogsdunge. Nej, jag vågar påstå
              att hon gör som jag, nämligen sitter på Champs-Élysées mitt i
              trafiklarmet och njuter. Det är allom bekant att de flesta människor
              vill bo centralt. Staden i sig själv med sin brusande miljö utgör
              en oerhörd lockelse för oss alla. Fick jag en chans att flytta
              min villa in till centrala Malmö, kan jag lova Helena Hillar Rosenqvist
              att jag skulle göra det omedelbart.
            </seg>
          </u>
          <note type="speaker" xml:id="i-8b04c2adc6026ce5-0">
            Anf. 63 LARS TYSKLIND (fp):
          </note>
          <u who="lars_tysklind_ab4b35" xml:id="i-2ff33d9f5704d9b4-0">
            <seg xml:id="i-9d0190cdac1bf306-0">
              Herr talman! Om stockholmare är tåligare än andra kräver nog
              en statlig utredning att klarlägga. Om de skulle vara smartare
              än andra vet jag inte. De kanske låter smartare!
            </seg>
            <seg xml:id="i-a1c98a846f8bc639-0">
              Jag skulle vilja hänga på det Carl-Axel Roslund talade om, nämligen
              segregation. Det är naturligtvis ett allvarligt problem på många
              ställen. Vi i Folkpartiet har kartlagt detta och skapat det vi
              kallar utanförskapets karta. Vi har sett att det här är ett fenomen
              som finns på många orter över hela landet. Det är inte ett specifikt
              storstadsproblem utan det finns också på många andra orter.
            </seg>
            <seg xml:id="i-8aa15a64459a014d-0">
              En av huvudpunkterna för oss har varit att för att lösa upp vissa
              knutar skapa egenmakt i boendet i dessa områden. Det är naturligtvis
              inte hela lösningen, men det är den del av lösningen som vi inom
              bostadspolitiken kan stå för.
            </seg>
            <seg xml:id="i-1f5d918e9db1d3c5-0">
              När vi ska skapa denna blandning av upplåtelseformer måste vi
              ändå skilja på vem som ska fatta besluten och vem som har frågan
              i sin hand. När det gäller frågan om att blanda upplåtelseformer
              är det riksdagen. Vi har lagstiftningen i vår hand. Det finns
              vissa lagstiftningar som hindrar en blandning av upplåtelseformer.
              Det är tillståndsprövningen för omvandlingen till bostadsrätter.
              Samtliga borgerliga partier har fört fram förslag om ägarlägenheter.
              Inte efter denna debatt eller någon annan debatt har vi fått någon
              bra förklaring. Var finns den ideologiska spärren mot ägarlägenheter?
              Anders Ygeman framförde införandet av tredimensionell fastighetsbildning
              som en merit. Så länge det finns spärrar i det systemet som gör
              att det ändå inte går att skapa ägarlägenheter är det andra problem
              och inte detta problem som löses. Det är viktigt att göra distinktionen
              att det är lagstiftningen vi kan ändra. Det är det vi ska arbeta
              med.
            </seg>
            <seg xml:id="i-1f1645d2b300edb6-0">
              Allt hänger ihop sade Helena Hillar Rosenqvist i debatten. Så
              långt är det helt rätt. Allt hänger ihop. Bostadspolitiken måste
              ses som en helhet. Därför hade jag tänkt att koppla ihop bostadspolitiken
              med vissa andra områden som har berörts mycket tidigare i dag.
              Det är bland annat de frågor som Bostadsfinansieringsutredningen
              inte fick se. Man fick möjligen kartlägga dem men inte komma med
              skarpa förslag. Det gällde frågan om fastighetsskatten. Det enda
              vi egentligen har hört från vänsterkartellen är ett visst raljerande
              hos Owe Hellberg om våra borgerliga förslag när det gäller sänkningen
              av fastighetsskatten. Det skulle bli bara några hundralappar hit
              eller dit. Men vad man ska se här är att samtliga borgerliga partier
              har förslag om sänkningar. Eftersom vänstersidan tar sig friheten
              att diskutera förslagen i budgetsammanhang kommer naturligtvis
              även de borgerliga partierna att göra det. Jag ser mycket positivt
              på frågan om att vi ska komma fram till en gemensam lösning på
              problemet. Det är ändå ett tydligt budskap till våra väljare i
              landet att en ny borgerlig regering kommer att verka för att fastighetsskatten
              sänks. Sedan måste man börja med den första hundralappen. Annars
              kommer man ingenstans.
            </seg>
            <seg xml:id="i-0603ccc77a1ad819-0">
              För att travestera Cato den äldre i den romerska senaten: För
              övrigt anser vi att fastighetsskattesystemet måste reformeras
              och skatten sänkas. Jag hoppas väl få leva så länge att jag ser
              att den sänks. Det gjorde tyvärr inte Cato den äldre. Han fick
              aldrig se Karthago förstöras men det hände ändå till slut.
            </seg>
            <seg xml:id="i-c51520323fb82ee7-0">
              Folkpartiets förslag om fastighetsskatten kan analyseras hit
              och dit. Men huvudsyftet är att vi ser att problemet är så pass
              akut för många småhusägare att vi har lagt fram ett förslag om
              att gå in direkt i nuvarande system och sänka skatten. Det är
              mest fråga om att svara upp mot de höjningar av taxeringsvärdena
              som kommer nästa år.
            </seg>
            <seg xml:id="i-193cfae947162def-0">
              Det har nämnts i debatten tidigare att vi naturligtvis inte ska
              glömma att även hyreshusen är behäftade med fastighetsskatt. Vi
              föreslår även där betydande sänkningar, även om man kan tycka
              att det handlar om några hundralappar hit eller dit. Det är väl
              mest hit från ett håll eller nedåt.
            </seg>
            <seg xml:id="i-1ef31281476dcb45-0">
              Vårt förslag om fastighetsskatt innehåller också förslag om att
              flerfamiljshusen ska fasas in långsammare i systemet med fastighetsskatt
              än i dag. Vi har avsatt pengar för ytterligare nedsättning av
              fastighetsskatten för de flerfamiljshus som fasas ut med räntebidragssystemet.
              Vi har ändå sett att det finns vissa problem, och det är fastighetsskatten
              som är en del av lösningen i sammanhanget.
            </seg>
            <seg xml:id="i-a48dc7ca0a30fec7-0">
              Herr talman! Plan- och bygglagskommittén har arbetat färdigt.
              Nu förväntar vi oss att nästa gång vi diskuterar dessa frågor
              ska de goda förslag som Folkpartiet har lagt fram inte hänvisas
              till den kommittén. Nu är det upp till bevis för regeringen att
              visa att regeringen kan lägga fram utlovade skarpa förslag. Det
              är främst överklagandeprocessen man måste titta på. Det finns
              en skillnad i utredningen. Bland annat Folkpartiet vill gå på
              linjen med förvaltningsdomstol. Det vill inte utredningens majoritet.
              Det är ändå oerhört viktigt att effektivisera processen. Det har
              absolut ingenting att göra med att inte ha detaljplaneprocesser
              där det finns en insyn från medborgarna, medbestämmande, samråd
              och så vidare. Det är inte det som är problemet utan det är att
              överklagandeprocesserna är så oerhört tröga. Där har regeringen
              ett ansvar att lägga fram förslag.
            </seg>
          </u>
          <note xml:id="i-ae0135577d171864-0">
            Jag yrkar bifall till reservation nr 13.
          </note>
          <note xml:id="i-44fb20948a878073-0">
            I detta anförande instämde Nina Lundström (fp).
          </note>
          <note type="speaker" xml:id="i-ae3c0b50e19a730e-0">
            Anf. 64 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-11">
            <seg xml:id="i-7d4cffee85549055-0">
              Herr talman! Jag hade den stora förmånen att i tisdags få vara
              på en fastighetsskattedebatt i Borås när mina partikamrater hade
              julfest. Men jag tror att jag hade lika roligt.
            </seg>
            <seg xml:id="i-eaecc7ff0c0059b2-0">
              Fastighetsskattefrågan och synen inom alliansen på hur det är
              ställt med det här kom då upp. Där fanns representanter för Folkpartiet,
              Moderaterna och Centern. Ekström, Västerteg och Sjösten var där.
              Också en lokal kristdemokrat var på plats. Där redovisades de
              olika marginella sänkningar som de tre partierna vill göra. Kristdemokraterna
              däremot har ett helt annat förslag.
            </seg>
            <seg xml:id="i-ef7ae3ba36eea992-0">
              Den lokale representanten sade: Jag har pratat med Mats Odell,
              och han sade att när alliansen lägger fram sitt förslag är det
              Kristdemokraternas fastighetsskatteförslag som gäller. Naturligtvis
              ställde då moderatorn Harald Treutiger frågan till de tre partierna,
              bland annat till Folkpartiet, om det blir så. Nja, nej, så blir
              det nog inte eftersom vi inte ställer upp på de här förslagen,
              blev svaret.
            </seg>
            <seg xml:id="i-5883b345a215fcfd-0">
              När vi pratar om fastighetsbeskattningen tycker jag att det är
              viktigt att tala om de tre olika formerna. Sett till budgeten
              och skatteavvikelser är det faktiskt främst hyresrätten som är
              negativt behandlad i skattehänseende, tätt följd av bostadsrätten.
              Hyresrättens fastighetsbeskattning anses vara en överbeskattning
              eftersom man också betalar bolagsskatt. När det gäller bostadsrätterna
              kan inte avdragsrätten utnyttjas eftersom man kan göra avdrag
              bara för den del som bostadsrättsföreningen har på sitt konto
              så att säga.
            </seg>
            <seg xml:id="i-75f4a4f4d99407c0-0">
              Frågan är hur ni ser på rättvisan i det ni föreslår i förhållande
              till de olika boendeformerna. Vad får vi då för förslag från alliansen?
            </seg>
          </u>
          <note type="speaker" xml:id="i-9107bc784d2728c0-0">
            Anf. 65 LARS TYSKLIND (fp) replik:
          </note>
          <u who="lars_tysklind_ab4b35" next="cont" xml:id="i-e2cca01d12d339de-0">
            <seg xml:id="i-39741e461b518a29-0">
              Herr talman! Först gäller det detta med marginella sänkningar.
              Jag håller med Folkpartiet där. För nästa år gäller för vår del
              en sänkning av fastighetsskatten med sammanlagt 3,8 miljarder.
              Det är tydligen en marginell sänkning. Men då är det väl också
              en marginell höjning att höja med 4 miljarder. Rör man sig med
              sådana storheter kan jag förstå att Vänsterpartiet över huvud
              taget inte tar tag i fastighetsskatteproblemet och inte ser det
              som ett problem. Den marginella höjningen på 4 miljarder vart
              tredje år verkar ju inte vara något som helst problem.
            </seg>
            <seg xml:id="i-796099ec8d779b99-0">
              Det blir de facto problem för dem som ska betala detta. Om Owe
              Hellberg inte har träffat någon sådan person kan jag hälsa att
              det finns de som ser detta som ett problem, och de är ganska många.
            </seg>
            <seg xml:id="i-c34815ea64914d3f-0">
              Jag kan hålla med när det gäller fastighetsskattesystemet som
              sådant. Vad vi säger är att det måste reformeras. I en sådan reformering
              måste naturligtvis ingå att man ser till att det är neutralitet,
              att beskattningen inte gynnar eller missgynnar någon upplåtelseform.
              Jag kan inte stå här och med säkerhet säga att det verkligen är
              neutralt i dag jag kan nog inte heller tänka mig att det är det,
              utan detta är säkert något som måste ses över.
            </seg>
            <seg xml:id="i-b84264612538e6f9-0">
              Sedan har vi frågan om vilket system som ska gälla, vilket borgerligt
              partis fastighetsskatteförslag som ska gälla för en borgerlig
              regering. Det är lite märkligt. I varenda fråga här hänvisar Miljöpartiet,
              Socialdemokraterna och Vänsterpartiet till att detta får man prata
              om, detta får man förhandla om och det och det har vi kommit överens
              om. Annat är det med de borgerliga partierna som inte sitter med
              i regeringen. Vi har inte ens varit i den ställningen att vi behövt
              förhandla om detta. Naturligtvis kommer vi att komma överens om
              det här.
            </seg>
          </u>
          <note xml:id="i-1a204e06adf582b0-0">
            Anf. 66 TALMANNEN:
          </note>
          <u who="lars_tysklind_ab4b35" prev="cont" xml:id="i-3d714cff33a17bb0-0">
            <seg xml:id="i-a4ff0ba2a8aff154-0">
              Får jag fästa uppmärksamheten vid att debatten inte gäller fastighetsskatten
              i sig, utan det kan handla om neutralitetsfrågor för boendekostnader
              generellt. Jag ber er notera att betänkandet inte är ett skattebetänkande.
            </seg>
          </u>
          <note type="speaker" xml:id="i-865a141878414afa-0">
            Anf. 67 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-12">
            <seg xml:id="i-feb9239501a690ae-0">
              Herr talman! Jag måste ändå ge något slags exempel utifrån de
              förslag som finns från Folkpartiets sida. En genomsnittlig taxering
              i Borås, där vi var, ligger på runt 800 000 kr. Man betalar alltså
              8 000 kr om året i fastighetsskatt. Er sänkning innebär 800 kr
              för den enskilde egnahemsägaren. På grund av taxeringshöjningen
              blir det en ökning med 500 kr, så det handlar om 300 kr.
            </seg>
            <seg xml:id="i-02989d3b26f12424-0">
              Det är kanske mycket pengar som Lars Tysklind talar om, men utslaget
              på en normal egnahemsägares villabeskattning är det inte det här
              som är det stora problemet när man talar om boendekostnader det
              är vad jag vid flera tillfällen har försökt att lyfta fram utan
              det är annat som har mycket större betydelse för boendekostnaden.
              Exempelvis skulle 1 % höjning av räntan direkt ge ökade boendekostnader
              med 1 500 kr. Därför är det viktigt att föra en balanserad ekonomisk
              politik som gör att vi har låga räntor.
            </seg>
            <seg xml:id="i-00fb140dded8d7d1-0">
              Jag vill också gå tillbaka till den andra frågan. Ni skjuter
              in er på fastighetsskatten. När ni pratar om räntebidrag heter
              det: Nu tar vi bort hela det här systemet. Men när den borgerliga
              regeringen en gång införde det här tyckte ni att det var ett bra
              system. Det var neutralt och rättvist gentemot de olika upplåtelseformerna.
              Men nu är ett sådant tänkande tydligen helt borta. Då undrar man
              naturligtvis varför.
            </seg>
            <seg xml:id="i-9ef186c45ea491ad-0">
              Vi kan väl också se att räntebidraget i sig kanske passar mindre
              bra i en låginflationsekonomi andra insatser behöver göras. Därför
              säger vi i Vänsterpartiet att det är bättre att få ned själva
              produktionskostnaden så att räntekostnader, hyra och annat kan
              falla ut på en lägre nivå.
            </seg>
            <seg xml:id="i-70c2f35aa6de102c-0">
              Har ni ändrat uppfattning i den här frågan? Ni måste ju ha någon
              förklaring till att det man tyckte var bra för tio år sedan i
              dag är helt förkastligt.
            </seg>
          </u>
          <note type="speaker" xml:id="i-c2f3ae5dba752651-0">
            Anf. 68 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-2ff33d9f5704d9b4-1">
            <seg xml:id="i-0ea634544f27d21c-0">
              Herr talman! Jag vill svara på detta med fastighetsskatten. Först
              och främst är det inte riktigt rätt räknat vi sänker med 0,15
              %. Å andra sidan kan man när det gäller neutraliteten och fastighetsskatten
              konstatera att det även finns en geografisk icke-neutralitet i
              detta. Den som har en villa i Borås som kostar 800 000 kr har
              kanske inte de största problemen, utan det är naturligtvis i storstadsområden
              och i vissa kustområden som de stora akuta problemen finns. Hade
              man valt att exemplifiera med en villa i Gullspång hade man fått
              ett ännu lägre värde.
            </seg>
            <seg xml:id="i-5ea8882e27286046-0">
              När det gäller räntebidragssystemet kan man säga att i ett låginflationssystem
              är ett räntebidragssystem i budgeten kanske inte något stort problem
              över huvud taget, för det är egentligen inte någon större utgift.
              Men det är ändå en gökunge i budgeten man vet inte vart den kan
              ta vägen. Därför är det naturligtvis eftersträvansvärt att få
              bort sådana faktorer ur budgeten. Även om vi för tio år sedan
              kunde tycka att det fanns ett visst berättigande tycker jag att
              vi i dag ska försöka få bort det här ur budgeten.
            </seg>
          </u>
          <note type="speaker" xml:id="i-5642dcb70978d23a-0">
            Anf. 69 STEN LUNDSTRÖM (v):
          </note>
          <u who="sten_lundstrom_2e5e25" xml:id="i-d6436548310d097f-0">
            <seg xml:id="i-db229ca4ad246696-0">
              Herr talman! Owe Hellberg har tidigare redogjort för vårt bostadsfinansieringsförslag.
              Jag tänkte bara helt kort ge en förklaring till Marietta de Pourbaix-Lundin
              som trodde att vi skulle ta pensionärernas pengar. Nej, det handlar
              inte om det, utan det handlar om att vi långsiktigt kan ge bra
              ränta och bra avkastning på pensionspengarna. Det handlar om att
              vi när det gäller de senaste fem årens ungefär 1,5 % ränteavkastning
              på pensionspengarna med vårt system garanterar 3 % avkastning.
              Skulle det visa sig att ränteläge och annat ändras är det fullt
              möjligt att ändra vad staten ska återkalla.
            </seg>
            <seg xml:id="i-77503553647c7d4c-0">
              Ragnwi Marcelind påstår att det här skulle vara någon sorts fondsocialism.
              Ja, om det var så väl. Här handlar det bara om ett sätt att finansiera.
              Det handlar inte alls om fondsocialism. Fondsocialism trodde jag
              var att använda fondpengar för att ta över ägandet i företag.
              Här är det fråga om ett sätt att få kapital för att bygga bostäder
              och därmed skapa arbetstillfällen i Sverige, inhemskt, vilket
              också kommer att påverka pensionerna positivt i framtiden.
            </seg>
            <seg xml:id="i-1009486593f3ea85-0">
              Det jag egentligen har tänkt uppehålla mig vid är två saker,
              herr talman, och det är för det första integrationen i boendet
              och för det andra bostadsbidragens utformning på sikt.
            </seg>
            <seg xml:id="i-12878d3531bde7b7-0">
              I betänkandet har Vänsterpartiet ingen som helst reservation
              avseende integration i boendet. Skälet till det är att våra förslag
              kommer att behandlas i andra betänkanden.
            </seg>
            <seg xml:id="i-e21c30d4406dcd60-0">
              Herr talman! Jag kan inte låta bli att förundras över den syn
              som präglar den borgerliga reservationen på den punkten i betänkandet.
            </seg>
            <seg xml:id="i-b21072eedae4262c-0">
              Under lång tid var grunden för svensk politik Ett land, ett folk.
              Fullvärdig medlem i samhället var du inte förrän du assimilerats
              till majoritetskulturens identitet. Inte minst samer, romer och
              finsktalande minoriteter har bittra erfarenheter av den här politiken.
              För att bryta den förtryckande politiken började begreppet integration
              att användas. Integration borde då innebära en ömsesidig förändring
              av samhället, där alla kulturer och ursprung bedöms likvärdiga
              och som i processer berikar och påverkar varandra.
            </seg>
            <seg xml:id="i-cc3f0268f99bc322-0">
              Tyvärr har begreppet integration i svensk politik alltmer kommit
              att få samma betydelse som assimilering, och därmed har man förstärkt
              vi-och-de-synen. Det hördes inte minst i Carl-Axel Roslunds anförande
              hur vi-och-de-synen har fått ett oerhört starkt fäste i den borgerliga
              politiken.
            </seg>
            <seg xml:id="i-9cbd56cceece7acc-0">
              Den politik som syftade till en gemensam förändring har snarare
              blivit en politik som förstärker utanförskapet och ställer krav
              på minoriteter att anpassa sig till majoritetskulturen. Den borgerliga
              reservationen är en tydlig och nästan läroboksaktig uppvisning
              i hur fel det kan bli.
            </seg>
            <seg xml:id="i-3a3eea7b6c4c486a-0">
              Herr talman! Den borgerliga reservationens förslag är ensidigt
              inriktade på förändringar i det de kallar fattiga och utsatta
              områden, och inte på en enda punkt tar man upp de problem som
              finns i de mest segregerade områdena, nämligen rikemansreservaten,
              där fattiga människor och människor med utländsk bakgrund konsekvent
              stängs ute. Man skriver om behovet av bostadsrätter i de fattiga
              bostadsområdena, utan att samtidigt tala om behovet av billiga
              hyresrätter i de områden som i dag inte är tillgängliga för alla
              som inte har möjligheten att för dyra pengar skaffa sig en bostad.
              Man skriver inte en rad om hur diskrimineringen och den strukturella
              rasismen stänger ute många från de privilegierades områden.
            </seg>
            <seg xml:id="i-56ddb35862e2da2e-0">
              Det är självfallet både nödvändigt och önskvärt med blandade
              upplåtelseformer i alla bostadsområden. Men, herr talman, förändringarna
              måste börja i de områden där segregationen är som störst. I annat
              fall kommer bristen på bostäder som är tillgängliga för alla att
              minska ytterligare, och segregationen kommer därmed att förstärkas.
            </seg>
            <seg xml:id="i-ec68f210a417ed9d-0">
              Om vi börjar bygga hyresrätter i Djursholm och i Limhamn i Malmö
              i de delar där det fattas sådana, och vi ser till att skapa bostäder,
              kan vi sedan börja tala om att omvandla i de fattiga områdena.
              Det ena leder till det andra. Vi kan se i våra innerstäder hur
              segregeringen ökar därför att bostadsrätterna växer fram i en
              hastighet som inte är önskvärd för någon och stänger ute alltfler
              människor från dessa områden.
            </seg>
            <seg xml:id="i-0dcbec4dbaf134fd-0">
              Herr talman! Om segregeringen är problemet och vi för en liten
              stund skulle leka med tanken att den som lever i de mest segregerade
              områdena är den som är utsatt, därför att man inte är delaktig
              i det mångkulturella samhället, blir den borgerliga reservationen
              fullständigt obegriplig.
            </seg>
            <seg xml:id="i-7ae62ef9c02f6a27-0">
              Det står bland annat så här i den borgerliga reservationen: Bildandet
              av bostadsrätt i s.k. problemområden måste därför underlättas.
            </seg>
            <seg xml:id="i-c20265f3e6d25a17-0">
              Om det är ett problem att det är segregerat, som Carl-Axel Roslund
              hävdar, kan man konstatera att i de mest segregerade områdena
              är det väldigt gott om bostadsrätter.
            </seg>
            <seg xml:id="i-a533881328cd7056-0">
              Det står vidare i reservationen: Det är också nödvändigt att
              människor i utsatta bostadsområden uppmuntras att ta ett större
              ansvar för sin egen situation och ges möjlighet till ökat boendeinflytande.
            </seg>
            <seg xml:id="i-5ca778756d8498ed-0">
              Om vi fortfarande tänker tanken att den som är utsatt inte är
              delaktig i det mångkulturella samhället, kan vi konstatera att
              i de mest segregerade områdena är ägandeformen villa den absolut
              vanligaste, där man alltså har ett mycket stort inflytande över
              sitt boende.
            </seg>
            <seg xml:id="i-8609967bf5a024e6-0">
              Detta, herr talman, är tecken på hur den borgerliga reservationen
              framför allt hjälper till att stigmatisera de fattiga bostadsområdena
              och göra integrationspolitiken till en assimileringspolitik.
            </seg>
            <seg xml:id="i-e9f36a92c93a8ba5-0">
              Vänsterpartiet har naturligtvis några förslag när det gäller
              det här. Jag tänker dra några av våra förslag vi har betydligt
              fler. Vi föreslår
            </seg>
            <seg xml:id="i-7f1a1815780c622f-0">
              Med andra ord: Bryt diskrimineringen, bryt den strukturella rasismen
              och skapa en lagstiftning som förhindrar diskriminering!
            </seg>
            <seg xml:id="i-4065a0a77e2b86f2-0">
              Herr talman! Jag ska avsluta med att säga något om vår reservation
              om bostadsbidraget. Jag instämmer i det yrkande som Owe Hellberg
              tidigare har ställt, och för att vi ska få chansen att umgås lite
              längre under voteringen senare i dag yrkar jag dessutom bifall
              till reservation 38.
            </seg>
            <seg xml:id="i-9a22647553464b58-0">
              Bostadsbidraget har under en följd av år omvandlats från ett
              stöd för möjligheten att efterfråga bra bostäder till alltmer
              ett familjepolitiskt stöd. Vi tror att det är dags att återföra
              bostadsbidraget, och målet för bostadsbidraget, som en möjlighet
              för människor att efterfråga bra bostäder. Vi skulle därför egentligen
              allra helst vilja flytta bostadsbidragen från Socialdepartementet
              till Miljö- och samhällsbyggnadsdepartementet, för att på det
              viset tydliggöra att bostadsbidraget är pengar för att man ska
              kunna efterfråga bra bostäder.
            </seg>
            <seg xml:id="i-4a4481f2280cb015-0">
              Jag kan konstatera att urholkningen av bostadsbidragen har varit
              total, och det största felet är att man inte har räknat upp hyres-
              och inkomstgränser sedan 1996. Det betyder att det är allt fattigare
              människor som får bostadsbidrag. Och det är allt färre människor
              som lever två i familjen och som har barn som har möjlighet att
              få bostadsbidrag för att kunna efterfråga en bra bostad.
            </seg>
            <seg xml:id="i-6ea6d031b26bf2fd-0">
              Jag ska lite kort, herr talman, visa några punkter på vad vi
              vill göra.
            </seg>
            <seg xml:id="i-82cdb4b144b3c239-0">
              Vi vill se till att trångboddhetsnormen fastställs, så att man
              kan använda sig av en bra norm när trångboddhet har uppstått.
            </seg>
            <seg xml:id="i-5d1a5ff6aded70f3-0">
              Vi vill se till att 28-årsgränsen försvinner, så att även vuxna
              studerande men också många av de hemlösa som i dag inte kan få
              bostadsbidrag får rätt till bostadsbidrag.
            </seg>
            <seg xml:id="i-e4454679240d9926-0">
              Vi vill att en godtrosparagraf ska införas i regelsystemet, för
              att undvika risken att man inte vågar ta ett jobb eller något
              annat därför att man blir återbetalningsskyldig.
            </seg>
            <seg xml:id="i-129ba52b3a97436d-0">
              Vi vill se till att inkomstöverföring från ett år till ett annat
              blir möjlig. Om man får en tillfällig mycket stor inkomst ska
              det inte påverka bostadsbidraget, som det har gjort hitintills.
            </seg>
            <seg xml:id="i-1b4501385da1b21a-0">
              Vi har dessutom en rad andra förslag, som vi har tagit upp i
              tidigare förhandlingar. Men det viktigaste av allt är att bostadsbidraget
              återigen måste bli ett verktyg för människors möjlighet att efterfråga
              bra bostäder i rimlig storlek.
            </seg>
          </u>
          <note xml:id="i-84f89130cdb32b17-0">
            I detta anförande instämde Owe Hellberg (v).
          </note>
          <note type="speaker" xml:id="i-b8ab2aca2490dea8-0">
            Anf. 70 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-5">
            <seg xml:id="i-09662752ccf9a51e-0">
              Herr talman! Sten Lundström började med att säga att vi har haft
              en lång period i Sverige då Ett land, ett folk var grunden för
              svensk politik. Säger man det på tyska låter det riktigt ruggigt,
              Sten Lundström, så det är väl skönt att vi har kommit ifrån det.
            </seg>
            <seg xml:id="i-596ca9d73c5a31be-0">
              Du lägger ett vi-och-de-perspektiv på diskussionen här och antyder
              att jag har lagt fram denna typ av perspektiv. Då frågar jag:
              Vad var det i mitt anförande som var ett vi-och-de-perspektiv?
            </seg>
            <seg xml:id="i-a625b4e6e531fc3a-0">
              När du sedan pratar om att bilda bostadsrätt tycker jag att du
              har en syn på invandrare som är förfärande. Du förutsätter ju
              det ligger underförstått i ditt resonemang att det är bara svenskar
              som är intresserade av eller som har möjlighet att bilda bostadsrätt.
              Det är inte sant. Du måtte inte känna någon invandrare över huvud
              taget.
            </seg>
            <seg xml:id="i-5180e3035886b32e-0">
              Du pratar om rika reservat. Ja, det finns sådana. Men det är
              ju inte hundraprocentigt, för nog hittar du invandrare ute i Limhamn
              i Malmö. Du bor ju själv i Malmö, Sten.
            </seg>
            <seg xml:id="i-bf1790233e6e62c1-0">
              Du säger vidare att vi först måste se till att vi får hyresrätter
              i rika områden och att vi sedan kan tänka oss att bilda bostadsrätter
              i de så kallat fattiga områdena. Men är det inte det man de facto
              gör redan nu, Sten Lundström? Du var ju själv med och tittade
              på vad som sannolikt är Sveriges elegantaste hyreslägenheter,
              Turning Torso, som är byggt mitt i ett rikt kvarter. Nog gör man
              så.
            </seg>
            <seg xml:id="i-ea57a3ffe5968c42-0">
              Vad var det i mitt i anförande som fick dig att studsa till och
              tycka att det var ett vi-och-de-perspektiv?
            </seg>
          </u>
          <note type="speaker" xml:id="i-61a6e8ddeb16bc60-0">
            Anf. 71 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-d6436548310d097f-1">
            <seg xml:id="i-c3e607ac3a64bad7-0">
              Herr talman! Jag tror inte att jag kommer att kunna förklara
              det här för Carl-Axel Roslund. Jag kan bara konstatera att jag
              inte för en sekund pratade om invandrare i mitt anförande. Jag
              tycker dessutom att det är ett ganska fånigt begrepp.
            </seg>
            <seg xml:id="i-84a21939ea88e84f-0">
              Jag pratar om fattiga människor som stängs ute och diskrimineras.
              Jag pratar om etnisk diskriminering. Det finns gott om folk från
              andra länder som har en ganska god inkomst. Det har till och med
              visat sig att om du bryter på amerikanska har du ungefär fem gånger
              större chans att få jobb än om du inte bryter över huvud taget.
              Det är inte så enkelt. Det här handlar om diskriminering av vissa
              folkgrupper. Det handlar om diskriminering av fattiga människor
              och folk som inte platsar i den så kallade majoritetskulturen.
            </seg>
            <seg xml:id="i-eb46c24f73b0962e-0">
              Jag som vänsterpartist har inga problem med att folk väljer att
              bo tillsammans med andra med samma ursprung. Det är ett val som
              alltid har skett. Under hela migrationens historia har folk valt
              att bo tillsammans. Problemet uppstår när man minskar valmöjligheterna
              för folk och tvingar folk att bo i vissa speciella områden. Det
              är det ditt anförande går ut på. Ditt anförande går ut på att
              det är i de fattiga områdena som förändringarna ska ske, och inte
              genom att göra folk rika, genom att ge folk jobb eller genom att
              bekämpa diskrimineringen utan genom att bygga bostadsrätter i
              de här områdena. Det minskar utan tvivel tillgången på hyresrätter
              och folks möjligheter att skaffa bostad, och per automatik ökar
              också segregeringen i samhället.
            </seg>
            <seg xml:id="i-eebeb145172e7be5-0">
              Carl-Axel, jag valde att prata om vi-och-de-perspektivet utifrån
              de exempel som du tog upp om hur våldet, kriminaliteten och utanförskapet
              växer fram i vissa delar av städerna medan man har det jättebra
              i andra delar. I många av de rika områdena frodas en nazistisk
              vurm bland ungdomar. Det är inget ovanligt att sådant växer fram
              i de här områdena. Där var min tid ute.
            </seg>
          </u>
          <note type="speaker" xml:id="i-59c4bfa836672b12-0">
            Anf. 72 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-6">
            <seg xml:id="i-1d74692837c917f8-0">
              Herr talman! Det var ju för väl det. Sten Lundström förde in
              rasism och Gud vet allt. Vem kan rasismen vara riktad mot om inte
              mot invandrare? Jag kan väl inte som svensk vara utsatt för rasism
              i Sverige? Det var väl inte speciellt märkvärdigt att jag gjorde
              en koppling till invandrare.
            </seg>
            <seg xml:id="i-429bcbcfa6a39c8d-0">
              Sedan tyckte jag att du nästan bagatelliserade när du pratade
              om segregation. Den värsta segregationen som finns för dig är
              tydligen att rika människor bor i dyra och fina bostadsområden
              eller villaområden. Det är nästan ett skräckexempel på segregation
              för dig. Jag tycker inte heller om den typen av segregation, men
              för mig är det absolut inget problem.
            </seg>
            <seg xml:id="i-49d39da603a671eb-0">
              Däremot är det ett problem att fattiga människor klumpas ihop
              i fattiga områden som präglas av arbetslöshet, hopplöshet och
              så vidare. Det är den segregationen som jag tycker är problematisk
              för samhället.
            </seg>
            <seg xml:id="i-e9bae941cc74d8db-0">
              Sedan säger du att om man bygger bostadsrätter gör man folk rikare.
              Ja, men det är väl bra, Sten? Är det inte bra om folk blir rikare?
              Nu är det ju så att folk vill det här. Även invandraren i Rosengård
              vill naturligtvis bli rikare. Han när en dröm om att lyckas och
              få det bättre i det nya landet. Han är inte dummare än att han
              också vet att om man äger sin lägenhet bor man med största sannolikhet
              i en lite bättre miljö. Vi vet att miljön är bättre i bostadsrättsområden
              än vad den är i hyresrättsområden. Han vet också att han har gjort
              en investering som innebär en ekonomisk trygghet och ger en ökad
              frihet framöver. Vad är det som är så fel om några i Rosengård
              vill omvandla sitt hus till bostadsrätter? Viljan och intresset
              finns där. Möjligtvis finns inte förmågan ekonomiskt. Men hjälp
              oss då i stället att tillskapa möjligheten så att de kan, i stället
              för att bara ideologiskt säga nej!
            </seg>
          </u>
          <note type="speaker" xml:id="i-0e8472a856f25889-0">
            Anf. 73 STEN LUNDSTRÖM (v) replik:
          </note>
          <u who="sten_lundstrom_2e5e25" next="cont" xml:id="i-86a8f4fc3b65a851-0">
            <seg xml:id="i-a54a1bf696560876-0">
              Herr talman! Återigen hamnar du i ett vi-och-de-perspektiv, Carl-Axel
              Roslund. Återigen är det där du hamnar. Om man inte förstår att
              man måste bryta segregationen genom att bryta den överallt får
              man problem. Då kvarstår det plötsligt en brist på hyresrätter
              för folk som inte har möjlighet att efterfråga bostäder. Om man
              inte inser att detta är diskriminering, om man inte inser att
              det svenska samhället i många stycken är både strukturellt och
              rent faktiskt rasistiskt får man svårigheter att lösa de här problemen.
              Det är väl bra att de får bo där och ha det jättebra i de rika
              områdena, som du säger. Men hur ska de här människorna bli blandade
              då? Hur ska man kunna blanda i de här områdena om man inte tillåter
              vem som helst att bli granne? Det är bland annat din plånbok som
              förbjuder det.
            </seg>
            <seg xml:id="i-f15376d4e97d3b98-0">
              Sedan frågar du mig om bostadsrätter. Vad jag vet finns det ganska
              många bostadsrätter i Rosengård. Fortsätt inte att odla bilden
              av att Rosengård är ett stort ensidigt hyresbostadsområde! Det
              finns ganska många bostadsrätter. På ena sidan von Lingens väg
              är det i stort sett bara bostadsrätter, och det finns en hel del
              bostadsrätter insprängda i andra delar av Rosengård också. Jag
              känner folk som bor i de bostadsrätterna. Det är inte så att det
              inte finns bostadsrätter. Problemet för rosengårdsborna är att
              de inte kan efterfråga bostäder i andra delar av staden.
            </seg>
            <seg xml:id="i-34023d939feee25a-0">
              För min del spelar det, som sagt, ingen roll hur man själv väljer
              att bo. Problemet är när man inte har valmöjligheterna.
            </seg>
            <seg xml:id="i-62a3a9ea86f0b7f4-0">
              Visst ska antidiskrimineringslagen skärpas. Vi måste faktiskt
              se över hur de finansiella instituten verkar gentemot folk med
              annan bakgrund. Tror man inte att det är diskriminering och strukturell
              rasism som gör att folk inte kan få lån och att folk inte får
              möjlighet att starta egna företag på grund av sitt ursprung, vet
              jag inte riktigt vad begreppet rasism borde vara.
            </seg>
          </u>
          <note xml:id="i-a20a1f14610513b3-0">
            Anf. 74 SIW WITTGREN-AHL (s):
          </note>
          <u who="sten_lundstrom_2e5e25" prev="cont" xml:id="i-350ff0b0e44ed0af-0">
            <seg xml:id="i-3deb94e7775b4b1b-0">
              Herr talman! Jag tänkte tala lite om bostadssituationen för de
              äldre. Jag börjar med att yrka bifall till förslaget i betänkandet
              och avslag på samtliga reservationer.
            </seg>
            <seg xml:id="i-76f3aaf28b27387a-0">
              Vi står inför en omfattande utmaning när befolkningen blir allt
              äldre. Om 30 år kommer en fjärdedel av Sveriges befolkning att
              vara över 65 år. Det ställer nya krav på hur vi organiserar både
              samhället och våra egna liv. När jag var barn levde folk inte
              många år efter sin pensionering. I dag kan vi glädjande nog konstatera
              att många av oss kommer att leva ett tjugotal år efter pensioneringen.
              Men det kommer att ställa helt andra krav både på samhälle och
              på boendet. Detta påpekas i motioner som har kommit in till bostadsutskottet
              under den allmänna motionstiden. Det är bra att frågan om de äldres
              boende blir föremål för politiska samtal och kommer upp på den
              politiska agendan.
            </seg>
            <seg xml:id="i-5c4a06b9b5e4eaf0-0">
              Att åldras är ingen sjukdom eller omsorgsfråga. Själv konstaterar
              jag att bor gör vi hela livet de flesta av oss. Arbetar gör vi
              faktiskt knappt halva livet. Bostaden är i detta perspektiv en
              av de viktigaste förutsättningarna för hur vi kan leva och planera
              våra liv.
            </seg>
            <seg xml:id="i-7f7e78768ae9cdc1-0">
              Herr talman! I samtal med många äldre personer möter jag en utbredd
              osäkerhet inför samhällets möjligheter att i framtiden ge stöd,
              vård och omsorg under den senare tiden i livet. Många känner rädsla
              för att inte få tillsyn eller trygghet i sitt boende. Hur vi hanterar
              dessa frågor upplever jag som en av de stora utmaningarna inför
              framtiden.
            </seg>
            <seg xml:id="i-09cceb37c4495520-0">
              En av nycklarna till att känna trygghet inför sin ålderdom är
              vetskapen om att man kommer att ha ett boende som fungerar bra.
              De flesta äldre vill bo kvar hemma och inte i ålderssegregerade
              områden. I de få seniorbostäder som ändå byggs borde det vara
              möjligt att organisera bostäderna efter livsstilar och inte efter
              hur gammal man är. Att göra det möjligt för äldre att så länge
              som möjligt bo kvar hemma är också en rättighetsfråga. Men man
              ska också kunna erbjuda alternativa bostäder om så önskas.
            </seg>
            <seg xml:id="i-d465fb3c0f9dba85-0">
              Var fjärde pensionär bor i dag i allmännyttiga bostäder. Dessa
              bostäder består till en tredjedel av trevåningshus utan hiss.
              De är byggda någon gång på 19501970-talen. Det handlar helt enkelt
              om att förbättra möjligheterna att ta sig in eller gå ut och handla
              samt att någon kan komma på besök. Hissbidraget var en bra början,
              men mer behöver göras. Därför är det bra att Ulf Karlsson i sin
              utredning om bostadsfinansieringssystemet, som han avlämnade i
              höstas till regeringen, pekar på frågan om anpassningen av bostadsbeståndet
              till den åldrande befolkningen och också på teknikutveckling,
              som kommer att behövas för att förbättra tillgängligheten för
              äldre.
            </seg>
            <seg xml:id="i-81f3e47628ffcfe3-0">
              Ökad tillgänglighet är en fråga som också pekas ut av PBL-kommittén.
              Den fäster uppmärksamhet på att med en mer åldrande befolkning
              måste planerna anpassas efter dessa förutsättningar. Här kommer
              också kommunernas bostadsförsörjningsprogram in. De har här en
              viktig roll. Vi måste alla bli medvetna om den demografiska situation
              vi står inför och att bostädernas utformning och samhällsplaneringen
              är nycklar till att alla människor, oavsett ålder, ska kunna utvecklas
              som individer, påverka och bidra till samhällsutvecklingen samt
              mötas med respekt. Detta var ett av de utvecklingsmål som vi i
              utredningen Senior 2005 pekade på. Det är ett av de krav som kd
              tar upp i sin motion. Det politiska målet var alla politiska partier
              överens om i den utredningen om framtiden för oss som blir äldre.
              Det målet skulle vi ha. Därför har vi alla ett ansvar att gemensamt
              förverkliga det.
            </seg>
            <seg xml:id="i-7e12779b8ec1fbdf-0">
              Alternativet blir annars att vi får fler äldre som blir isolerade
              i sina lägenheter, vilket är både ovärdigt och odemokratiskt.
              Det leder också till att samhällskostnaderna i form av sjukvårdskostnader
              ökar.
            </seg>
            <seg xml:id="i-610b6f3ae7cd23ee-0">
              Trygghet handlar också om den enskildes inflytande och självbestämmande
              och att man respekterar detta hela livet ut. För äldre har bostäderna
              en stor betydelse, och därför är det bra att vi har bostadsanpassningsbidrag.
              Dessa bostadsanpassningsbidrag har ju ökat hela tiden. I dag är
              det 63 300 människor som har bostadsbidrag. Vårt investeringsbidrag
              har gjort att vi också fått hyresbostäder som har god tillgänglighet,
              vilket har gjort att fler äldre människor har kunnat flytta in.
              På så sätt har man också fått i gång flyttkedjan.
            </seg>
            <seg xml:id="i-4114a5acaa1541b3-0">
              Det är viktigt att man har en god kvalitet i äldreomsorgen, men
              som jag sade är mycket av de äldres situation inte en äldreomsorgsfråga.
              Därför är det viktigt att vi också har höjt bostadsbidragen, som
              gör att man kan leva ett ekonomiskt självständigt liv så länge
              som möjligt. De höjer vi den 1 januari 2006.
            </seg>
          </u>
          <note type="speaker" xml:id="i-7930de5e81121399-0">
            Anf. 75 RAGNWI MARCELIND (kd) replik:
          </note>
          <u who="ragnwi_marcelind_7f6fdf" next="cont" xml:id="i-5242dcc4328b8632-0">
            <seg xml:id="i-18345951b7307939-0">
              Herr talman! Vi ska väl inte förlänga debatten alltför mycket
              här i dag. Jag ville bara göra en markering och fråga Siw Wittgren-Ahl
              en sak, med tanke på att hon nu har stått och talat väldigt positivt
              om den motion som vi kristdemokrater har lagt fram, inte bara
              i år utan också föregående år. Jag tycker att det är sympatiskt
              att Siw Wittgren-Ahl, som jag också vet har varit engagerad i
              äldrefrågorna, vill lägga tyngd på att det här är en viktig fråga.
            </seg>
            <seg xml:id="i-a1fa8fda8e37c5d2-0">
              Men det hjälper ju inte om man år efter år säger nej till mycket
              konkreta förslag på hur man skulle kunna förändra den här situationen.
              Vi kan se på den yrkandesats där vi talar om futtiga 5 miljoner,
              som ändå skulle kunna vara ett startkapital för ett forum för
              äldres boende där man kunde samla den kunskap som man behöver
              för att kunna bygga ett framtida äldreboende som lever upp till
              de förväntningar som finns hos sådana som Siw Wittgren-Ahl och
              jag, som inom en snar framtid kanske kommer att vara sådana personer
              som vill flytta in i en annan form av boende. Men då säger man
              tvärt nej. Samtidigt tycker man att det är oerhört angeläget att
              inrätta ungdomsbostadssamordnare och lägger jättemycket pengar
              på detta, därför att de ungas bostadssituation är som den är.
            </seg>
            <seg xml:id="i-588fac866f896f9b-0">
              Men vi har ju alltså en allvarlig situation för en stor grupp
              mycket äldre människor i Sverige i dag, och då blir min konkreta
              fråga: Men varför har ni inte ställt upp på det här förslaget
              om ett forum för äldres boende?
            </seg>
          </u>
          <note xml:id="i-705ec6ff010e8e7e-0">
            Anf. 76 SIW WITTGREN-AHL (s) replik:
          </note>
          <u who="ragnwi_marcelind_7f6fdf" prev="cont" xml:id="i-4becfd1b2ea04f07-0">
            <seg xml:id="i-38d7200425940836-0">
              Herr talman! Boverket har en del av det uppdraget redan nu, och
              nästa år kommer regeringen med en äldreplan. Det skulle väl vara
              mycket bra om man kunde ha något forum, tycker jag, där man på
              ett enkelt sätt kunde hämta information om vad man ska tänka på
              när man vill ha ett projekt eller ska bygga. Men som det nu är
              har Boverket det uppdraget, och de har också samarbetat med Senior
              2005, och vi har då lagt fram olika förslag om hur det skulle
              kunna gå till. Där är tillgängligheten en viktig del i boendet,
              och att man också kan mötas över generationsgränser. Mycket av
              det som ni pekar på i er motion är ju faktiskt sådant som Äldreberedningen
              kom fram till.
            </seg>
          </u>
          <note type="speaker" xml:id="i-5776332415e4b20a-0">
            Anf. 77 RAGNWI MARCELIND (kd) replik:
          </note>
          <u who="ragnwi_marcelind_7f6fdf" next="cont" xml:id="i-5242dcc4328b8632-1">
            <seg xml:id="i-daf92a68e9d09797-0">
              Herr talman! Det finns ju en stark kritik mot regeringen just
              när det gäller äldreplaneringen. Det finns alltså inga framsynsprojekt
              för bostadssektorn. Det finns framsynsprojekt för en rad andra
              områden, men inte just för bostadssektorn. Det är då lite alarmerande
              att regeringen gång på gång lägger på Boverket en massa uppdrag.
              Vi vet ju att Riksrevisionen faktiskt har kritiserat regeringen
              för detta. Man anser att Boverket ska syssla med PBL, alltså plan-
              och bygglagen, och hur man planerar.
            </seg>
            <seg xml:id="i-56cf33ad19f40404-0">
              Här sade Siw Wittgren-Ahl tidigare att kommunerna har ett stort
              ansvar. Ja, visst har de det, men de har inte bara ett ansvar
              för hur man planerar byggnationer för äldre. De har ju också ansvar
              för äldres hela livsmiljö.
            </seg>
            <seg xml:id="i-0543304ec63180ba-0">
              Jag är ändå oroad över den utveckling vi ser på bostadsmarknaden
              i dag, där väldigt lite hänsyn tas till alla dessa äldre. Vi har
              i dag ett antal äldre personer som faktiskt vill flytta hemifrån,
              men man är inte i det skicket att man kan flytta till särskilda
              boenden. Om det hade funnits ett attraktivt alternativ som hade
              kunnat vara ett slags mellanform mellan det egna boendet man kanske
              bor i en stor villa på övre våningen, isolerad i ett sovrum utan
              att ta sig ut och ett särskilt boende dit man bara får komma när
              man är färdig att dö. Jag skulle önska att regeringen tog den
              här frågan på mycket större allvar och inrättade ett forum för
              äldres boende i enlighet med Kristdemokraternas yrkande. Där skulle
              vi kunna sätta fokus på det som är den verkliga problematiken
              i framtiden, nämligen hur herr talman, Ragnwi Marcelind och Siw
              Wittgren-Ahl kommer att få tillbringa sina sista dagar i livet.
            </seg>
          </u>
          <note xml:id="i-e0ce20482e90a542-0">
            Anf. 78 SIW WITTGREN-AHL (s) replik:
          </note>
          <u who="ragnwi_marcelind_7f6fdf" prev="cont" xml:id="i-4becfd1b2ea04f07-1">
            <seg xml:id="i-0ff0778dfb0f63b5-0">
              Herr talman! Det tycker jag är bra att vi diskuterar nu, för
              när vi sitter där kan vi inte diskutera hur vi ska ha det, för
              då är det kört! Det här är en fråga som berör de flesta som sitter
              i den här församlingen.
            </seg>
            <seg xml:id="i-36b075e224c3e3f6-0">
              Till Ragnwi Marcelind, med anledning av hennes engagemang i frågan,
              kan jag säga att dels färdigställdes ungefär 10 000 seniorbostäder
              förra året, och 11 000 seniorbostäder ligger nu i planerna. Det
              är klart att det på gott och ont kommer att växa fram olika typer
              av boende, för vi är många människor som står inför åldrandet.
              Jag tror att då kommer olika lösningar till för hur vi kan bo
              tillsammans och i olika organisationer, kopplat till hyresrätt,
              kooperativa äldrebostäder och den typen av boende, vilket jag
              tycker är bra. Det viktiga är att vi redan i dag diskuterar hur
              det ska se ut, och då kan jag glädjande nog meddela Ragnwi Marcelind
              att Ylva Johansson som är socialminister tar detta på stort allvar.
            </seg>
            <seg xml:id="i-400a8ef8b5dbc1db-0">
              Men jag vill föra in även boendet. Det här är också en bostadsfråga.
              Åldrandet handlar ju inte om att alla behöver omsorg. Vi kanske
              behöver bo lite annorlunda, men de flesta av oss kommer faktiskt
              att vara friska, och det är vi som måste diskutera och skapa förutsättningar
              för det så att man inte hamnar i den situation som Ragnwi beskrev,
              det vill säga att man ligger på andra våningen och inte får den
              hjälp och tillsyn man skulle behöva för att ha ett rikt och människovärdigt
              liv. Det är det vi måste diskutera även i bostadsutskottet och
              med bostadsförsörjningsprogram skapa alternativ så att människor
              har alternativ till sitt boende och så att man kan flytta vidare
              den dagen man vill göra det. Man måste också ha bra bostadsbidrag
              för de äldre.
            </seg>
          </u>
          <note type="speaker" xml:id="i-a047b37d66115d16-0">
            Anf. 79 MARIAM OSMAN SHERIFAY (s):
          </note>
          <u who="unknown" xml:id="i-80dacff61fa91115-0">
            <seg xml:id="i-79826af13e7112e5-0">
              Herr talman! Ett av vår tids mest svårlösta problem är bostadssegregationen.
              Utanförskap, fattigdom och sociala problem förekommer på många
              ställen. Miljonprogramsområden byggdes på den tiden då Sverige
              hade akut bostadsbrist.
            </seg>
            <seg xml:id="i-64460450924956a2-0">
              Visst har fel begåtts, men de senaste tio åren har vi med hjälp
              av storstadssatsningen och de så kallade Blommanpengarna arbetat
              aktivt för att motverka segregationen. Vi har fortsatt att rusta
              upp och kompletteringsbygga miljonområdena där vi satsar på både
              den inre och den yttre miljön. Ett av flera exempel på vad vi
              gör och kan göra är Gårdsten i Göteborg. Vi besökte området i
              samband med bomässan i augusti i år.
            </seg>
            <seg xml:id="i-6d9e79b2cb984c40-0">
              Herr talman! Bostadsintegrationen är en viktig fråga. I dag är
              situationen sådan att bostadsadressen för många är förknippad
              med utanförskap. Denna bild måste förändras. Våra barn och ungdomar
              som växer upp i dessa områden måste känna sig trygga i och stolta
              över sina bostadsområden. Därför är bostadsintegrationen en rättvisefråga.
              Alla bostadsområden måste ha en blandad bebyggelse med flera olika
              upplåtelseformer. De ska vara trygga och attraktiva och kunna
              efterfrågas av alla oavsett ålder och etnicitet.
            </seg>
            <seg xml:id="i-a90e01543a2416b4-0">
              Ett viktigt problem som jag vill lyfta fram är hur människor
              diskrimineras på bostadsmarknaden. Vi socialdemokrater har en
              vision av folkhemmet som vi måste fortsätta att kämpa för.
            </seg>
            <seg xml:id="i-9dc940b8849937a6-0">
              Herr talman! Har vi alla samma möjligheter på bostadsmarknaden,
              oavsett ekonomiska förutsättningar? Jag kan förstå att det är
              lättare att anvisa lägenheter där det finns ett överskott, men
              om jag sedan vill flytta får ingen hindra mig. Integration innebär
              samma rättigheter och samma skyldigheter. Jag som individ ska
              inte diskrimineras. När det sker gång på gång, både då jag söker
              arbete och bostad och i mötet med myndighetspersoner, hamnar jag
              i ett ofrivilligt utanförskap, vilket gör det svårare för mig
              att bli integrerad. Jag vill bestämt hävda att det finns en koppling
              mellan diskriminering och integrering.
            </seg>
            <seg xml:id="i-fc4850ab869e66d6-0">
              Herr talman! Till Carl-Axel och Sten vill jag säga att även invandrare
              vill göra bostadskarriär. Men hur bemöts de bostadssökande av
              dem som förmedlar bostäder? En del kommunala bostadsbolag sorterar
              sina hyresgäster. Senast såg vi detta i fallet med MKB i Malmö
              som hade en speciallista över vilka man inte ville ha som grannar
              eller som hyresgäster.
            </seg>
            <seg xml:id="i-057f269428610267-0">
              Hur behandlas man då på den privata bostadsmarknaden? Jag ska
              säga att situationen inte är bättre där. Inte ens mina pengar
              kan göra att jag slipper bli diskriminerad. Enligt Masoud Kamalis
              rapport Sverige inifrån vittnar flera personer med utländsk bakgrund
              om hur de förhindrats att flytta in i bostadsrätter och villaområden
              med många vita svenskar. Mäklare avråder med argumentet att bostadsrättsföreningen
              inte godkänner dig eller att du som bostadsägare, genom din närvaro,
              skulle sänka värdet på fastigheten. Det tycks vara okej att även
              invandrare bor i bostadsrätter bara de har bildat förening med
              andra invandrare.
            </seg>
            <seg xml:id="i-159b3261f84880a0-0">
              Jag ser verkligen fram emot förslagen mot bostadsdiskriminering
              i vårens proposition för att motverka strukturell diskriminering
              som statsrådet Jens Orback kommer att presentera, och jag välkomnar
              regeringens mål med bostadsintegrationen.
            </seg>
            <seg xml:id="i-73b84c4388905789-0">
              Herr talman! Vi socialdemokrater slår vakt om och vill utveckla
              kommunala allmännyttiga bostadsföretag. Alla hushåll, oavsett
              ekonomisk och social bakgrund, ska kunna bo i samma områden och
              hos samma fastighetsägare. Vi vill inte ha det som på engelska
              kallas social housing . Bostaden är för oss en social rättighet,
              inte en marknadsfråga.
            </seg>
          </u>
          <note xml:id="i-d3b18c046d1ea857-0">
            Jag yrkar bifall till förslaget i betänkandet.
          </note>
          <note type="speaker" xml:id="i-c0e75bfaf22a1df3-0">
            Anf. 80 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-7">
            <seg xml:id="i-0566bee7c0a86dfc-0">
              Herr talman! Mariam Osman Sherifay tar storstadssatsningen, Blommanpengarna
              och så vidare som exempel på en oerhört framgångsrik socialdemokratisk
              bostadspolitik. Menar du verkligen på fullt allvar att alla de
              miljarder och åter miljarder som plöjts ned gett något nämnvärt
              resultat? I de utvärderingar som gjorts i Malmö har man kommit
              fram till att det mesta varit fullständigt meningslöst. Det du
              säger här är att ni ska fortsätta på precis samma sätt.
            </seg>
            <seg xml:id="i-26748748a80cffa7-0">
              Sedan säger du att alla områden måste ha en blandad bebyggelse.
              Där är vi helt överens, och då blir min enkla fråga: Varför säger
              ni nej när någon vill omvandla till bostadsrätt? Varför säger
              ni nej om ni, precis som vi, inser hur viktigt det är att det
              finns en blandad bebyggelse? Det började med Sten Lundström och
              rasism och sedan späder du på. Det har ju egentligen inte med
              bostadsfrågan att göra, men jag är inte dummare än att jag inser
              att det finns problem inom det här området.
            </seg>
            <seg xml:id="i-644f9b1b64f486c9-0">
              Vi är helt överens. Om det skulle finnas någon människa som tvivlar
              vill jag säga att varje form av diskriminering är straffbart,
              och jag hoppas vid Gud att alla fall av diskriminering anmäls.
              Det är en styggelse. Jag kan garantera dig att på de barrikaderna
              kommer moderater och socialdemokrater att stå tillsammans. I mitt
              villaområde är snart alla mina grannar invandrare. De är förtjusande
              människor, och vi har inga som helst problem. Så låt oss gemensamt
              kämpa för det.
            </seg>
            <seg xml:id="i-90d9370be6e0000c-0">
              Men varför säger ni nej till att ombilda till bostadsrätter?
            </seg>
          </u>
          <note type="speaker" xml:id="i-46d1633ef0ccaacd-0">
            Anf. 81 MARIAM OSMAN SHERIFAY (s) replik:
          </note>
          <u who="unknown" xml:id="i-80dacff61fa91115-1">
            <seg xml:id="i-f19197c8d268624f-0">
              Herr talman! Jag förstår inte riktigt din fråga. Vad är det för
              fel med att rusta upp våra bostäder? Tycker du att vi ska låta
              dem förfalla som i det fall vi såg tidigare i höst? Det är väl
              inget fel i att rusta upp.
            </seg>
            <seg xml:id="i-3b58b744c6a05d3e-0">
              Jag har aldrig sagt att vi är mot bostadsrätter. Jag tycker inte
              att vi ska ha områden med enbart hyresrätter, men jag tycker inte
              heller att vi ska ha områden med enbart bostadsrätter eller enbart
              villor. Det är en segregering som är av ondo.
            </seg>
            <seg xml:id="i-4fc6632a3243e5c4-0">
              Sedan är jag förvånad, Carl-Axel, över att du undrar om det verkligen
              är så med diskrimineringen som jag beskriver. Ja, det är så. Det
              är min verklighet. Det är så jag upplever den, och jag tycker
              inte att du ska komma och beskriva min verklighet.
            </seg>
          </u>
          <note type="speaker" xml:id="i-81f9c950fed11241-0">
            Anf. 82 CARL-AXEL ROSLUND (m) replik:
          </note>
          <u who="carl-axel_roslund_eaede0" xml:id="i-f4d8dcfecfc5856c-8">
            <seg xml:id="i-3dbc4628dedb6b8b-0">
              Herr talman! Jag önskar att jag kunde göra mig till talesman
              för hela svenska folket, men jag kan ju inte det tyvärr. Det finns
              dumma människor även i Sverige. Jag kan bara beklaga det, och
              jag beklagar om du är utsatt för någon form av rasism och diskriminering.
              Jag beklagar det verkligen, men jag kan som sagt inte göra mig
              till talesman för alla. Tyvärr finns det dumma människor även
              här.
            </seg>
            <seg xml:id="i-0e59966b46c79fe5-0">
              Du undrar vad det är för fel att använda storstadssatsning och
              Blommanpengar till att rusta upp våra områden. Jag hoppas vid
              Gud att man hade större ambitioner med storstadssatsningen än
              bara att rusta upp bostadsområdena. Det är faktiskt hyresvärdens
              skyldighet att hålla bostäderna i stånd. När man presenterade
              Blommanpengarna, storstadssatsningen och så vidare hade man betydligt
              stoltare ambitioner och talade mycket yvigare om dem än du gör
              nu när du säger att pengarna skulle gå till att rusta upp de nedslitna
              områdena. Och nu ska vi tydligen göra det ytterligare en gång.
            </seg>
            <seg xml:id="i-4b54c72ab2c76ccc-0">
              Jag kan inte låta bli att ställa frågan: Hur många gånger ska
              vi bygga om miljonprogramshusen?
            </seg>
          </u>
          <note type="speaker" xml:id="i-fa3d829ff2a7792d-0">
            Anf. 83 MARIAM OSMAN SHERIFAY (s) replik:
          </note>
          <u who="unknown" xml:id="i-80dacff61fa91115-2">
            <seg xml:id="i-df9816207fd7af62-0">
              Herr talman! Jag är fortfarande förvånad, för det handlar bland
              annat om att just rusta upp bostäder. Man satsar på skolorna i
              dessa områden. Jag har själv min tjänst i ett av dem, Tensta,
              och det är inget fel i det. Jag vet precis hur mycket det betytt
              för tenstaborna.
            </seg>
            <seg xml:id="i-fdb537bd72875b1a-0">
              En sak till: Det verkar på dig, Carl-Axel, som att du som politiker
              ger upp. Det bästa vore kanske att bomba bort dessa områden. Det
              vore väl den enkla lösningen. Men det finns också en annan bild,
              en bild som inte är lika svart som den du målar upp. Det är en
              bild av dessa områden som faktiskt besökare från andra europeiska
              länder väljer att visa. Det har vi sett nyligen.
            </seg>
            <seg xml:id="i-e622c85125d724e8-0">
              Jag har stått här och berättat om problemen som finns. Jag är
              ärlig. Jag säger precis som det är. Och när jag pratar om mig
              själv måste jag faktiskt också nämna Masoud Kamalis rapport, för
              det är inte bara jag som är diskriminerad. Det är många andra
              som vittnar om detta. Och jag tycker att vi måste ha en politik
              för att stoppa det här. Jag kan nämna både nära och kära som faktiskt
              har flyttat och bor i bostadsområden och i villaområden, och jag
              vet vad de har fått stå ut med.
            </seg>
          </u>
          <note type="speaker" xml:id="i-ced853cdbaf1ef9b-0">
            Anf. 84 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-7">
            <seg xml:id="i-d36855d69b2a48f7-0">
              Herr talman! Jag vill börja med att kommentera det här med diskrimineringen.
              Jag hade en debatt med samhällsbyggnadsminister Mona Sahlin för
              några veckor sedan som handlade om diskrimineringen. Jag hade
              låtit Rut ta fram hur många diskrimineringsfall det fanns som
              berör bostäder. Det är 108 stycken under åren 20042005. Inget
              av dem har lett till vidare åtgärder. Då ställde jag också frågan
              vad Socialdemokraterna vill göra.
            </seg>
            <seg xml:id="i-4eb46c178aec09be-0">
              Folkpartiet har lagt fram förslag om att bland annat stärka och
              slå ihop diskrimineringsombudsmännen. Vi anser att det ska kosta
              att diskriminera. Då tycker jag att det också är viktigt att höra
              något från Socialdemokraterna. För den delen, herr talman, kan
              jag konstatera att jag beklagar att samhällsbyggnadsministern
              inte finns med i debatten i dag. Jag har noterat att flera statsråd
              kommer att delta i en senare debatt, men då handlar det om utbildningsfrågor.
            </seg>
            <seg xml:id="i-91f42b4b896750af-0">
              Sedan har jag en annan fråga till Mariam Osman Sherifay. I Sveriges
              riksdag har vi inte stiftat en lag som förbjuder områden med villor
              att kompletteringsbygga med hyresrätter. Det är en fråga för kommunerna,
              enligt planmonopolet. Däremot har vi en lagstiftning som faktiskt
              säger att det ska överprövas om en kommun och de som bor i en
              stadsdel och bor i hyresrätter skulle vilja ombilda hyresrätterna.
              Sådan lagstiftning har vi. Och det ska tillståndsprövas av länsstyrelsen
              och av Boverket.
            </seg>
            <seg xml:id="i-4c099cc0b14c09eb-0">
              Jag har debatterat detta många gånger med statsrådet och påtalat
              orimligheten. Ytterst handlar det nämligen om att de här människorna,
              som vill ombilda och som vill få ökad egenmakt, inte får chansen
              därför att det där är Sveriges riksdag som är ansvarig. Vad tänker
              Socialdemokraterna göra åt det?
            </seg>
          </u>
          <note type="speaker" xml:id="i-bbb2816e57c89b7e-0">
            Anf. 85 MARIAM OSMAN SHERIFAY (s) replik:
          </note>
          <u who="unknown" xml:id="i-80dacff61fa91115-3">
            <seg xml:id="i-e7a344115b7b866a-0">
              Herr talman! Jag kan inte kommentera statsrådet, om hon är här
              eller inte här. Jag kan tänka mig att hon har fullt upp.
            </seg>
            <seg xml:id="i-ad73fe5d8391c96d-0">
              Jag vill bara säga att jag, just när det gäller ombildning av
              bostadsrätter, faktiskt inte har något emot det. Det finns många.
              Mycket av det som byggs i dag är bostadsrätter, så det valet kan
              man göra om man har pengar eller annat. Kompletteringsbygga gör
              vi, Nina. Både du och jag bor i Sundbyberg. Det är klart att vi
              gör det, och det görs i många andra kommuner.
            </seg>
            <seg xml:id="i-ea4587a88640fb59-0">
              Att ombilda hyresrätter till bostadsrätter eller att äga verkar
              vara den enda lösningen, som jag har hört här tidigare, på problematiken.
              Men alternativet, som jag har lyft fram, är blandade upplåtelseformer.
              Jag bor själv i en hyresrätt i vår kommun. För ett tag sedan ville
              mina grannar ombilda till bostadsrätter. Det fick man göra. Man
              fick rösta. Man fick säga vad man ville. Men det fanns inte en
              majoritet. Finns det en majoritet säger vi aldrig nej. Jag förstår
              inte riktigt. Det finns regler, så det är ingenting att diskutera.
              Finns det en majoritet är det klart att man får göra det.
            </seg>
            <seg xml:id="i-61dcc52736ea7fa1-0">
              Sedan är det en sak till just vad gäller diskriminering som jag
              verkligen måste lyfta fram. Jag är besviken över att många inte
              har förstått hur människor har det, att strukturell diskriminering
              är ett mycket stort problem som drabbar väldigt många människor.
            </seg>
            <seg xml:id="i-366f1fd0a5a7ba84-0">
              Ursäkta, herr talman, jag ser att jag inte har så mycket tid
              kvar. Men jag vill bara säga att just strukturell diskriminering
              är en viktig fråga. Och våra förslag, som Nina efterlyser, kommer
              faktiskt att presenteras under våren. Den här frågan är otroligt
              viktig. Vi kan inte bara komma med halvbra förslag eller med snabba
              förslag. Vi har en utredning som snart är klar, och utifrån den
              kommer vi att lägga fram våra förslag.
            </seg>
          </u>
          <note type="speaker" xml:id="i-d5a974a6aaade69c-0">
            Anf. 86 NINA LUNDSTRÖM (fp) replik:
          </note>
          <u who="nina_lundstrom_3bd8a2" xml:id="i-e529533cfa461ab7-8">
            <seg xml:id="i-d9c812bb79743db9-0">
              Herr talman! Jag kan konstatera att av Sveriges totala bostadsbestånd
              är det 16 % som är bostadsrätter. Och den fråga som Mariam Osman
              Sherifay inte vill svara på gäller riksdagens roll. Du menar att
              det är fritt fram för de här personerna att bilda föreningar och
              därmed också att få möjlighet att äga sin bostad. Men så fungerar
              det inte i dag. Vi har tillståndsprövning. Det är därför man har
              stoppat detta. Akalla är ett exempel. Jag har varit i Östberga.
              Jag har haft en debatt om östra Skogås och många andra områden.
              Därför menar jag att man skulle fokusera på att överlåta makten
              till de boende, de kommunala bolagen, som det faktiskt oftast
              handlar om i de här förorterna, och också till kommunerna. I dag
              överprövas detta av länsstyrelsen och Boverket.
            </seg>
            <seg xml:id="i-24442374703fbdef-0">
              När det gäller de här stadsdelarna och förorterna som jag diskuterar
              kan man naturligtvis säga: Ja, men det finns en uppblandning redan
              i dag.
            </seg>
            <seg xml:id="i-040cd860217d9567-0">
              I de stadsdelar som vi talar om är det ofta upp till 98 eller
              100 % hyresrätter, som ägs av ett bolag. På vissa ställen kan
              man inte kompletteringsbygga. Om de boende faktiskt vill bo kvar
              i sitt område men skulle vilja ha en ökad makt förstår jag inte
              varför detta ska överprövas av Sveriges riksdag genom lagstiftningen.
              Låt oss se till att skapa möjligheter för de människor som bor
              i de här bostadsområdena!
            </seg>
            <seg xml:id="i-d02b7ef02fab8df7-0">
              Jag tror på ökad egenmakt. Jag tror på fler bostadsrätter. Jag
              tror på ägarlägenheter. Sedan anser Folkpartiet att det är en
              del av diskussionen kring hur man ska skapa möjligheter för alla
              människor. Utöver det finns det frågor om arbetsmarknad, trygghet,
              närpolisens roll med mera. Men här diskuterar vi bostadspolitikens
              roll, och jag tror att Sveriges riksdag skulle kunna göra oerhört
              mycket mer. Framför allt handlar det om att flytta ut makten,
              så att de som frågorna berör får en chans att få inflytande över
              dem.
            </seg>
          </u>
          <note type="speaker" xml:id="i-b1c72f1f9cbbcaec-0">
            Anf. 87 MARIAM OSMAN SHERIFAY (s) replik:
          </note>
          <u who="unknown" xml:id="i-80dacff61fa91115-4">
            <seg xml:id="i-26bce6c11b31c5c2-0">
              Herr talman! Ja, Nina, jag vet faktiskt inte riktigt. Jag sade
              just att det som har byggts och byggs just nu är mycket bostadsrätter.
              Jag har inga problem med detta. Det är inte det som jag är emot.
              Jag sade också att det finns regler. Du fick det nästan till att
              det skulle vara nästan omöjligt att ombilda till bostadsrätter.
            </seg>
            <seg xml:id="i-12c9ba46d972f1e3-0">
              Min fråga är om det verkligen skulle hjälpa min son Muhammad
              om han skulle köpa sig en bostad i Hallunda. Blir han då integrerad?
              Det är det som är viktigt för mig. Vad är det som skulle hjälpa
              mig att bli integrerad? Jag skulle bli integrerad det är min åsikt
              om jag skulle bli granne med dig eller Sven eller någon annan
              här inne. Men där det redan finns en överrepresentation av invandrare
              där ska man då köpa sin lägenhet eller ombilda den. Tror du att
              det skulle leda till integrering? Nej, det tror inte jag på.
            </seg>
          </u>
          <note type="speaker" xml:id="i-03f6b3c2a4877e13-0">
            Anf. 88 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-d6436548310d097f-2">
            <seg xml:id="i-f94abf2fdec28cc4-0">
              Herr talman! Jag skulle egentligen vilja ställa frågor lite grann
              utifrån det anförande som jag själv försökte hålla om integration.
              Nu hörde jag en ganska positiv hållning till Blommanpengarna och
              storstadssatsningen. Jag delar uppfattningen att det finns delar
              av det här som har varit bra, men det är också mycket som är ganska
              dåligt.
            </seg>
            <seg xml:id="i-acc864633a503f9f-0">
              Det som egentligen är riktigt allvarligt är att de här pengarna
              på något sätt har bidragit till stigmatiseringen av de här bostadsområdena.
              Det är ganska allvarligt. De har egentligen spätt på vi-och-de-tänkandet.
              Och jag kan konstatera att inga Blommanpengar eller pengar till
              storstadssatsningen har använts i Djursholm eller i Limhamn i
              Malmö eller andra områden där folk är som mest segregerade. Ingenting
              har egentligen gjorts för att bryta den totala vita medelklassens
              förmåner.
            </seg>
            <seg xml:id="i-3dad777f86afd7c7-0">
              Sedan är det något annat jag skulle vilja fråga om. I mitt anförande
              tog jag upp fem olika förslag på hur man skulle komma åt diskrimineringen
              och rasismen på bostadsmarknaden. Det handlar om
            </seg>
            <seg xml:id="i-05ef0269d87234c7-0">
              För att du nu ska få en chans att svara stannar jag där, och
              så återkommer jag med de andra frågorna sedan.
            </seg>
          </u>
          <note type="speaker" xml:id="i-e02b37486ff9c5d4-0">
            Anf. 89 MARIAM OSMAN SHERIFAY (s) replik:
          </note>
          <u who="unknown" xml:id="i-80dacff61fa91115-5">
            <seg xml:id="i-db4a73203bfa9cdb-0">
              Herr talman! Jag håller med dig, Sten, när du beskriver det här
              med baksidan av Blommanpengarna. Varför går de just till dessa
              områden? Varför inte till Djursholm? Varför inte till de här rika
              områdena? Men tänk om de pengarna inte fanns! Tänk om de områdena
              inte skulle få någon hjälp! Hur tror du att det skulle ha sett
              ut då?
            </seg>
            <seg xml:id="i-0282caf21a0ad82a-0">
              Sedan gäller det de förslag som du nämnde. Vi har öppnat för
              en bostadsförmedling. Sedan får man kalla det vad man vill, och
              man får ha det i vilken regi som helst. Jag tycker att det är
              viktigt att man förmedlar bostäderna.
            </seg>
            <seg xml:id="i-e4aad8567946b2fd-0">
              Det är viktigt att ingen diskrimineras. Alla oavsett etnicitet,
              rörelsehinder, ålder, kön eller sexuell läggning ska kunna känna
              sig rätt behandlade. Det är annars en sådan kränkning. Jag väntar
              till våren när vi kan presentera våra förslag just vad gäller
              bostadssegregering. Frågan förtjänar väl en egen proposition.
            </seg>
          </u>
          <note type="speaker" xml:id="i-820e1ddb9f8ed525-0">
            Anf. 90 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-d6436548310d097f-3">
            <seg xml:id="i-74c138ca010dc2b6-0">
              Herr talman! Att de fattiga bostadsområdena har underskott på
              pengar har Hyresgästföreningen visat. Det är egentligen ett problem
              med hur vi fördelar medel i samhället över huvud taget. Hyresgästföreningen
              har kunnat visa att Rosengård skulle ha haft 100 miljoner mer
              om man fördelade lika mellan människor i Malmö stad. Så ser det
              ut konsekvent i landet. Fördelningen av medel är orättvis.
            </seg>
            <seg xml:id="i-02f140593f50a898-0">
              Det jag talar om är stigmatisering. Det är det som brukar kallas
              integrationspolitikens paradox. Genom att ensidigt peka ut de
              fattiga områdena som problem stigmatiserar man också de människor
              som lever i de områdena. Man skapar också vi-och-de-känsla. Sedan
              återgår man till den gamla traditionella assimileringspolitiken
              som alltid har varit den svenska politiken.
            </seg>
            <seg xml:id="i-c55d1f7693836582-0">
              Jag tror att det är allvarligare än så här. Egentligen handlar
              det om hur vi fördelar pengar rent generellt i samhället. Det
              gäller via både inkomst- och kostnadsutjämningen till kommunerna
              men också de inomkommunala och inomregionala fördelningarna av
              medel. Jag hade gärna sett att en del av pengarna hade hamnat
              i dessa områden för att bryta den segregering som finns framför
              allt i Djursholm, Limhamn och andra områden.
            </seg>
            <seg xml:id="i-b3ec647b5bb96499-0">
              Jag konstatera att ni än så länge när vi har föreslagit en bostadsanvisningslag
              svarat positivt och sagt: Det kan vi tänka oss. Men ni har aldrig
              tänkt er det. Den andra delen gäller socialtjänstens rätt att
              garantera rätten till bostad. Där svarar du inte alls, och det
              har ni än så länge sagt nej till.
            </seg>
            <seg xml:id="i-f4ce41653fe7a16a-0">
              Hur är det med tvångsförvaltning? Det gäller privata fastighetsägare
              eller kommunala fastighetsägare som medverkar till etnisk diskriminering.
              Är det en intressant lösning? Eller hur är det med att kommunen
              ska motverka segregation genom att se till att det finns allmännyttiga
              hyresrätter i samtliga bostadsområden i en kommun?
            </seg>
          </u>
          <note type="speaker" xml:id="i-5e9df21dfcfbea25-0">
            Anf. 91 MARIAM OSMAN SHERIFAY (s) replik:
          </note>
          <u who="unknown" xml:id="i-80dacff61fa91115-6">
            <seg xml:id="i-c67e11a9c2ce23fb-0">
              Herr talman! Mycket av det du efterlyser finns det faktiskt förslag
              för. Men för det ena eller andra som du nämner är det kanske inte
              precis som Vänsterpartiet önskar. Ändå har vi svar både vad gäller
              bostadsmedling och det andra. Visst är bostaden en rättvisefråga.
            </seg>
            <seg xml:id="i-02934bb019a69862-0">
              Jag undrar fortfarande: Hur skulle det ha sett ut i dessa områden
              om de inte fått pengar? Jag kan förstå precis vad du menar med
              stigmatisering och allting. Men hur skulle det ha varit? Hur tror
              du att det skulle ha sett ut om vi inte hade pekat ut just de
              områdena? Det är viktigt. Annars hade de inte ens fått de pengar
              som de har fått.
            </seg>
            <seg xml:id="i-b83923d6e42de9b0-0">
              Jag förstår inte riktigt. Du talar om Djursholm. Det finns inte
              de problemen i Djursholm. Varför skulle just Djursholm pekas ut?
              Vi vet redan vilka som bor där. Där bor människor som redan kan
              köpa sin bostad. De behöver inte tänka på hur det ser ut på andra
              ställen. Om vi inte skulle ha riktat våra storstadspengar som
              här fått så mycket kritik vet jag inte hur de områden som fått
              pengar skulle ha sett ut i dag.
            </seg>
          </u>
          <note type="speaker" xml:id="i-729a5860da9148e8-0">
            Anf. 92 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-cf5e23c8d632925c-0">
            <seg xml:id="i-450cde738ea17693-0">
              Herr talman! Av de fyra och en halv timme vi har haft debatt
              här kan vi konstatera bredden och djupet i frågorna. Det är lite
              underligt att det inte finns något statsråd på plats i den här
              debatten. Samtidigt kan vi se att det på nästa punkt finns tre
              statsråd med i den debatten. S-ledamöterna bör ta med sig frågan
              hem hur representationen från statsrådssidan är i debatterna.
            </seg>
            <seg xml:id="i-c6d4d2754960c2ff-0">
              Andelen äldre i samhället ökar. Det är därför viktigt att vi
              har en bostadssituation som når upp till kraven om tillgänglighet.
              Om vi inte klarar det kravet kommer belastningen att öka radikalt
              på kommunerna genom ökade bostadsanpassningsbidrag. Vi är alla
              överens om att alla människor så länge de vill ska kunna bo kvar
              i sin ursprungliga miljö. Bostadsanpassningsbidragen blir det
              som får finansiera det om man behöver en komplettering av boendet.
            </seg>
            <seg xml:id="i-7f3491d453546917-0">
              En nyckelfråga i sammanhanget är hissar. Frågan om hissbidrag
              är viktig utifrån såväl tillgängligheten för äldre och funktionshindrade
              som för den primärkommunala ekonomin. Från Centerpartiet har vi
              föreslagit hissbidrag i vårt budgetförslag. Tidigare tillfälliga
              hissbidrag gick till dem som redan hade planerat sina hissinstallationer
              och också finansierat dem. Anslaget blev ett slag i luften.
            </seg>
            <seg xml:id="i-9674ade90ae7215e-0">
              De som hade behoven men kanske inte de ekonomiska förutsättningarna
              hamnade i en kö, och man har inte kunnat förverkliga den ökade
              tillgänglighet som man hade strävat efter. Boverket konstaterade
              att kön när hissbidraget upphörde var fyra gånger som lång som
              det ursprungliga anslaget hade möjlighet att finansiera. Det visar
              att det finns ett tydligt behov av hissbidrag i samhället.
            </seg>
            <seg xml:id="i-cff9f050bb2dbd9a-0">
              Nu avstyrker utskottet motionen, vilket förvånar mig. Givetvis
              pågår en utredning i frågan, som utskottet mycket riktigt påpekar.
              Av den departementsskrivelse som nu är på remiss kan jag se att
              förslaget om hissbidrag kommer att tas upp igen. Men hindrar det
              utskottet och kammaren att ha en åsikt i en fråga som är av så
              strategisk vikt för de äldres situation i dag och många år framöver?
              Jag tycker inte det. Jag tycker att vi ska ha en åsikt. Vi vet
              inte vad propositionen så småningom kommer att innehålla. Det
              är som jag ser det den här församlingen som ska ha en åsikt när
              en fråga väcks och inte som nu mörka i hela frågan.
            </seg>
            <seg xml:id="i-5ff3b5f78e1a6660-0">
              Herr talman! När utredningen ändå kommit på tal kan jag inte
              underlåta att kommentera även andra skevheter som tidigare har
              funnits i stimulansåtgärder för byggande som man nu föreslår ska
              upprepas. Det gäller att redan etablerade tillväxtcentrum ska
              stimuleras ytterligare på bekostnad av andra orter. Det är ingen
              bra signal.
            </seg>
            <seg xml:id="i-7310af5f1d4df6b6-0">
              Föreställningen att det är dyrare att bygga i Helsingfors än
              i övriga landet kvarstår trots att såväl Byggkostnadsforum som
              regeringens sakkunnige på området har konstaterat att byggkostnaden
              är densamma var man än bygger i landet. Det som skiljer är spekulationen
              i mark, vilket knappast bör slå igenom i sådana här sammanhang.
            </seg>
            <seg xml:id="i-54660a0fa5650296-0">
              Vad som inte lyfts fram men som finns i motioner här i riksdagen
              är att bostadsfinansieringen på landsbygden i dag är ett problem.
              Som situationen ser ut och som staten styr marknaden innebär det
              att samhällets åtgärder medför en ökad social klyvning.
            </seg>
            <seg xml:id="i-87db09b25c32ce79-0">
              Det kan vara en politisk målsättning för regeringen. Men det
              är långt ifrån den målsättning och utveckling som vi från Centerpartiet
              vill se. Vi vill ha en levande bygd i hela landet. Vi talar nu
              om landsbygden. Om jag ser till min hembygd är det all bygd utanför
              Västerås centrum. Det är stora tätorter av typen Västerås och
              Köping.
            </seg>
            <seg xml:id="i-2116ffdea9253001-0">
              Avslutningsvis måste jag ändå kommentera det Owe Hellberg sade
              om fastighetsskatten. Han säger att borgerligheten lägger fram
              förslag som ger några hundralappar. Villaägarföreningen har tagit
              fram ett typexempel. Man har tittat på samtliga partiers motioner.
              För en Helsingforssfastighet där man betalar 18 340 kr om året
              i fastighetsskatt kommer Centerpartiets förslag att innebära en
              sänkning med drygt 9 500 kr.
            </seg>
            <seg xml:id="i-d25fe111fc59c83f-0">
              I min föreställningsvärld och med mina referensgrunder är det
              inte bara några hundralappar. Det är en mycket stor sänkning.
              Det är ett första steg i utvecklingen som Centerpartiet har tagit
              genom att föreslå att man ansvarsfullt ska avveckla fastighetsskatten.
            </seg>
          </u>
          <note xml:id="i-e2cf8cd4501a3a87-0">
            I detta anförande instämde Rigmor Stenmark (c).
          </note>
          <note type="speaker" xml:id="i-b0c08f46f2daa985-0">
            Anf. 93 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-13">
            <seg xml:id="i-d01b37bbeefe5829-0">
              Herr talman! Det passar väl alldeles utmärkt att jag tar replik
              på Jörgen Johansson.
            </seg>
            <seg xml:id="i-8e7aba21a1344ca6-0">
              Fastighetsskatteberäkningen utgår inte från ett normalfall. Det
              utgår från lägen i fastighetsbeskattningen som ligger på nivåer
              som inte är de vanliga. Du glömmer också all diskussion om de
              andra sakerna. Som jag sade tidigare motsvarar fastighetsskatten
              816 % av boendekostnaderna. Det är många andra faktorer som påverkar
              det hela.
            </seg>
            <seg xml:id="i-ab29cf90f602f629-0">
              Man måste föra en hel diskussion om boendekostnaderna och inte
              bara som ni vill göra ta ut en del i det hela. Ni vill samtidigt
              avveckla räntebidrag och investeringsstöd och allt vad det heter.
              Man får väga ihop det och se vad det blir i slutändan.
            </seg>
            <seg xml:id="i-6e1e2470355a5417-0">
              Det jag vill säga först och främst är att det är väl jättebra
              att Jörgen Johansson tycker att vi ska införa ett hissbidrag.
              Det har ju vi slitit hårt för i Vänsterpartiet. Vi fick ju in
              det under en tid, och vi såg att det var väldigt verkningsfullt,
              efterfrågat och att det verkligen behövs. Den här departementsskrivelsen
              säger också att det här är en viktig framtidsfråga. Det hoppas
              jag att vi i majoriteten ska kunna genomföra. Men frågan är ju
              var Jörgen Johansson ska hitta stöd i alliansen i den här frågan.
              Dina kompisar säger ju nej, blankt nej, till sådana här förslag.
              Så det blir liksom ett slag i luften när du diskuterar denna fråga.
            </seg>
            <seg xml:id="i-d398a8d4df60cc4e-0">
              En annan sak som Centerpartiet lyfter fram här är byggandet på
              landsbygden. Jag delar er syn på att kreditmöjligheterna där inte
              är tillfyllest. Därför har vi i vårt program, som jag inte har
              berättat om i sin helhet i dag, också lyft fram frågan om att
              Bostadskreditnämnden borde ha ett högre tak när det gäller var
              gränsen för kreditgarantin ska ligga inte minst på grund av att
              man faktiskt lyfter bort räntebidragen. Det är dem man utgår från
              i dag, den produktionsnivå som finns där. Och den är inte anpassad
              till dagens verklighet.
            </seg>
          </u>
          <note type="speaker" xml:id="i-11fe385f79ae4534-0">
            Anf. 94 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-cf5e23c8d632925c-1">
            <seg xml:id="i-ee2f374277ac6339-0">
              Herr talman! Jag håller med Owe Hellberg om att det är totalbilden
              i boendet som man måste titta på. Tittar vi på den period då Owe
              Hellberg har suttit med som stödparti till regeringen har fjärrvärmekostnaderna
              ökat med 22 %, elen med 34 %, vatten och avlopp med 25 % och avfallskostnaden
              med 30 % medan konsumentprisindex har höjts med 9 %.
            </seg>
            <seg xml:id="i-db3abcbc87fb63e0-0">
              Till det här ska läggas förmögenhetsskatter, fastighetsskatter
              och så vidare. Givetvis måste man titta på helhetsbilden. Helhetsbilden
              är att förmögenhetsskatten drabbar många. Fastighetsskatten drabbar
              många. I den typfastighet som Villaägarföreningen valde att ta
              fram när man gjorde jämförelsen mellan partierna är det ändå så
              att det var ungefär 800 kr netto i månaden som Centerpartiets
              förslag sänkte boendekostnaden med. Jag tycker faktiskt att det
              är en rätt stor kostnad. Sedan kan man naturligtvis se att det
              är olika på olika håll, men den typfastighet som man trots allt
              tog fram för att få en jämförelse gav det här utfallet. Jag tycker
              att det är ett mycket bra första steg. Vi kompletterar sedan med
              en successiv avveckling av förmögenhetsskatten, som drabbar många.
            </seg>
            <seg xml:id="i-b83bc0a52db443bc-0">
              Vad gäller hissbidraget är det bra, Owe Hellberg, att vi är överens.
              Det är kanske en djupare fråga än när man ser på en ytlig del.
              Det är dels fråga om de människor, äldre och funktionshindrade,
              som har nytta av det här. Men det skapar också, som jag ser det
              i dag som varande kommunalpolitiker, ett mycket stort hål i den
              kommunala ekonomin eftersom vår skyldighet är att se till att
              bostäder ska anpassas så att människor ska kunna bo kvar i dem.
              Jag tycker att det är en bra målsättning, men vi måste också stimulera
              genom att ge kommunerna rimliga förhållanden. Med den utveckling
              som Owe Hellberg med sina vänner har sett till att det har blivit
              i kommunerna har man utarmat den kommunala ekonomin successivt
              under den gångna åttaårsperioden.
            </seg>
          </u>
          <note type="speaker" xml:id="i-257124e5e56209df-0">
            Anf. 95 OWE HELLBERG (v) replik:
          </note>
          <u who="owe_hellberg_6b1485" xml:id="i-b5f5dc16e5dc0e4f-14">
            <seg xml:id="i-cb9d468a1ea2d5cb-0">
              Herr talman! Jörgen Johanson säger att förmögenhetsskatten drabbar
              många och att fastighetsskatten drabbar många. Det är väl en sanning
              med modifikation att det drabbar många om man pratar om de stora
              värdena i fastighetsskatten och förmögenhetsbeskattningen. Vi
              har ju faktiskt infört en dämpningsregel som gör att de som har
              låga inkomster, de som vi också menar drabbas av det här, faktiskt
              inte behöver betala full fastighetsskatt. Det finns också en koppling
              till förmögenhetsskatten i den här frågan. Den procentsatsen sänks
              nu från 5 % till 4 %. Det är en oerhört viktig förändring. Det
              är träffsäkert och effektivt. Men genom att göra förändringar
              med en tiondel eller fem hundradelar, som Folkpartiet föreslår
              i sitt andra år, smetar man bara ut de här pengarna på väldigt
              många. Då får vi inte de rättvisekonsekvenser som dämpningsregeln
              har.
            </seg>
            <seg xml:id="i-938bee8e2439e3eb-0">
              När det gäller hissbidraget är det jättebra att vi är överens
              och att vi båda inser att det här är en jättefråga för framtiden
              och för kommunerna. Det är väldigt svårt att få ekonomi i att
              sätta in de här hissarna i de hyresfastigheter som man behöver
              göra det i. Men frågan kvarstår, och jag får väl ställa den en
              gång till då: Hur ska Jörgen Johansson få med sig sina allianspartier
              på det här? De vill ju inte. De vill inte höra talas om stöd i
              någon form. Det enda stöd som gäller är avdragsrätt och skattereduktion.
              Det kan man ha hur mycket som helst av. Men den omvända modellen,
              där man försöker rikta stöden dit de verkligen behövs, säger de
              ju faktiskt nej till, även till det här förslaget.
            </seg>
          </u>
          <note type="speaker" xml:id="i-4c4268b8fcb906de-0">
            Anf. 96 JÖRGEN JOHANSSON (c) replik:
          </note>
          <u who="jorgen_johansson_f30e7a" xml:id="i-cf5e23c8d632925c-2">
            <seg xml:id="i-be079c41c9dfba02-0">
              Herr talman! Alliansen består av fyra partier. Det Owe Hellberg
              företräder, och det vi i dag kritiserar, är en reell politik.
              Vi håller på att bygga upp ett alternativ till den sittande regeringen,
              och det är ganska naturligt att vi som fristående partier i det
              här skedet också har en fristående roll i vissa frågor. Vi har
              ännu inte hunnit få fram den totala bilden. Med tanke på att vi
              är fyra partier kanske vi inte ska ha en gemensam politik. Då
              skulle vi kanske bara ha ett parti. Vi sitter i precis samma situation
              som Owe Hellberg gör i relation till Socialdemokraterna.
            </seg>
            <seg xml:id="i-1faed4877201dde3-0">
              Sedan gäller det begränsningsregeln och att den är rättvis. Man
              kan inte säga att en begränsningsregel är rättvis i ett system
              som är helt godtyckligt. Fastighetsskatten är i dag helt godtycklig.
              Vi har en indelning i värdeområden. Vi har belägenhetsfaktorer.
              Vi har situationer där hus byggda vid samma tidpunkt, av samma
              entreprenör liggande bredvid varandra har en skillnad i taxeringsvärde
              så att det ena har 900 000 kr. och det andra 1,6 miljoner. Tala
              inte om rättvist system i samband med fastighetsskatten och begränsningsregeln
              när hela grundsystemet är sjukt!
            </seg>
          </u>
          <note xml:id="i-0470cd630794eb8f-0">
            Överläggningen var härmed avslutad.
          </note>
          <note xml:id="i-8da5ca23398a7ddb-0">
            7 § Utbildning och universitetsforskning
          </note>
          <note xml:id="i-94da4cf70573b3b9-1">
            Föredrogs
          </note>
          <note type="speaker" xml:id="i-0647c7f411ef6313-0">
            Anf. 97 PETER DANIELSSON (m):
          </note>
          <u who="peter_danielsson_38db7c" xml:id="i-62cb59e2a4b112d7-0">
            <seg xml:id="i-7d947d13d5b4cf00-0">
              Herr talman! Den här debatten handlar om ett av de allra viktigaste
              områden som riksdagen har att fatta beslut om, nämligen utbildning
              och universitetsforskning. Jag vill passa på att så här inledningsvis
              hälsa utbildningsministern välkommen om han är i salen. Det är
              han tydligen inte än, men jag såg honom här tidigare. Det är alltid
              trevligt att ministern kommer hit till riksdagen och deltar i
              debatterna, och särskilt trevligt är det eftersom han inte var
              här när vi debatterade hans forskningspolitiska proposition. Välkommen
              hit i alla fall nu ser jag ministern!
            </seg>
            <seg xml:id="i-c937ddfbc129ddda-0">
              Jag förmodar att ministerns närvaro också har föranlett att vi
              inleder med att debattera den högre utbildningen och forskningen.
              Personligen tycker jag att det känns lite bakvänt att ta debatten
              i den här ordningen, inte minst eftersom många av de problem som
              finns i den högre utbildningen härstammar från tillkortakommanden
              i det övriga utbildningssystemet.
            </seg>
            <seg xml:id="i-37662ea325fcd49c-0">
              Herr talman! Talmannen har säkert hört det förut, men en av de
              stora utmaningar som Sverige står inför är den ökande globaliseringen.
              Dagligen utsätts Sveriges konkurrenskraft för prövningar. För
              20 år sedan flyttade inte kunskap och kapital. I dag flyttar det
              över en natt. Hur vi möter den globala ekonomins utveckling kommer
              att ha en avgörande påverkan på våra möjligheter att långsiktigt
              skapa välstånd och trygghet i Sverige. En viktig del i Sveriges
              strategi måste vara att se till att vårt utbildningssystem ger
              alla människor de bästa möjligheterna att växa och utvecklas.
              Dessvärre har såväl utbildningen på de lägre nivåerna som den
              högre utbildning och forskningen försummats av den socialdemokratiska
              regeringen.
            </seg>
            <seg xml:id="i-dd72b02fb593dd48-0">
              Herr talman! I Sverige har en mycket snabb utbyggnad av den högre
              utbildningen skett. Problemet är att regeringen inte har ökat
              resurserna till lärosätena i samma takt som utbyggnaden. Det har
              medfört neddragningar på utbildningsplatser. De svenska anslagen
              per student har enligt OECD sjunkit med 15 % mellan 1995 och 2002.
              Samtidigt har utvecklingen varit den motsatta i andra länder.
              I Norge och Danmark har till exempel anslagen per student ökat
              med 20 % respektive 30 % under samma period. Denna successiva
              urgröpning av resurserna riskerar kvaliteten i den högre utbildningen,
              och den riskerar också utrymmet för den fria forskningen. Trots
              detta föreslår regeringen nu som en del av sin arbetsmarknadssatsning
              ytterligare utbyggnad av grundutbildningen.
            </seg>
            <seg xml:id="i-b7c3f1e01072dd9f-0">
              Herr talman! En annan oroväckande utveckling som drabbar kvaliteten,
              är att grundskolans och gymnasiets problem slår igenom även på
              högskolan. I flera utvärderingar konstateras att studenterna i
              dag är sämre förberedda för högre studier än för femtio år sedan.
              Det är oacceptabelt att högskolorna i dag tvingas använda resurser
              till att reparera bristande gymnasiekunskaper.
            </seg>
            <seg xml:id="i-3bbef6f0922bd015-0">
              Inriktningen på den högre utbildningen måste läggas om. Regeringens
              mål är att 50 % av en årskull ska ha påbörjat en högskoleutbildning
              vid 25 års ålder. Det är typiskt för regeringen att sätta upp
              enkla, kvantitativa mål. Men vad har de egentligen lett till?
              Jo, de har lett till nedskärningar i resurser per student genom
              större undervisningsgrupper, färre seminarier och färre forskarutbildade
              lärare.
            </seg>
            <seg xml:id="i-16df0e7d613f1f34-0">
              Det övergripande målet för Moderaterna är att skapa förutsättningar
              för en högkvalitativ högre utbildning med mångfald, valfrihet
              och kvalitet. Alla som vill och har de grundläggande kunskaperna
              ska kunna välja den utbildning som de anser bäst bidrar till att
              förverkliga deras livsprojekt.
            </seg>
            <seg xml:id="i-f0e9392aa71fef3a-0">
              Med tanke på de senaste årens urgröpning av resurserna är det
              nu viktigt att fokusera på kvaliteten. Den som tar studielån på
              hundratusentals kronor för en högskoleutbildning ska veta att
              den är av en sådan kvalitet att den accepteras av potentiella
              arbetsgivare både i och utanför Sverige. Samtidigt ska landets
              arbetsgivare kunna lita på att en student med en akademisk examen
              från Sverige har de kunskaper som utbildningen är tänkt att förmedla.
              Icke att förglömma i detta sammanhang är att vi ska rekrytera
              våra framtida spetsforskare ur denna grupp.
            </seg>
            <seg xml:id="i-2c536d1e2ed368b5-0">
              För att stärka kvaliteten i den högre utbildningen vill vi vidta
              en rad åtgärder.
            </seg>
            <seg xml:id="i-a026c45f39e7190d-0">
              För det första måste hela skolan bli bättre. Grundprincipen måste
              vara att varje nivå i skolsystemet ska ta sitt ansvar för elevernas
              kunskapsinhämtning. Det duger inte att grundskolan skickar vidare
              problem till gymnasiet och att gymnasieskolan därefter gör likadant
              i fråga om högskolan.
            </seg>
            <seg xml:id="i-babc6009aa0038be-0">
              Mina kolleger i utskottet kommer senare i debatten att återkomma
              till hur vi vill förbättra den svenska skolan.
            </seg>
            <seg xml:id="i-b5b5876608877a26-0">
              För det andra måste antagningssystemet signalera vikten av att
              studenterna har tillräckliga förkunskaper för sina högskolestudier.
              Exempelvis ska det krävas godkänt i svenska och engelska för att
              man ska bli antagen till högskolan. Hittills har regeringen sagt
              nej till detta med motivet att det skulle öka den sociala snedrekryteringen.
              Det tycker jag är ett defensivt resonemang. Den viktigaste åtgärden
              för att minska den sociala snedrekryteringen är att förbättra
              den svenska skolan.
            </seg>
            <seg xml:id="i-752705bea44d59ad-0">
              Vi vill dessutom stimulera gymnasieeleverna att välja fler fördjupningskurser
              och relevanta kurser för framtida högskoleutbildningar framför
              enklare kurser som många i dag väljer av betygstaktiska skäl.
              Vi föreslår därför att sådana kurser ska ge extra poäng i antagningsprocessen.
              Och vi är övertygade om att det kommer att leda till att studenterna
              är bättre rustade än i dag för att klara högskolestudierna.
            </seg>
            <seg xml:id="i-46bbf9acac266bd8-0">
              För det tredje måste resurstilldelningssystemet tydligare premiera
              kvalitet. I dag får lärosätena resurser i förhållande till antalet
              studenter som tas in och antalet godkända poäng. Därför tycker
              vi att den del som baseras på studenternas prestationer måste
              reduceras samtidigt som vi stärker utvärderingen av kvaliteten.
            </seg>
            <seg xml:id="i-aeced4998b96eb07-0">
              För det fjärde är det internationella utbytet betydelsefullt
              för den högre utbildningens kvalitet. För studenter och forskare
              är det mycket viktigt att lärosätena får förutsättningar att fullt
              ut delta i Bolognaprocessen.
            </seg>
            <seg xml:id="i-eccd21bf6cf5a796-0">
              För det femte måste kvaliteten i den högre utbildningen säkerställas
              innan en fortsatt utbyggnad av den högre utbildningen kan bli
              aktuell. Därför ökar vi moderater resurserna till högskolorna
              och universiteten med nära 4 miljarder kronor under de kommande
              tre åren.
            </seg>
            <seg xml:id="i-39afe1d09bd33877-0">
              Vi ger till att börja med högskolorna ersättning för de studenter
              som de redan utbildar men som de inte får ersättning för. Det
              motsvarar ca 10 000 utbildningsplatser.
            </seg>
            <seg xml:id="i-f33a95250469845b-0">
              Därutöver lägger vi 800 miljoner kronor på en kvalitetssatsning
              för den högre utbildningen. Det är dags att sluta urholka resurserna.
            </seg>
            <seg xml:id="i-2fbd3ac817aff846-0">
              Dessutom anslår vi 900 miljoner kronor i nya fakultetsmedel för
              forskning och forskarutbildning. Därmed skapar vi också förutsättningar
              för att bygga ut grundutbildningen på ett sätt som säkrar kvaliteten.
            </seg>
            <seg xml:id="i-429918dc2e347c35-0">
              Herr talman! Därefter några ord om den för Sverige så viktiga
              forskningen. Vi i den borgerliga alliansen har presenterat en
              gemensam forskningspolitik som ger Sverige möjlighet att bli en
              långsiktigt framstående aktör i det snabbt framväxande globala
              kunskapssamhället. Vi prioriterar starka självständiga universitet
              och en mångfald av forskningsfinansiärer. Vi vet också att det
              krävs ett gott företagsklimat för att Sverige ska kunna behålla
              de stora företagens forskning i landet.
            </seg>
            <seg xml:id="i-0c0f96626c17798c-0">
              Alliansen föreslår mer pengar än regeringen till forskning, men
              framför allt har vi en annan attityd till vetenskapen. Medan regeringen
              skriver allmänt om den fria forskningens betydelse, föreslår vi
              konkreta förändringar som ökar akademiernas frihet.
            </seg>
            <seg xml:id="i-3fe8777aa07448f4-0">
              Vi ökar de anslag som går direkt till universitetens och högskolornas
              fakulteter. Det stärker lärosätena och ökar deras självständighet.
              Vi avpolitiserar dessutom universitets- och högskolestyrelserna.
              Även ledamöterna i de statliga forskningsråden och forskningsstiftelserna
              ska utses av vetenskapssamhället för att tillförsäkra forskningen
              ökad frihet.
            </seg>
            <seg xml:id="i-d81292f851e420bf-0">
              Regeringen gör precis tvärtom och fortsätter att politisera.
              Nu vill man ändra högskolelagen, så att högskolorna ska främja
              en hållbar utveckling som innebär att nuvarande och kommande generationer
              tillförsäkras en hälsosam och god miljö, ekonomisk och social
              välfärd och rättvisa.
            </seg>
            <seg xml:id="i-68c0b426f91435cc-0">
              Det är svårt att inte hålla med rektor Kåre Bremer som menade
              att förslaget är både onödigt och klåfingrigt. Det är onödigt
              eftersom universiteten genom sin fria kunskapsuppbyggnad och kunskapsförmedling
              redan gör detta och klåfingrigt eftersom det är ett uttryck för
              politikers vilja att styra över innehållet i universitetens verksamhet.
              I dag är det hållbar utveckling, i morgon kan det vara något annat
              som står på agendan.
            </seg>
            <seg xml:id="i-1c65f1b4e266d783-0">
              Herr talman! Ett annat allvarligt problem är att universitet
              och högskolor på många håll har en egen finansiering till endast
              omkring hälften av dagens doktorander. Det är inte acceptabelt.
              Det bör inrättas betydligt fler doktorandtjänster med ekonomi
              och trygghet som är jämförbara med andra jobb. Med regeringens
              blygsamma uppräkning av fakultetsanslagen är det inte möjligt.
              Konsekvensen blir en stor andel doktorander som även fortsättningsvis
              kommer att tvingas försörja sig med stipendier eller utbildningsbidrag
              som ger stora brister i den sociala tryggheten.
            </seg>
            <seg xml:id="i-ba432ac73b00540f-0">
              Den högre utbildningen och forskningen får varken bli ett verktyg
              för arbetsmarknadspolitik eller för politiskt korrekta mål. Den
              ska erbjuda studenter utbildning av hög kvalitet och en från politiken
              fristående forskning för att säkerställa människors och Sveriges
              konkurrenskraft.
            </seg>
            <seg xml:id="i-e5a2dcaee4dcb58d-0">
              Avslutningsvis, herr talman, står vi på sedvanligt sätt bakom
              alla de moderata reservationerna, men för tids vinnande yrkar
              jag bifall endast till reservation 1.
            </seg>
          </u>
          <note type="speaker" xml:id="i-23701af54aeedaa8-0">
            Anf. 98 ULF NILSSON (fp):
          </note>
          <u who="ulf_nilsson_00782a" next="cont" xml:id="i-ef9d18899068d8e3-0">
            <seg xml:id="i-21804202177481a9-0">
              Herr talman! Massor av unga människor är övertygade om att utbildning
              är framtiden för dem. Det tycker jag att de har alldeles rätt
              i. De borde i alla fall ha det.
            </seg>
            <seg xml:id="i-4025357df9be6174-0">
              Jag brukar säga att jag har haft som mest roligt när jag har
              läst något nytt och när jag har utbildat mig. Och jag unnar verkligen
              många människor att få uppleva det. Men många blir besvikna. I
              dag är 68 000 arbetslösa två år efter avslutad högskoleutbildning.
            </seg>
            <seg xml:id="i-a904e971cf01163c-0">
              Under den senaste tiden har jag också, bland annat hemma i Lund,
              träffat en hel del studenter som har blivit besvikna på universitetsstudierna,
              inte för att kurserna var dåliga men för att det blev för svårt.
              Vi var dåligt förberedda, säger många.
            </seg>
            <seg xml:id="i-0a3f88594f438d51-0">
              Skolverket publicerade nyligen en rapport om hur förberedda studenterna
              är i dag. Och varannan högskolelärare menar att studenterna är
              för dåligt förberedda i dag. Det gäller oavsett ämnesområde.
            </seg>
            <seg xml:id="i-2aba8fb08dba0de1-0">
              Lunds Tekniska Skola anordnar sedan 1997 ett matteprov, och där
              märker man att mattekunskaperna har försämrats. Historiska institutionen
              i Lund brukar ha en allmänbildningstest för nybörjarna. Där konstaterade
              man till exempel att 30 % inte visste vem Lenin var och att 60
              % inte visste vem en annan skräckfigur, nämligen Hermann Göring,
              var.
            </seg>
            <seg xml:id="i-ad65d80efab8a951-0">
              Vilka slutsatser drar vi av dessa rapporter? Jo, man kan inte
              tala om högskolan utan att tala om gymnasieskolan, och man kan
              inte tala om gymnasieskolan utan att tala om högskolan. En viktig
              slutsats är att utbildningssystemet måste sluta upp med att skjuta
              problemen framför sig och sluta upp med att skicka människor vidare
              utan tillräckliga kunskaper. Gymnasiet ska inte behöva repetera
              grundskolan, och högskolan ska inte behöva repetera gymnasiet.
            </seg>
            <seg xml:id="i-09c4d8b42a5501a5-0">
              I dag ska vi fatta beslut om budgeten för utbildning, och det
              är beslut om pengar. Men även i dessa beslut finns det mycket
              ideologi.
            </seg>
            <seg xml:id="i-ab45f2dc6e48aab7-0">
              Regeringen talar hela tiden om, och har gjort det länge, hur
              många som ska börja i högskolan 50 % av en årskull. Däremot talar
              man väldigt lite om hur många som ska klara en examen, eller hur
              många som ska få en utbildning som ger jobb.
            </seg>
            <seg xml:id="i-a1d5bff9f158680f-0">
              Jag tror att det är dags att inte bara tala om hur många som
              börjar utan också hur många som lyckas med en utbildning. Det
              är dags, herr talman, att flytta perspektivet från kvantitet till
              kvalitet.
            </seg>
            <seg xml:id="i-2a99d73cd4178320-0">
              Det har varit en ryckig politik. Under många år har man byggt
              ut kraftigt. Förra året föreslog man färre platser. Nu föreslår
              man 15 00016 000 nya platser, trots att akademikerarbetslösheten
              stiger.
            </seg>
            <seg xml:id="i-caa01cd39a345e90-0">
              Det är ingen hemlighet att man, för att klara den här stora utbyggnaden,
              har minskat antalet undervisningstimmar, ökat grupperna och frestat
              på kvaliteten.
            </seg>
            <seg xml:id="i-744139f0ebe4d328-0">
              Jag läste en insändare i en studenttidning där det stod:
            </seg>
            <seg xml:id="i-fc417eb59fed4523-0">
              Jag hade inte tänkt att jag skulle vara autodidakt, självlärd,
              när jag läste på högskola. Alltmer tid blir helt enkelt självstudier.
            </seg>
            <seg xml:id="i-d2044ec719c5cb0b-0">
              Denna ensidiga satsning på att få in så många som möjligt har
              frestat på, och resurserna har urholkats med omkring 20 %.
            </seg>
            <seg xml:id="i-1a58b5f1d9b1804c-0">
              Folkpartiet, och övriga partier som ingår i Allians för Sverige,
              säger nej till nya platser nu. Nu gäller det att komma i kapp
              i fråga om kvaliteten. Vi säger också nej därför att alla faktiskt
              inte vill plugga på högskolan. Socialdemokraterna talar alltid
              om att 50 % ska in på högskolan. Vi frågar: Hur blir det med de
              andra då?
            </seg>
            <seg xml:id="i-84d55dbc069e9196-0">
              Vi behöver också satsa på bra yrkesutbildningar efter gymnasiet.
            </seg>
            <seg xml:id="i-176f442d8da8fd07-0">
              I Folkpartiets budget lägger vi en miljard kronor mer än regeringen
              på att höja kvaliteten i högskolans utbildning. Vi avsätter också
              en miljard om året för fortbildning av lärare i gymnasieskolan
              och grundskolan och till kompletteringsutbildning av obehöriga
              lärare.
            </seg>
            <seg xml:id="i-3edfee16ccd6a693-0">
              Min personliga starka övertygelse är att universitet och högskolor
              inte får bli utbildningsfabriker. De ska i stället vara trädgårdar
              med kunskap.
            </seg>
            <seg xml:id="i-a50de1aaf9c4c40d-0">
              Samtidigt är det viktigt att vi ger ett tydligt budskap om att
              inte sänka kraven på förkunskaper. Man ska inte behöva ta bort
              kurslitteratur i engelska för att studenterna inte kan det. Man
              ska inte ge nybörjarkurser i tyska, spanska och franska. Det ska
              eleverna ha läst på gymnasiet. Man ska inte behöva repetera gymnasiematematiken.
            </seg>
            <seg xml:id="i-45a93c48bdb750e5-0">
              Herr talman! Vi talar också om forskning i dag. Jag för min del
              känner en väldigt stor beundran för dem som vill satsa på forskning.
              Det är nog inte bara jag som kan känna tacksamhet när jag hör
              talas om att svensk forskning är ett cancervirus på spåren och
              att en svensk forskare ger hopp för en som har Parkinsons sjukdom.
              Vi tycker att det är spännande när vi får nya kunskaper om hur
              människan levde under järnåldern. Men jag tror att många inte
              tänker på vardagen i forskningen. Många glömmer hur otrygga förhållanden
              forskarna lever under. Tiden till fast anställning för en forskare
              är i genomsnitt sju åtta år. 40 % av våra duktiga forskare är
              utan fast tjänst, bland kvinnliga forskare har inte mer än hälften
              det. En kvinna i forskarkarriären får helst inte bli med barn.
              Där borde åtminstone de som är engagerade i jämställdhet bland
              Socialdemokraterna reagera.
            </seg>
            <seg xml:id="i-b7f82d5e953ae0ec-0">
              Regeringen framhåller ofta forskningens betydelse för tillväxt.
              Sverige ska ha ambitionen att vara en ledande forskningsnation,
              men då måste man vara beredd att satsa för att leva upp till en
              så hög ambition. Staten har under en lång tid stått för en allt
              mindre del av forskningsresurserna. De fasta anslagen, de så kallade
              fakultetsanslagen, minskar. Lärarna slits mellan att missköta
              undervisningen och att missköta forskningen. Med tanke på pris-
              och kostnadsutvecklingen har forskningsanslagen i år, 2005, i
              verkligheten minskat med 200300 miljoner.
            </seg>
            <seg xml:id="i-3bd62115c9961c11-0">
              Forskarna har blivit mer och mer beroende av tillfälliga anslag.
              Tiden ska ägnas åt att skriva anslagsansökningar. Regeringen har
              en tydligt uttalad politik om att minska de direkta anslagen.
              Men man får inte ha ett alltför kortsiktigt perspektiv på forskning.
              Historien har, som vi vet, massor av exempel på forskning som
              först årtionden senare har visat sig vara nyttig. Man brukar nämna
              Einsteins relativitetsteori. Man hade inte en aning om att den
              skulle ha samband med dagens GSM-teknik eller att Marie Curies
              forskning om radioaktivitet skulle ha betydelse för cancerbehandling.
              Penicillin och laser utvecklades och upptäcktes utan att man hade
              en aning om vad man skulle använda det till. Av det drar jag slutsatsen
              att det måste finnas ett stort utrymme för nyfikenhetsbaserad
              vetenskapligt intressant forskning som vi i dag vet väldigt lite
              om vad den ska användas till. Där får vi också en bas för det
              som kan användas till nyttoforskning.
            </seg>
            <seg xml:id="i-6b91ba6f58711a16-0">
              Nu föreslår man, som nämnts här, att det ska skrivas in en massa
              forskningspolicy i Sveriges rikes lag, i högskolelagen. Man ska
              skriva in att forskningen ska främja en hållbar utveckling. Det
              forskas det redan om, och det kan forskarna begripa själva.
            </seg>
            <seg xml:id="i-ea9ea0aa010c6f3f-0">
              I budgetmotionen har Folkpartiet två huvudbudskap om forskning.
              För det första: Höj anslagen till forskning. För det andra: Öka
              de anslag som går direkt till universitet och högskolor.
            </seg>
            <seg xml:id="i-b211ede3447c798c-0">
              Den huvudriktningen är vi överens om i Allians för Sverige. Vi
              har kommit överens om att öka anslaget till forskningen med 2
              miljarder på fem år. Hela den ökningen går till fakultetsanslagen
              för att stärka den fria forskningen. Det behövs fler doktorandtjänster,
              fler forskarassistenttjänster och fler som kan få tjänster efter
              det att de har doktorerat.
            </seg>
            <seg xml:id="i-9198b087d5dabb3d-0">
              Avslutningsvis, herr talman! Vi måste ta vara på möjligheterna
              och göra det bästa möjliga av våra förutsättningar. Då är det
              dags att vända utvecklingen och satsa mer på kvalitet i utbildningen.
              Det är dags att ge studenter den undervisning som de är värda,
              och det är dags att uppmuntra forskarnas kompetens och nyfikenhet.
              Sluta, regeringen, med att bara prata om hur många ni lyckats
              få in i utbildningssystemet. Börja i stället prata mera om innehållet
              i utbildningen.
            </seg>
          </u>
          <note xml:id="i-056c8a18b19a84b7-0">
            Som avslutning nöjer jag mig med att yrka bifall till reservation
            18 under punkt 23.
          </note>
          <note xml:id="i-c71ae623e473adbf-0">
            Ajournering
          </note>
          <note xml:id="i-dd172a15b1418c14-0">
            Kammaren beslutade kl. 13.55 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="ulf_nilsson_00782a" prev="cont" xml:id="i-58f3bf6481c68736-0">
            <seg xml:id="i-3dce76b9c26fe2c9-0">
              Återupptagna förhandlingar
            </seg>
            <seg xml:id="i-ace66278cfbf4ebf-0">
              Vi ska börja med frågestund för regeringen. Svarande statsråd
              är i dag näringsminister Thomas Östros, statsrådet Sven-Erik Österberg,
              statsrådet Barbro Holmberg, försvarsminister Leni Björklund samt
              samhällsbyggnadsminister Mona Sahlin.
            </seg>
            <seg xml:id="i-18ffbe078f784da4-0">
              Regeringens utnämningspolitik
            </seg>
          </u>
          <note xml:id="i-cc3ff9d794ca789b-0">
            Förhandlingarna återupptogs kl. 14.00.
          </note>
          <note xml:id="i-2562bbc60c60d2df-0">
            8 § Frågestund
          </note>
          <note xml:id="i-ce63f142c9e1a50f-0">
            Anf. 99 FÖRSTE VICE TALMANNEN:
          </note>
          <note type="speaker" xml:id="i-2f09580a9ba49f6b-0">
            Anf. 100 HENRIK VON SYDOW (m):
          </note>
          <u who="henrik_von_sydow_8ca376" xml:id="i-8a161bbd702a5ca5-0">
            <seg xml:id="i-2696ee4ba726c965-0">
              Herr talman! Jag har en fråga till statsrådet Sven-Erik Österberg.
              Det är den socialdemokratiska regeringen som har makten att utnämna
              generaldirektörer, ambassadörer och domare. Sveriges Televisions
              Dokument inifrån granskade i söndags hur regeringen sköter utnämningsmakten
              och kritiserade regeringen för att hålla på ett slutet system
              som är mycket svårt att granska, vilket tyvärr gör att det blir
              utrymme för missbruk av utnämningsmakten från regeringens och
              statsministerns sida.
            </seg>
            <seg xml:id="i-be5edd16979af58d-0">
              Kjell-Olof Feldt, tidigare socialdemokratisk finansminister,
              menar att utnämningsmakten som regeringen nu använder den är ett
              arv från gamla adelsmannatider. Viktiga statliga uppdrag används
              som belöning för lång och trogen partitjänst.
            </seg>
            <seg xml:id="i-f8ba73d3810b2edc-0">
              Mot bakgrund av den här kritiken mot den slutna processen vill
              jag fråga statsrådet: Kommer den socialdemokratiska regeringen
              att genomföra några förändringar i steg mot ökad öppenhet kring
              utnämningar av statens högre tjänstemän innan vi går till val
              nästa år?
            </seg>
          </u>
          <note type="speaker" xml:id="i-119a0093fc122569-0">
            Anf. 101 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-80dacff61fa91115-7">
            <seg xml:id="i-fd7a58bc9b221960-0">
              Herr talman! Mycket kort kan jag säga att författningsutredningen
              som leds av Lars Engqvist har till uppdrag att även titta på de
              här frågorna, och det bereds just nu. Utredningen är parlamentariskt
              sammansatt så där finns det möjligheter för samtliga partier i
              denna kammare att ha åsikter och även komma med förslag hur man
              vill att det framtida systemet ska fungera.
            </seg>
            <seg xml:id="i-98ac1ebc0636f07e-0">
              Jag skulle också vilja säga att jag inte tycker att utnämningsmakten
              missköts. Det odlas väldigt mycket en myt kring det här, att det
              skulle vara en väldig obalans och att många med politisk bakgrund
              får de här uppdragen. Det har visat sig att det under de senaste
              åren i 80 % av de utnämningar som görs finns en annan bakgrund
              än en rent politisk. Det är en ganska stor majoritet som inte
              har det. Det är en myt som har odlats. Varje gång vi lyfter fram
              det här bidrar det till att man odlar myten vidare. Jag tycker
              att det är väldigt viktigt att fakta kommer fram och att man analyserar
              det på rätt sätt.
            </seg>
            <seg xml:id="i-a1c9c8b1fd0f4df2-0">
              Man kan till sist säga att resultatet av utnämningspolitiken
              visar att det av de utnämningar som har gjorts är få fall där
              det inte har fungerat. Det har fungerat väldigt väl skulle jag
              vilja påstå.
            </seg>
          </u>
          <note type="speaker" xml:id="i-1425b5eaf8914dea-0">
            Anf. 102 HENRIK VON SYDOW (m):
          </note>
          <u who="henrik_von_sydow_8ca376" xml:id="i-8a161bbd702a5ca5-1">
            <seg xml:id="i-88752da9235c36d1-0">
              Herr talman! De myterna odlas i så fall också av tidigare socialdemokratiska
              statsråd.
            </seg>
            <seg xml:id="i-e73a3f9a9655397d-0">
              Tjänat oss väl, säger Sven-Erik Österberg. Olle Svenning intervjuas
              också i programmet. Han säger att statsministern är besatt av
              utnämningsmakten. Olle Svenning säger att han vill använda utnämningsmakten
              för att använda viktiga uppdrag i statens tjänst till att lägga
              pussel och kombinera detta med politisk taktik.
            </seg>
            <seg xml:id="i-08f2116635dbc569-0">
              Jag är förstås väl medveten om att Grundlagsutredningen nu arbetar
              med de här frågorna, men det är inte hela bilden. Regeringen kan
              gå före och redan nu lägga fram förslag om ökad öppenhet, till
              exempel en sådan öppenhet som gör att man inte hemlighåller vilka
              kravprofiler som finns för olika högre statliga uppdrag. Kommer
              statsrådet att göra någonting för att man ska sluta upp med hemlighetsmakeriet
              kring vilka kravprofiler som ligger till grund för utnämningarna
              av högre statliga tjänster?
            </seg>
          </u>
          <note type="speaker" xml:id="i-cdec8eccf4d9fd57-0">
            Anf. 103 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-80dacff61fa91115-8">
            <seg xml:id="i-c2bab9af79142ad0-0">
              Herr talman! Kutymen är väl alltid att vi har en stor bred utredning
              som tittar på frågorna, att man inte kommer med förslag innan
              dess. De här frågorna är väl så pass viktiga och stora så att
              om man ska ha en annan ordning eller åtminstone belysa det bör
              man göra det i lugn och ro och ta god tid på sig så att man har
              ett brett parlamentariskt stöd för det man kommer fram till, om
              det nu skulle ha en annan inriktning. Därför tänker inte jag ha
              någon åsikt om huruvida vi skulle göra någon stor förändring innan
              författningsutredningen kommer med sitt slutbetänkande när det
              gäller det här.
            </seg>
            <seg xml:id="i-3d2ed10111999c85-0">
              Jag vill säga att det som ligger i grunden för den utnämningspolitik
              som finns, och som jag också tycker belyses av resultatet, är
              förtjänst och skicklighet. Den bedömning som görs när någon ska
              utses är naturligtvis en bedömning att utifrån de förutsättningar
              som råder på platsen få en person som kan sköta sitt uppdrag på
              ett bra sätt så att man får en bra verksamhet. Det var det jag
              belyste i mitt förra inlägg och sade att om vi gör en sammantagen
              bild av det här kan vi se att det inte är många utnämningar som
              inte har utfallit till belåtenhet.
            </seg>
            <seg xml:id="i-ec464a7cbff96aaf-0">
              Avrättningar av homosexuella i Iran
            </seg>
          </u>
          <note type="speaker" xml:id="i-378b88bfb1104762-0">
            Anf. 104 TASSO STAFILIDIS (v):
          </note>
          <u who="tasso_stafilidis_d5b859" xml:id="i-2395f11ae0fbe0ce-0">
            <seg xml:id="i-a0bd396014e9449d-0">
              Herr talman! Förutom att Irans president under den senaste tiden
              har varit väldigt hätsk mot Israel vet vi att unga homosexuella
              har avrättats på löpande band sedan tidigt i våras. Enligt ett
              pressmeddelande den 6 december skulle näringsminister Thomas Östros
              ta emot Irans vice utrikesminister och bland annat då diskutera
              handelsfrågor. Inte någonstans i något pressmeddelande har man
              kunnat läsa att näringsministern skulle ta upp något annat. Så
              jag vill höra med näringsministern om han nu passade på att kritisera
              Irans utrikesminister för att de avrättar homosexuella på löpande
              band i Iran. Det är inte bara två och fyra som har avrättats sedan
              i somras, utan det är ytterligare fler. Det är inte bara homosexuella
              som råkar illa ut i Iran utan också kvinnor och barn.
            </seg>
          </u>
          <note xml:id="i-1db5cb3ba694eb6f-0">
            Vad gjorde Thomas Östros den 6 december tillsammans med Irans
            vice utrikesminister?
          </note>
          <note type="speaker" xml:id="i-711a7bfa1eb0e6d3-0">
            Anf. 105 Näringsminister THOMAS ÖSTROS (s):
          </note>
          <u who="unknown" xml:id="i-80dacff61fa91115-9">
            <seg xml:id="i-f3d0b3c816c8059f-0">
              Herr talman! Den svenska regeringen, kraftigt stödd av Sveriges
              riksdag, har en väldigt klar och tydlig uppfattning när det gäller
              krav på mänskliga rättigheter och att ständigt i dialog med olika
              länder föra fram detta. Det var ett viktigt möte med Irans vice
              utrikesminister. Naturligtvis var det först föranlett av våra
              ekonomiska relationer. Många svenska företag investerar och handlar
              med Iran. Frågan är om man ska avbryta ekonomiska förbindelser
              med Iran. Min bedömning är att det är bättre att många handlar
              med Iran för att på så vis påverka regimen och utvecklingen.
            </seg>
            <seg xml:id="i-aae252263bebe04f-0">
              Självklart tog jag också upp frågor kring mänskliga rättigheter
              med Irans vice utrikesminister. Jag tycker att de frågorna hänger
              ihop, att ha handelsrelationer med länder och samtidigt föra fram
              kritik mot brister i mänskliga rättigheter. Det gör Sveriges regering.
            </seg>
          </u>
          <note type="speaker" xml:id="i-b4c5aa6952986d8e-0">
            Anf. 106 TASSO STAFILIDIS (v):
          </note>
          <u who="tasso_stafilidis_d5b859" xml:id="i-2395f11ae0fbe0ce-1">
            <seg xml:id="i-5465667a47d9e049-0">
              Herr talman! Varken utrikesministern eller någon annan från regeringen
              har i något offentligt uttalande agerat mot Iran vad gäller avrättningarna
              av unga homosexuella. Man har svarat på några enskilda frågor
              här i riksdagen, men det har inte gjorts något uttalande officiellt
              från regeringen. Jag är väldigt nyfiken på att höra vad det blev
              för svar från Irans vice utrikesminister. Tänker de sluta att
              avrätta homosexuella? Utövade näringsministern hård påtryckning
              i den frågan?
            </seg>
          </u>
          <note type="speaker" xml:id="i-4bcf16da8450c063-0">
            Anf. 107 Näringsminister THOMAS ÖSTROS (s):
          </note>
          <u who="unknown" xml:id="i-80dacff61fa91115-10">
            <seg xml:id="i-b7e98a14b253f9fb-0">
              Herr talman! Sverige agerar på flera olika plan när det gäller
              att skärpa kampen för mänskliga rättigheter och inte minst mot
              dödsstraffet. Det är en väldigt viktig principiell hållning som
              vi har gentemot alla länder som tillämpar dödsstraff. Inom EU
              har Sverige också deltagit i ett uttalande mot Irans avrättningar
              av homosexuella. Självklart är det så att samtidigt som vi uppmuntrar
              svenska företag att etablera sig utomlands för att vi tror att
              det i sig är ett bidrag till en utveckling med ökad frihet för
              folk runtomkring i världen som lider av förtryck så påtalar vi
              också ständigt brister i mänskliga rättigheter. Det är en stadig
              svensk tradition som vi också har i vår relation till Iran.
            </seg>
            <seg xml:id="i-8a15b2430ec2549f-0">
              En europeisk kemikalielagstiftning
            </seg>
          </u>
          <note type="speaker" xml:id="i-0d5a3297b987268b-0">
            Anf. 108 CLAES VÄSTERTEG (c):
          </note>
          <u who="claes_vasterteg_e2b1ee" xml:id="i-5dae2225a66b3c0d-0">
            <seg xml:id="i-a28557b71ccfcefa-0">
              Herr talman! Jag har en fråga till näringsministern. Under det
              senaste året har det pågått ett arbete med att skapa en europeisk
              kemikalielagstiftning. Det är nu inne i sitt slutskede. I samband
              med att Europaparlamentet hanterade frågorna kring Reach gjorde
              man ett antal kompromisser som säkrade vissa vitala principer.
              Men det är nu lite oroande att se att Sverige i ministerrådet
              eventuellt kan medverka till att en del av de här principerna
              försämras så att det slutliga Reach blir ett sämre förslag.
            </seg>
            <seg xml:id="i-f48372a9deb75e6f-0">
              För mig är det inte bara avgörande att lagstiftningen kommer
              igenom utan den ska förstärkas, utvecklas och förenklas. Jag vill
              se en lagstiftning med en tydlig substitutionsprincip, det vill
              säga att en farlig kemikalie automatiskt byts ut när det finns
              alternativ.
            </seg>
            <seg xml:id="i-e0d3ecc9504c3d0f-0">
              Min fråga är: Är regeringen beredd att gå så långt i ministerrådet
              att man stöder ett förslag som inte innehåller en tydlig substitutionsprincip
              och ett förslag som inte innehåller rätten för slutkonsumenten
              till information om farliga kemikalier i varor?
            </seg>
          </u>
          <note type="speaker" xml:id="i-d1435fe9008cc119-0">
            Anf. 109 Näringsminister THOMAS ÖSTROS (s):
          </note>
          <u who="unknown" xml:id="i-80dacff61fa91115-11">
            <seg xml:id="i-4e7b2aec8ee34ded-0">
              Herr talman! En skärpt kemikalielagstiftning i Europa har verkligen
              varit en av regeringens och socialdemokratins främsta miljöpolitiska
              ambitioner. Vi har arbetat på det genom att exempelvis den svenska
              kommissionären Margot Wallström var den som lade fram förslaget.
              Vi har arbetat mycket intensivt inom rådet för att övertyga fler
              medlemsländer om hur viktigt det är med en ambitiös kemikalielagstiftning.
            </seg>
            <seg xml:id="i-6116e2f5e46df2db-0">
              Vi har ett förslag från parlamentet som på ett par områden är
              bättre än de kompromisser som nu diskuteras inom rådet, men som
              inom andra områden är svagare än de kompromisser som diskuteras
              i rådet.
            </seg>
            <seg xml:id="i-532efd455a3edeb3-0">
              Den svenska positionen är att vi i våra förhandlingar med andra
              medlemsländer driver en substitutionsprincip, det vill säga att
              man ska välja de mindre farliga kemikalierna om så är möjligt.
              Vi driver också bättre information. Det kommer vi att göra starkt
              i samtal och diskussioner med andra medlemsländer ända tills vi
              kommer till rådets beslut.
            </seg>
            <seg xml:id="i-f39685af3ce16eb9-0">
              Detta är en väldigt viktig lagstiftning som vi arbetar mycket
              engagerat med.
            </seg>
          </u>
          <note type="speaker" xml:id="i-1eb30b188d6df012-0">
            Anf. 110 CLAES VÄSTERTEG (c):
          </note>
          <u who="claes_vasterteg_e2b1ee" xml:id="i-5dae2225a66b3c0d-1">
            <seg xml:id="i-5390499e4fe232b1-0">
              Herr talman! Det är positivt att regeringen driver, men får man
              något genomslag och hur långt är man beredd att gå för att se
              till att inte Reach försämras?
            </seg>
            <seg xml:id="i-e39be9e10c167d7c-0">
              Regeringen har ju varit något tvetydig. I vissa fall har man
              kritiserat Europaparlamentet för att inte gå tillräckligt långt.
              Nu är man, enligt de signaler som kommer, beredd att sälja ut
              substitutionsprincipen och slutkonsumentens rätt.
            </seg>
            <seg xml:id="i-7c70eade2f8e69f2-0">
              Jag frågar återigen: Kommer regeringen att stödja ett förslag
              som inte innehåller de här två centrala delarna?
            </seg>
          </u>
          <note type="speaker" xml:id="i-ef5339dbfeca4aff-0">
            Anf. 111 Näringsminister THOMAS ÖSTROS (s):
          </note>
          <u who="unknown" next="cont" xml:id="i-3e765e313a8202be-0">
            <seg xml:id="i-6275bce022e2addd-0">
              Herr talman! Det är väldigt tydligt för alla som har följt regeringens
              arbete med kemikalielagstiftning i Europa att vi driver på för
              ambitiösast möjliga lagstiftning på detta område.
            </seg>
            <seg xml:id="i-8eb52e177a1bbdc6-0">
              Vi tror att det dessutom bidrar till ekonomisk tillväxt. De erfarenheter
              vi har i Sverige är att höga krav på industrin leder till innovation
              och utveckling. Det leder till att vi ligger före många andra
              länder när det gäller att använda nya metoder och mindre farliga
              metoder.
            </seg>
            <seg xml:id="i-b457f5e62206d09b-0">
              Det kommer vi naturligtvis att driva fram till rådsbeslutet.
              Vi kommer att försöka få med oss så många länder som möjligt.
            </seg>
            <seg xml:id="i-69310829399496a7-0">
              Parlamentets beslut är ju delvis starkare, men på ett par områden
              svagare än de diskussioner vi nu har i rådet. Det kan inte vara
              den enda utgångspunkten.
            </seg>
            <seg xml:id="i-b9821bd46fd0020d-0">
              Vår ambition är att se till att driva för en substitutionsprincip
              det är den svenska positionen bättre information och sammantaget
              en lagstiftning som gör att företagare och medborgare vet vad
              som gäller de kommande åren. Når vi dit har vi gjort ett väldigt
              viktigt framsteg i det europeiska arbetet.
            </seg>
            <seg xml:id="i-8d3a06bcc4ab5989-0">
              Hantering av mina i Göteborgs hamn
            </seg>
          </u>
          <note xml:id="i-948e05379e776e39-0">
            Anf. 112 SIW WITTGREN-AHL (s):
          </note>
          <u who="unknown" prev="cont" xml:id="i-39c5d6e9ba4c15b3-0">
            <seg xml:id="i-a4cd546efae9c8b3-0">
              Herr talman! Jag har en fråga till försvarsminister Leni Björklund.
            </seg>
            <seg xml:id="i-bb956328c9afc3a5-0">
              I morse kunde man höra på nyheterna på tv att det låg en mina
              i Göteborgs hamn. Som göteborgare blir man ju lite orolig för
              hur minan har kunnat komma in mitt i staden, vid fiskehamnen.
              Man förstod sedan att det var en fiskebåt som hade fått den med
              sig in i staden.
            </seg>
            <seg xml:id="i-8c7601a6872f8616-0">
              Den hade kommit in sent i natt. Försvaret hade tittat på den.
              Det var en mina som, enligt nyheterna, inte kunde sprängas av
              personal från Göteborg utan man väntade på personal från Helsingfors.
              När de sade detta på tv var klockan ungefär 8.
            </seg>
            <seg xml:id="i-8667860166e9302c-0">
              Då tänkte jag att det kan väl inte vara så att man inte kan spränga
              en mina i Göteborg med egen personal från marinen utan måste hämta
              personal från Helsingfors. Jag bedömde att det hade gått så lång
              tid så jag tänkte att jag måste fråga ministern om det kan vara
              på det viset.
            </seg>
            <seg xml:id="i-adec993da649c439-0">
              De hade svårt att landa med flygplan med dem som kom från Helsingfors,
              sade nyhetsuppläsaren. Jag vet inte om de hade tagit sig dit med
              bil eller med tåg. Det lät väldigt konstigt. Jag måste få ett
              klargörande av försvarsministern.
            </seg>
          </u>
          <note type="speaker" xml:id="i-9de89e41c3d07e58-0">
            Anf. 113 Försvarsminister LENI BJÖRKLUND (s):
          </note>
          <u who="unknown" next="cont" xml:id="i-3e765e313a8202be-1">
            <seg xml:id="i-e6b1806a989ce5c0-0">
              Herr talman! Man kan nog spränga en mina i Göteborg. Men nu handlar
              det om att man ska göra en operation där man på ett säkert sätt
              kan ta bort det som är farligt utan att någon skadas. I det sammanhanget
              har vi kompetens i landet. Den kompetensen finns i Helsingfors
              och även på västkusten, i Skredsvik. Jour och beredskap alternerar,
              och den här gången var den i Helsingfors. Det betydde att man
              fick ta ned personal från Helsingfors för att kunna hantera detta
              på ett säkert sätt.
            </seg>
            <seg xml:id="i-226febe68800910f-0">
              En annan gång kanske det är Skredsviks personal som behöver utnyttjas
              om en motsvarande farlig händelse skulle inträffa.
            </seg>
          </u>
          <note xml:id="i-352c682d897487ed-0">
            Anf. 114 SIW WITTGREN-AHL (s):
          </note>
          <u who="unknown" prev="cont" xml:id="i-39c5d6e9ba4c15b3-1">
            <seg xml:id="i-d42c5bc99d5bb216-0">
              Herr talman! Det känns ju tryggt att veta. Det är också viktigt
              för medborgarna att känna att man kan åtgärda det snabbt. Man
              blir ju orolig om det ligger en mina och man på nyheterna det
              är ju dem vi lyssnar på säger att man inte kan landa eller att
              man har tagit tåget eller bilen. Det är en dålig ursäkt.
            </seg>
            <seg xml:id="i-3a71267496d86ab1-0">
              Det ligger säkert fler minor där. Vi får hoppas att fiskarna
              får informationen att titta efter innan man går in i hamnen eftersom
              detta kan vara farligt. Det vållar en massa bekymmer och oro för
              dem som bor runtomkring.
            </seg>
            <seg xml:id="i-c431c3d78e170dbb-0">
              Jag hoppas att det nästa gång går snabbare att komma på plats.
            </seg>
          </u>
          <note type="speaker" xml:id="i-c5df5ea0f22099d1-0">
            Anf. 115 Försvarsminister LENI BJÖRKLUND (s):
          </note>
          <u who="unknown" next="cont" xml:id="i-3e765e313a8202be-2">
            <seg xml:id="i-889bb93dc89efaa2-0">
              Herr talman! Jag tror att vi ska vara klara över att det finns
              allvarliga händelser och olyckor. För inte så länge sedan hade
              Göteborgsområdet en allvarlig tankolycka i samband med ett tåg
              vid Kungsbacka. Där höll man på i två veckor, tror jag, innan
              det kunde elimineras och man hade nedsatt fart på området.
            </seg>
            <seg xml:id="i-6846c614941c9e57-0">
              Jag tycker att det är viktigt att man inte bara talar om snabbhet
              utan också tänker på behovet av säkerhet när det gäller att undanröja
              den här typen av risker och olyckor som dessvärre händer emellanåt.
            </seg>
            <seg xml:id="i-15ca00c0d1781269-0">
              Det finns minfält längs Sveriges kuster sedan gamla krig. Det
              är klart att det händer en olycka emellanåt. Det viktiga är att
              vi har kompetens i landet och att vi har goda räddningsledningar
              och kan ta hand om dem på ett sätt som minimerar riskerna för
              ytterligare skador.
            </seg>
            <seg xml:id="i-5ef26b9e0f7f27d2-0">
              Alternativa drivmedel
            </seg>
          </u>
          <note xml:id="i-cbadf5c7797ef01b-0">
            Anf. 116 ANITA BRODÉN (fp):
          </note>
          <u who="unknown" prev="cont" xml:id="i-39c5d6e9ba4c15b3-2">
            <seg xml:id="i-a8ab5b4f42d26511-0">
              Herr talman! Jag har en fråga till samhällsbyggnadsministern.
            </seg>
            <seg xml:id="i-5a0f2ee8ce8b5e5e-0">
              Klimatfrågan är högaktuell. En stor del av problemen handlar
              om trafikens påverkan. Inte minst inblandning av etanol och RME,
              rapsmetylester, skulle ha en väldigt stor och snabb positiv miljöinverkan.
            </seg>
            <seg xml:id="i-bff549cac5bddbc3-0">
              För att öka inblandningen av etanol krävs ett EU-beslut. För
              att öka inblandningen av rapsmetylester räcker det med ett nationellt
              beslut. RME straffbeskattas som det är nu. Om man ökar från 2
              % till 5 % klassas man som miljöklass 2 i stället för miljöklass
              1. Orsaken till det är egentligen en teknisk parameter.
            </seg>
            <seg xml:id="i-e70d230d9eaedd37-0">
              Min fråga till ministern är: När kan besked väntas i fråga om
              att öka inblandningen av framför allt RME, men också etanol på
              EU-basis?
            </seg>
          </u>
          <note type="speaker" xml:id="i-898bddc9f03bff89-0">
            Anf. 117 Samhällsbyggnadsminister MONA SAHLIN (s):
          </note>
          <u who="unknown" next="cont" xml:id="i-3e765e313a8202be-3">
            <seg xml:id="i-cdb7515b76b52b40-0">
              Herr talman! Jag vill först säga att jag verkligen håller med
              Anita Brodén om att klimatfrågan, det vill säga utsläppen av de
              stora gifter som finns i energiproduktionen i landet, är den absolut
              största frågan för att rädda naturen i framtiden och för att våra
              barn ska ha förutsättningar att leva värdiga liv.
            </seg>
            <seg xml:id="i-5a6704bc47f7eb5d-0">
              Till klimatfrågan hör alltmer frågan om transporterna. Sverige
              har åstadkommit väldigt mycket när det gäller effektivisering
              i industrin. Vi är på väg när det gäller bostäder. Nu är vår ambition
              att försöka bli det första landet i världen som är fritt från
              beroende av fossila bränslen. Det kommer mycket att handla om
              transportfrågan, precis som Anita Brodén påpekar.
            </seg>
            <seg xml:id="i-07cef60d69243743-0">
              Det kommer att ske ett antal förändringar som inte minst statsministern
              kommer att leda i den kommission om oljeoberoendet som regeringen
              på sammanträdet i dag beslutade om.
            </seg>
            <seg xml:id="i-d777aca47194f142-0">
              Jag kan inte i detalj svara på när och i vilka former miljöministern
              avser att återkomma till riksdagen när det gäller RME och de procentsatser
              som Anita Brodén nämnde. Jag kan försäkra att tillgängligheten
              till alternativa bränslen, de ekonomiska förutsättningarna för
              det, möjligheten att tanka på många ställen i landet, skatteförutsättningarna
              för miljöbilarna att slippa trängselavgifterna i Helsingfors om
              man kör en sådan bil handlar om att göra miljöbränslena mer ekonomiskt
              attraktiva än de fossila bränslena.
            </seg>
            <seg xml:id="i-4f071240a064ac12-0">
              Jag ber att få återkomma om den exakta tidsplanen för RME.
            </seg>
          </u>
          <note xml:id="i-f685b111c2c906ed-0">
            Anf. 118 ANITA BRODÉN (fp):
          </note>
          <u who="unknown" prev="cont" xml:id="i-39c5d6e9ba4c15b3-3">
            <seg xml:id="i-066991c2397d5b51-0">
              Herr talman! Då vill jag passa på att skicka med att branschen
              satsar. Man tror på förnybara drivmedel. Man tror på möjligheten
              till ökad inblandning. Både i Karlshamn och i Stenungsund satsar
              man stort. Men självklart behöver man snarast få ett besked.
            </seg>
            <seg xml:id="i-3dfe9543eae87cd6-0">
              Jag vill också skicka med en vädjan till ministern: Påverka nu
              EU att snabbt ta också det beslutet så att vi kan öka inblandningen
              av etanol!
            </seg>
            <seg xml:id="i-fb51332c5b31611f-0">
              Förmögenhetsskatten
            </seg>
          </u>
          <note type="speaker" xml:id="i-fcbe396fc3e07830-0">
            Anf. 119 LENNART HEDQUIST (m):
          </note>
          <u who="lennart_hedquist_894aea" xml:id="i-e39ef75c7c8f6a36-0">
            <seg xml:id="i-1e2e9c3dfb468be6-0">
              Herr talman! Jag har en fråga till Thomas Östros.
            </seg>
            <seg xml:id="i-f3674b60e152e267-0">
              Som näringsminister brukar ju statsrådet påstå att regeringen
              värnar om företagandet och att Sverige ska ha ett bra företagsklimat.
              Men när det kommer till handling tycks den uppgiften vara väldigt
              svår för regeringen att leva upp till.
            </seg>
            <seg xml:id="i-ad88b153c2e06dac-0">
              Senast fick vi uppgifter från organisationen Företagarna om att
              så många som 45 000 företagare känner sig direkt hotade av den
              nya tillämpning som Skatteverket börjat göra beträffande personlig
              förmögenhetsbeskattning av förment överskottslikviditet, det som
              ibland kallas lex Uggla. Denna får till uppenbar effekt att man
              känner oro för hur företaget ska kunna växa, investera och verka
              i Sverige.
            </seg>
            <seg xml:id="i-0070f0daf199ce0d-0">
              I avvaktan på att förmögenhetsskatten avvecklas är det faktiskt
              ganska enkelt att klarlägga lagen och därmed eliminera denna osäkerhetsfaktor.
              Hittills har vi i alliansen inte fått gehör för det.
            </seg>
            <seg xml:id="i-a6baddff9329fee5-0">
              Då är min fråga: Hur bedömer statsrådet som näringsminister möjligheten
              att snabbt skingra den oro som lex Uggla skapat bland landets
              företagare?
            </seg>
          </u>
          <note type="speaker" xml:id="i-bbf117d9fccbe30c-0">
            Anf. 120 Näringsminister THOMAS ÖSTROS (s):
          </note>
          <u who="unknown" xml:id="i-80dacff61fa91115-12">
            <seg xml:id="i-eba2964856e9675b-0">
              Herr talman! Det är riktigt att vi ofta uttalar ambitionen att
              ha ett starkt företagsklimat. Lennart Hedquist kan också bara
              se sig omkring och se vad som händer i Sverige för att konstatera
              att detta inte kan vara bara en ambition utan att någonting också
              måste ha hänt i verkligheten. Förra året startades 42 000 nya
              företag i Sverige. Det är fler företagsstarter än vi haft på över
              20 år. Investeringarna går kraftigt framåt i Sverige. Precis i
              dag kom en ny rapport om att industrins orderingång har stigit
              kraftigt. Sysselsättningen börjar också att stiga. Visst ser vi
              alltså att vi har ett företagsklimat som stimulerar tillväxten
              av företag.
            </seg>
            <seg xml:id="i-d6190d4e8463b4c3-0">
              Förmögenhetsbeskattningen är en viktig komponent i vår skattelagstiftning.
              Regeringen har deklarerat att vi vill se över vårt skattesystem
              och kommer att påbörja en sådan översyn till hösten. Då är det
              naturligt att också titta över gränsdragningarna för förmögenhetsskatten.
            </seg>
            <seg xml:id="i-456e9c667a156584-0">
              Man ska inte överdriva det är väl det Lennart Hedquist är inne
              på konsekvenserna av det som kallas för lex Uggla. Det är klart
              att det för de allra flesta inte är aktuellt med något ingripande
              från skatteförvaltningen. När det gäller myndighetstillämpningen
              där är dock detta någonting som skatteförvaltningen själv måste
              svara för.
            </seg>
          </u>
          <note type="speaker" xml:id="i-4d8a290c30f4ab1e-0">
            Anf. 121 LENNART HEDQUIST (m):
          </note>
          <u who="lennart_hedquist_894aea" xml:id="i-e39ef75c7c8f6a36-1">
            <seg xml:id="i-3a82825a6c2b3935-0">
              Herr talman! Nu är det ju så att Skatteverket självt har efterfrågat
              klarare regler för hur förmögenhetsskattelagen i det här avseendet
              ska tillämpas.
            </seg>
            <seg xml:id="i-75744daf5d2dce52-0">
              Gunvor Engström, vd för Företagarna, har uttryckligen sagt att
              tillämpningen av lex Uggla måste stoppas mot bakgrund av dessa
              45 000 företagare som känner oro. Hon säger vidare: Hotet om denna
              beskattning har lamslagit företagandet. Regeringen och Skatteverket
              skapar högkonjunktur för skatterådgivare men stoppar upp arbetet
              i övriga branscher.
            </seg>
            <seg xml:id="i-1e5c142f720b4bfa-0">
              Då är min fråga till Thomas Östros: Hur känns det betyget för
              regeringen från en person som själv, innan hon kom till Företagarna,
              arbetat just i Näringsdepartementet?
            </seg>
          </u>
          <note type="speaker" xml:id="i-47d20297bd31aa28-0">
            Anf. 122 Näringsminister THOMAS ÖSTROS (s):
          </note>
          <u who="unknown" xml:id="i-80dacff61fa91115-13">
            <seg xml:id="i-50b45d7e6bf12b7f-0">
              Herr talman! Lennart Hedquist kommer att få allt större problem
              ju mer vi närmar oss valet eftersom verkligheten så kraftfullt
              talar emot Lennart Hedquists argumentation.
            </seg>
            <seg xml:id="i-0eab8e450f7b055f-0">
              Lamslagna företag hur är det möjligt att säga att företagsamheten
              är lamslagen i ett land där företagsamheten ökar mer än på decennier?
            </seg>
            <seg xml:id="i-c44036bd072cd0b0-0">
              Lamslagen hur är det möjligt när företagarna själva, när de får
              frågan om de känner optimism inför de kommande åren, är mer optimistiska
              över sina möjligheter än på mycket länge?
            </seg>
            <seg xml:id="i-ef46f426eccd308b-0">
              Lamslagen det kommer att vara ett tomt ord när vi kommer till
              valet, naturligtvis, i takt med att verkligheten visar vad som
              händer.
            </seg>
            <seg xml:id="i-ae63a58c8a211708-0">
              Däremot måste förstås skattelagstiftningen fungera på ett bra
              och smidigt sätt. Därför har regeringen också deklarerat att vi
              kommer att se över detta och då naturligtvis bland annat ta in
              den här typen av frågeställningar. Detta blir aktuellt att göra
              i ett sammanhang inte rycka ut en liten del i skattesystemet utan
              i ett sammanhang se till att stimulera företagsamhet samtidigt
              som vi har rättvisa skatter.
            </seg>
            <seg xml:id="i-2a668d4ae99f7184-0">
              Krisvarning via sms
            </seg>
          </u>
          <note type="speaker" xml:id="i-d0ae51ea06561c26-0">
            Anf. 123 ELSE-MARIE LINDGREN (kd):
          </note>
          <u who="else-marie_lindgren_ead360" xml:id="i-924240910f13dd17-0">
            <seg xml:id="i-b3107c878d8189fd-0">
              Herr talman! Jag läste i Krisberedskapsmyndighetens senaste nyhetsbrev
              som kom häromdagen att Räddningsverket på regeringens uppdrag
              har utrett möjligheten att införa ett system för att varna allmänheten
              vid kriser med hjälp av sms-meddelanden. Räddningsverket konstaterar
              att det i dag inte finns något relevant system för detta och att
              det skulle bli för dyrt att införa.
            </seg>
            <seg xml:id="i-84d17ed9bb095e84-0">
              Jag vill fråga försvarsminister Leni Björklund om detta och vad
              man tänker göra i fortsättningen.
            </seg>
          </u>
          <note type="speaker" xml:id="i-cd14e7b501208844-0">
            Anf. 124 Försvarsminister LENI BJÖRKLUND (s):
          </note>
          <u who="unknown" xml:id="i-80dacff61fa91115-14">
            <seg xml:id="i-59f3d2e3aa2aee1a-0">
              Herr talman! Regeringen har gett Räddningsverket i uppdrag att
              redovisa möjligheterna att larma via sms. De förslagen kommer
              in till departementet, och avsikten är att de efter beredning
              också ska bli föremål för åtgärder.
            </seg>
          </u>
          <note type="speaker" xml:id="i-c4add2336e7c370d-0">
            Anf. 125 ELSE-MARIE LINDGREN (kd):
          </note>
          <u who="else-marie_lindgren_ead360" xml:id="i-924240910f13dd17-1">
            <seg xml:id="i-a5e93755205637ef-0">
              Herr talman! Vad jag förstår har denna beredning till viss del
              redan satt i gång. I alla fall har Räddningsverket fått mer uppdrag
              när det gäller detta.
            </seg>
            <seg xml:id="i-024041532ab61375-0">
              I Finland pågår ett arbete med att lagstifta så att nätoperatörerna
              blir skyldiga att tillhandahålla textmeddelanden via mobil. Kan
              regeringen tänka sig att använda Finlands modell?
            </seg>
          </u>
          <note type="speaker" xml:id="i-7860156945f999eb-0">
            Anf. 126 Försvarsminister LENI BJÖRKLUND (s):
          </note>
          <u who="unknown" xml:id="i-80dacff61fa91115-15">
            <seg xml:id="i-230b5d94415d8e22-0">
              Herr talman! Skälet till att regeringen har gett detta uppdrag
              är att vi vill hitta moderna sätt att kunna varna allmänheten
              i samband med faror och olyckor. Det är själva bakgrunden. Vilken
              lösning vi till slut kommer att välja återkommer vi om när vi
              har samlat ihop allt material och berett detta för att se om det
              är sådant som man behöver gå till riksdagen med för att ändra
              lagen eller sådant som går att göra genom andra åtgärder från
              regeringens sida. Utgångspunkten är dock att vi vill ha moderna
              sätt att kunna varna allmänheten.
            </seg>
            <seg xml:id="i-7a4659c4c04f2bc4-0">
              Bostadspolitiken
            </seg>
          </u>
          <note type="speaker" xml:id="i-7d71f435a2eee003-0">
            Anf. 127 RIGMOR STENMARK (c):
          </note>
          <u who="rigmor_stenmark_bfd368" xml:id="i-474bf0eadd2e8dfc-4">
            <seg xml:id="i-e4f7857c6fef79c6-0">
              Herr talman! Jag tycker att det är bra att Mona Sahlin finns
              här i salen så att vi kan diskutera lite bostadspolitik. I och
              för sig har vi gjort det i fem timmar i dag, dock utan bostadsministerns
              närvaro, vilket jag beklagar.
            </seg>
            <seg xml:id="i-34aaab21b46cbf4e-0">
              Jag ska be att få läsa upp ett citat, och det gäller återigen
              Göteborg: 430 personer söker varje ledig hyreslägenhet i Göteborg.
              Jag kan ta det igen: I genomsnitt söks varje ledig hyreslägenhet
              i Göteborg av 430 personer. En får den; resten får fortsätta att
              leta. Bara i år har närmare två miljoner ansökningar kommit in
              till 4 500 lediga lägenheter. Man skulle kunna säga att detta
              är en mina som inte har exploderat än men som kommer att göra
              det.
            </seg>
            <seg xml:id="i-eaf60f09872f67d7-0">
              Jag undrar vad bostadsministern kommer att göra för att människor
              ska få bostäder överallt i Sverige.
            </seg>
          </u>
          <note type="speaker" xml:id="i-8331e60a593fec25-0">
            Anf. 128 Samhällsbyggnadsminister MONA SAHLIN (s):
          </note>
          <u who="unknown" xml:id="i-80dacff61fa91115-16">
            <seg xml:id="i-05198c8f2ce6d647-0">
              Herr talman! Jag får väl återgälda med att det är glädjande att
              se Rigmor Stenmark i kammaren. Jag var dock i kammaren i går och
              diskuterade energipolitik hela kvällen.
            </seg>
            <seg xml:id="i-2bdb3f12f1255501-0">
              Frågan om bostäder är någonting vi har diskuterat många gånger
              här i kammaren, och det är bra. Den frågan förtjänar stor uppmärksamhet,
              inte bara i riksdagen utan också i den allmänna debatten.
            </seg>
            <seg xml:id="i-8a8a3bd9538f4fad-0">
              När det gäller hyreslägenheterna vill jag bara, i den mån jag
              nu hinner, nämna tre delar.
            </seg>
            <seg xml:id="i-9b7a84d9d54f067f-0">
              Först och främst handlar det om att bevara hyreslägenheterna,
              att verkligen säga nej till fortsatta utförsäljningar av denna
              mycket viktiga beståndsdel i bostadspolitiken. Då handlar det
              också om att våga utveckla allmännyttan och ge allmännyttan en
              roll som gör att den kan finnas kvar i framtiden. Jag tänker då
              på att mota i grind den anmälan som Fastighetsägarna har gjort
              till EU där man bakvägen försöker komma åt allmännyttan. Detta
              arbetar regeringen emot.
            </seg>
            <seg xml:id="i-e964f1f02dd673ef-0">
              Sedan handlar det också om att bygga mer. Också här är de senaste
              fyra åren rekordår när det handlar om nya färdigställda framför
              allt hyreslägenheter. Det arbetet måste vi fortsätta.
            </seg>
            <seg xml:id="i-b831e1705029e0f1-0">
              Dessutom handlar det om att bygga upp en ännu mer effektiv bostadsförmedling
              så att också människor med de stora behoven och inte bara de med
              de många kontakterna kan komma i åtnjutande av de attraktiva lägenheterna.
            </seg>
          </u>
          <note type="speaker" xml:id="i-498f25c87538717f-0">
            Anf. 129 RIGMOR STENMARK (c):
          </note>
          <u who="rigmor_stenmark_bfd368" xml:id="i-474bf0eadd2e8dfc-5">
            <seg xml:id="i-64c3cb9eadee0bfa-0">
              Herr talman! Det sista Mona Sahlin sade, att bygga upp bostadsförmedlingar,
              ger ju inga nya bostäder. Den frågan har vi diskuterat tidigare.
            </seg>
            <seg xml:id="i-7f41c863f1377d0c-0">
              Det är otroligt viktigt att regeringen nu fokuserar på att bygga
              nya lägenheter, inte minst för att bostadskonsumenterna efterfrågar
              det. Men det handlar också om jobben i Sverige. Har vi inte en
              bra bostadspolitik med bostäder har vi inte heller någon bra arbetsmarknadspolitik.
              Det här går liksom hand i hand.
            </seg>
            <seg xml:id="i-86305dbc6403d6bd-0">
              Därför skulle jag också vilja fråga samhällsbyggnadsministern:
              Hur jobbar ministern med just kopplingen mellan arbetsmarknad
              och bostadsfrågan?
            </seg>
          </u>
          <note type="speaker" xml:id="i-3c226c852ea8e962-0">
            Anf. 130 Samhällsbyggnadsminister MONA SAHLIN (s):
          </note>
          <u who="unknown" xml:id="i-80dacff61fa91115-17">
            <seg xml:id="i-317030609ac418eb-0">
              Herr talman! Igen vill jag understryka att det självklart är
              viktigt att bygga fler lägenheter, vilket också sker i kommun
              efter kommun runtom i landet därför att bostadsbristen, inte minst
              på tillväxtorter, är stor. Vi ska fortsätta det arbetet och också
              förändra och modernisera det stöd som staten ger ut så att vi
              kan få ännu mer fart på bostadsbyggandet, vilket förstås också
              skapar jobb i de områdena.
            </seg>
            <seg xml:id="i-44836424f461f50c-0">
              Men att säga nej till bostadsförmedling därför att man anser
              att det inte ger några nya lägenheter tycker jag är ett oerhört
              naivt sätt att se på denna fråga. Bostadsförmedling ger möjlighet
              för nya människor att komma till och efterfråga gamla lägenheter
              och inte bara de som har kontakter.
            </seg>
            <seg xml:id="i-408836cc5f808556-0">
              Det är inte så att alla de 430 som söker en lägenhet är bostadslösa.
              Många vill byta lägenhet. Då är det viktigt att det finns förmedlingar
              runtom i kommunerna så att också de människor kan få en lägenhet
              som i dag riskerar att bli diskriminerade och hamna utanför därför
              att de har fel hudfärg, för liten inkomst, för många barn, är
              rom eller något annat som i dag är föremål för många anmälningar
              till Diskrimineringsombudsmannen. Av de skälen tycker jag att
              bostadsförmedling är en oerhört viktig del i bostadspolitiken.
            </seg>
            <seg xml:id="i-629e813bcec99e36-0">
              Hushållningen i kommuner och landsting
            </seg>
          </u>
          <note type="speaker" xml:id="i-e5d36848dc39ef86-0">
            Anf. 131 SONIA KARLSSON (s):
          </note>
          <u who="sonia_karlsson_0d0065" xml:id="i-08e12bf2891c7168-0">
            <seg xml:id="i-8a0e08a423bcab03-0">
              Herr talman! Min fråga är till kommunminister Sven-Erik Österberg.
            </seg>
            <seg xml:id="i-917837e3af9b88ba-0">
              Den senaste månaden har det kommit prognoser om kommunernas och
              landstingens resultat för 2005. Kommunerna och landstingen är
              ju en stor del av den offentliga sektorn, och det är viktigt att
              de har goda ekonomiska förutsättningar. Vi här i riksdagen har
              ställt krav att kommunsektorn ska ha god ekonomisk hushållning
              och budget i balans.
            </seg>
            <seg xml:id="i-3b89ce8dec1db201-0">
              Jag skulle vilja fråga om regeringen anser att kommuner och landsting
              har en god ekonomisk hushållning.
            </seg>
          </u>
          <note type="speaker" xml:id="i-fc64a6b8dec84020-0">
            Anf. 132 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-80dacff61fa91115-18">
            <seg xml:id="i-0c5a8021669ffbd4-0">
              Herr talman! Jag skulle vilja säga att äntligen har kommuner
              och landsting kommit i balans. Det här är någonting som det har
              jobbats med under en lång period. Några år har det varit ganska
              besvärligt på den här fronten. Naturligtvis är det bland annat
              tack vare mer generella statsbidrag som grunden har lagts till
              det här. Men jag skulle också vilja säga att det har varit mycket
              gott arbete ute i både kommuner och landsting.
            </seg>
            <seg xml:id="i-372bf4929245e5d1-0">
              Det som framför allt är glädjande är väl att se att många av
              de tunga landstingen som har haft stora underskott under många
              år, Helsingfors, Skåne och Västra Götaland, nu aviserar att man
              kommer att ha en budget som visar överskott de närmaste åren.
              Det här är ett gott tecken på att det finns möjligheter att vidga
              verksamheten och även bygga ut den de närmaste åren i takt med
              det behov som också växer, inte minst på landstingssidan.
            </seg>
            <seg xml:id="i-235ff62baf3280bd-0">
              Vi har själva sagt att man ska ha en god ekonomisk hantering.
              Där har Kommun- och Landstingsförbunden också pekat på att ungefär
              2 % behöver vara överskott i kommunerna för att man ska ha det.
              Det uppnår vi nu på det här sättet och det är tillfredsställande.
              Nu gäller det naturligtvis också att hålla i det här.
            </seg>
          </u>
          <note type="speaker" xml:id="i-6e61280647cfea2d-0">
            Anf. 133 SONIA KARLSSON (s):
          </note>
          <u who="sonia_karlsson_0d0065" xml:id="i-08e12bf2891c7168-1">
            <seg xml:id="i-fd9d89cca5af9f7b-0">
              Herr talman! Tack för svaret! Jag skulle bara vilja fråga hur
              statsrådet ser på den ekonomiska utvecklingen för kommuner och
              landsting framåt i tiden.
            </seg>
          </u>
          <note type="speaker" xml:id="i-f41b1aa7437cfa62-0">
            Anf. 134 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-80dacff61fa91115-19">
            <seg xml:id="i-f21df92064587aff-0">
              Herr talman! Man kan säga att överskottet som bedöms för 2005
              är i storleksordningen 10 miljarder och kanske ungefär likadant
              de närmaste åren framöver. Det låter som väldigt stora belopp,
              men jag kan säga att skulle sektorn drabbas av en kostnadsökning
              på 1 % mer än man har kalkylerat med är det just 10 miljarder
              som det handlar om. Även om det ser väldigt bra ut är det mycket
              viktigt att man håller grepp om verksamheten och även jobbar med
              verksamheten framöver.
            </seg>
            <seg xml:id="i-2407021b4f4cb314-0">
              Vi har erfarenhet tillbaka i tiden där det har visat sig att
              när det har gått bättre har också kostnadsutvecklingen tagit fart.
              Då sätter man fart på den negativa utvecklingen på så sätt att
              man tappar kontrollen över själva den ekonomiska utvecklingen.
              Fortsatt god ekonomisk hushållning ute i kommunerna, noga genomtänkta
              investeringar och att man håller grepp om ekonomin är naturligtvis
              det allra bästa för svenska folket. Då vet man att man har en
              trygg kommun och ett tryggt landsting att vända sig till när man
              behöver stöd och hjälp i olika former.
            </seg>
            <seg xml:id="i-bf215c253acac44d-0">
              Kärnkraften
            </seg>
          </u>
          <note type="speaker" xml:id="i-a0c9d20eb46f23ed-0">
            Anf. 135 INGEGERD SAARINEN (mp):
          </note>
          <u who="ingegerd_saarinen_63015e" xml:id="i-c181ac632ecca0ee-0">
            <seg xml:id="i-4167b0addaa5860d-0">
              Herr talman! Min fråga är till samhällsbyggnadsminister Mona
              Sahlin.
            </seg>
            <seg xml:id="i-fccd3079f1a9a854-0">
              Regeringen har gett tillstånd till effekthöjningar på Ringhals
              kärnkraftverk. Om alla planerade effekthöjningar blir av kommer
              vi att ha mer kärnkraft år 2010 än innan Barsebäck stängdes räknat
              i effekt och energi. Effekthöjningen gör också att reaktorerna
              blir farligare genom att säkerhetsmarginalerna minskar.
            </seg>
            <seg xml:id="i-59a32257b78da6f7-0">
              Kärnkraftsinspektionen har i ett pm räknat upp tio ökade faror
              från effekthöjning, från ökad nötning till mer försprödning och
              farligare avfall.
            </seg>
            <seg xml:id="i-5bb2b7251038a630-0">
              Anser Mona Sahlin att det är så viktigt att ha mer kärnkraft
              att vi ska acceptera minskad säkerhet?
            </seg>
          </u>
          <note type="speaker" xml:id="i-5e78bc66bb0e83d9-0">
            Anf. 136 Samhällsbyggnadsminister MONA SAHLIN (s):
          </note>
          <u who="unknown" xml:id="i-80dacff61fa91115-20">
            <seg xml:id="i-05b012acd81b988d-0">
              Herr talman! Jag måste säga att jag inte alls håller med om Ingegerd
              Saarinens beskrivning av frågan om effekthöjningarna i kärnkraftverken.
            </seg>
            <seg xml:id="i-e63da322163a3c29-0">
              Först och främst är det viktigt att minnas att Centern, Socialdemokraterna
              och Vänsterpartiet har en energiöverenskommelse som gör att vi
              successivt ska avveckla kärnkraften. Den avvecklingen är inledd,
              vill jag uppmärksamma, med att två reaktorer i Barsebäck nu är
              stängda.
            </seg>
            <seg xml:id="i-67ea049f0da07538-0">
              Men det är också viktigt att säga att kärnkraften ska ersättas
              i den takt den kan ersättas med förnybar energi, miljövänlig energi
              och energieffektiviseringar. Så länge kärnkraften finns kvar,
              för den kommer att finnas kvar ett antal år framöver, ska den
              vara säker och den ska vara effektiv. Därför vill inte regeringen
              lägga en död hand över alla framtida investeringar i kärnkraften.
              Det vore inte rimligt ur säkerhets- eller energipolitiska aspekter.
              Av de skälen sade regeringen ja, efter noggrann prövning, till
              de effektivitetshöjningar som nu sker.
            </seg>
          </u>
          <note type="speaker" xml:id="i-0caa74f07835383c-0">
            Anf. 137 INGEGERD SAARINEN (mp):
          </note>
          <u who="ingegerd_saarinen_63015e" xml:id="i-c181ac632ecca0ee-1">
            <seg xml:id="i-c98e2a40484891f0-0">
              Herr talman! Kärnkraftsinspektionen skriver som slutpunkt i sin
              uppräkning av vilka ökade faror som uppstår av effekthöjningen:
              Dessutom påverkas anläggningens omgivning genom att mer värme
              förs till havet, att avfallet kommer att innehålla mer radioaktiva
              ämnen, att utsläppen av radioaktiva ämnen ökar samt att mer uran
              och kemiska produkter används. Förbrukningen av klyvbart material
              ökar högst i proportion till effekthöjningen. Förbrukningen av
              vissa kemikalier kan förväntas öka i motsvarande grad.
            </seg>
            <seg xml:id="i-ad5b230c7b35b780-0">
              Vid en mindre höjning av termisk effekt påverkas ovannämnda förhållanden
              och parametrar mindre än med en större effekthöjning.
            </seg>
            <seg xml:id="i-ccc3c05f27eea4a8-0">
              Är det verkligen värt att för några fler terawattimmar ta de
              här ökade riskerna?
            </seg>
          </u>
          <note type="speaker" xml:id="i-c2813883376b0a1d-0">
            Anf. 138 Samhällsbyggnadsminister MONA SAHLIN (s):
          </note>
          <u who="unknown" xml:id="i-80dacff61fa91115-21">
            <seg xml:id="i-2afb6ae22979fdae-0">
              Herr talman! Jag vill betona igen att säkerhetsaspekterna vid
              prövningen av de effekthöjningar vi nu diskuterar har varit mycket
              genomgående och mycket noggranna. Kärnkraftverksamheten i Sverige
              är säkerhetsmässigt av mycket hög kvalitet, också om man jämför
              runtom i världen. Självfallet har vi också gjort den prövningen
              nu.
            </seg>
            <seg xml:id="i-e0cf504635401d94-0">
              Men jag vill hålla med på ett sätt. Skälen bakom en behövd avveckling
              av kärnkraften på lång sikt är bland annat säkerhetsfrågorna,
              att det inte är en miljömässigt eller långsiktigt säker energikälla.
              Men det går inte att påstå att nödvändiga effektiviseringar vid
              befintliga verk innebär någonting annat än att vi omsorgsfullt
              måste se till att också investeringar är möjliga så länge denna
              energikälla finns kvar. Det tycker jag är en ansvarsfull energipolitisk
              bedömning och ingenting annat.
            </seg>
          </u>
          <note xml:id="i-61740daf4074a53e-0">
            Allmänna värnplikten
          </note>
          <note type="speaker" xml:id="i-9a6f4a329354f707-0">
            Anf. 139 ALLAN WIDMAN (fp):
          </note>
          <u who="allan_widman_31f3c6" next="cont" xml:id="i-79ae50dde0755e7a-0">
            <seg xml:id="i-de75f12861d8b954-0">
              Herr talman! Min fråga riktar sig till försvarsministern.
            </seg>
          </u>
          <note xml:id="i-6277f612853b9b05-0">
            Enligt Brottsförebyggande rådet straffades 133 unga män i det
            här landet förra året för brott mot lagen om totalförsvarsplikt.
            31 av dem dömdes till fängelsestraff.
          </note>
          <u who="allan_widman_31f3c6" prev="cont" xml:id="i-aca2d55d02d976ae-0">
            <seg xml:id="i-8a2d21ec7945b80c-0">
              Mot bakgrund av den hotbild som nu gäller för Sverige finns det
              vare sig något intresse eller något behov hos Försvarsmakten att
              med tvång utbilda människor militärt. Dessutom synes det kosta
              pengar och resurser för vårt rättsväsende att hantera pliktlagstiftningen.
            </seg>
            <seg xml:id="i-e4dc7286e7b67886-0">
              Min fråga till försvarsministern är därför om hon fortfarande
              anser det vara rimligt att vi tvingar unga män till militär utbildning
              i det här landet med hot om frihetsberövande.
            </seg>
          </u>
          <note type="speaker" xml:id="i-5745e9b931060f34-0">
            Anf. 140 Försvarsminister LENI BJÖRKLUND (s):
          </note>
          <u who="unknown" xml:id="i-80dacff61fa91115-22">
            <seg xml:id="i-3d6871f51c89496e-0">
              Herr talman! För ett land som är stort som Sverige är det utomordentligt
              viktigt att ha ett försvar som bygger på en allmän värnplikt som
              innebär en möjlighet att till tjänstgöring ta ut dem som är bäst
              lämpade för uppgifterna. Det är den grundläggande principen.
            </seg>
            <seg xml:id="i-35735f9744ce4015-0">
              Nu har vi ett säkerhetsläge som innebär att vi kan minska de
              kullar vi utbildar. Men fortfarande gäller principen att vi ska
              ha dem som är bäst lämpade för uppgifterna.
            </seg>
            <seg xml:id="i-aef933adc805774d-0">
              Det finns en möjlighet att inom ramen för den lagstiftning som
              finns se om motivet för att delta i till exempel internationella
              insatser eller i utbildning är starkt. Då kanske man är bättre
              lämpad än någon annan. Men om man därtill behöver en specialkompetens
              för den kommande uppgiften och det inte går att hitta någon annan
              än någon som inte i första varvet är villig att åta sig uppgiften,
              då gäller pliktlagen i vårt land. Den är en viktig princip när
              landet ytterst är hotat.
            </seg>
          </u>
          <note type="speaker" xml:id="i-e3f328876cc747d8-0">
            Anf. 141 ALLAN WIDMAN (fp):
          </note>
          <u who="allan_widman_31f3c6" xml:id="i-1c342a89340d8a37-0">
            <seg xml:id="i-07a74f426f69419b-0">
              Herr talman! 133 personer som straffas enligt pliktlagen är ju
              ingen rännil i sammanhanget. Det är rätt många det handlar om.
              Då säger försvarsministern att det viktigaste är att vi får fram
              dem som är bäst lämpade. Men om det är det som vägleder regeringens
              tänkande, varför i himmelens namn omfattar då inte pliktlagen
              också kvinnor? Det skulle ge ett större urval när det gäller att
              plocka fram de personer som är bäst lämpade.
            </seg>
          </u>
          <note type="speaker" xml:id="i-2703d8e1bfe2b012-0">
            Anf. 142 Försvarsminister LENI BJÖRKLUND (s):
          </note>
          <u who="unknown" xml:id="i-80dacff61fa91115-23">
            <seg xml:id="i-f3fc019346e289b1-0">
              Herr talman! Det är en fråga som kommer att aktualiseras hela
              tiden, därför att i ett fullständigt jämställt samhälle är det
              naturligtvis ganska självklart att plikten ska gälla både män
              och kvinnor.
            </seg>
            <seg xml:id="i-e6eb4539f0484cae-0">
              Både Allan Widman och jag vet ju att det i dag sker en stor omställning
              i det svenska försvaret. Regeringen har inte tyckt, och inte heller
              riksdagen, att det under denna omställningsperiod har varit lämpligt
              att ta upp ett krav på att mönstra dubbelt så många när man ännu
              inte har en lagstiftning som innebär att de också måste tjänstgöra.
              Därför har vi sagt att vi gör allt för att kvinnor ska öka sitt
              intresse för att göra värnplikten frivilligt. Men frågan kommer
              alltid att finnas. Och en dag kanske vi har ett jämställt samhälle
              där det är självklart att både män och kvinnor ska kunna användas
              för att försvara Sverige den dag svenska värden är hotade.
            </seg>
            <seg xml:id="i-607e9574385c0247-0">
              Försök med trängselskatt
            </seg>
          </u>
          <note type="speaker" xml:id="i-dfe68b1719fe2ee1-0">
            Anf. 143 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-088a76a5d9d4f3a4-0">
            <seg xml:id="i-7f1d832410de6171-0">
              Herr talman! Jag har en fråga som i och för sig vem som helst
              av dagens ministrar säkert skulle kunna besvara, men jag riktar
              den ändå till samhällsbyggnadsminister Mona Sahlin, som dessutom
              en gång har varit demokratiminister.
            </seg>
            <seg xml:id="i-03ec083a30e9a095-0">
              Miljöpartiet var det parti som ställde villkor för fortsatt samarbete
              med regeringen på riksplanet för att få genomföra trängselskatteförsöket
              för bilister i Helsingfors. Överheten, kan man säga, tvingade
              på stockholmarna ett försök innan de och innan den kommunala självstyrelsen
              fick ordet. Inte heller andra som har mer eller mindre regelbundna
              bilärenden i huvudstaden är tillfrågade. Och kostnaden för försöket
              är uppskattat till 3,54 miljarder kronor.
            </seg>
            <seg xml:id="i-08a7c84c016837ce-0">
              Nu är min fråga: Anser Mona Sahlin att beslutet om detta försök
              rimmar väl med ordet demokrati, som ju delvis framgår av namnet
              på det parti som samhällsbyggnadsministern företräder?
            </seg>
          </u>
          <note type="speaker" xml:id="i-05e5ce1a506f5c6e-0">
            Anf. 144 Samhällsbyggnadsminister MONA SAHLIN (s):
          </note>
          <u who="unknown" xml:id="i-80dacff61fa91115-24">
            <seg xml:id="i-e81c867ac0ef05f4-0">
              Herr talman! Jag skulle kunna svara mycket kort på frågan och
              säga ja och sedan gå och sätta mig.
            </seg>
            <seg xml:id="i-a3fdb93318c00395-0">
              Jag tycker att det rimmar väl med demokrati att använda ett försök
              med trängselavgifter som sedan prövas. Det är precis den arbetsmetoden
              som jag tycker är väldigt rimlig och som också använts ett antal
              andra gånger.
            </seg>
            <seg xml:id="i-21989c80e8eb745a-0">
              Om den korta och kanske rimliga frågan var om det är förenat
              med demokrati att ha ett försök med trängselavgifter i Helsingfors
              så är svaret ja.
            </seg>
          </u>
          <note type="speaker" xml:id="i-6cbb96cefdb3ab6d-0">
            Anf. 145 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-088a76a5d9d4f3a4-1">
            <seg xml:id="i-9d98ea9987dbd676-0">
              Herr talman! Är det ändå inte att börja i fel ände att genomföra
              ett försök utan att tillfråga dem som är närmast berörda? Den
              kommunala självstyrelsen har rätt att få säga sitt ord. Här överför
              man från riksplanet ett beslut som gäller en kommun i det här
              fallet.
            </seg>
            <seg xml:id="i-2c436e6ac850cd21-0">
              Jag konstaterar att Socialdemokraternas främsta företrädare i
              Helsingfors, finansborgarrådet Annika Billström, menar att det
              här inte alls rimmar med demokrati egentligen, utan hon har fått
              finna sig i ett beslut om trängselskatteförsök i Helsingfors som
              hon i valrörelsen 2002 försäkrade att det absolut inte skulle
              bli.
            </seg>
            <seg xml:id="i-9d82062177dfac8f-0">
              Man kan tydligen ha lite olika värderingar om demokratins innebörd
              även i det socialdemokratiska partiet.
            </seg>
          </u>
          <note type="speaker" xml:id="i-ee47e8277b755ae4-0">
            Anf. 146 Samhällsbyggnadsminister MONA SAHLIN (s):
          </note>
          <u who="unknown" xml:id="i-80dacff61fa91115-25">
            <seg xml:id="i-17d7e7718c5de203-0">
              Herr talman! Jag tror inte att jag och Annika Billström har olika
              uppfattningar om vad demokrati är, absolut inte.
            </seg>
            <seg xml:id="i-3366387a34c77b88-0">
              Jag blir lite upprörd över sättet att beskriva detta av Henrik
              S Järrel. Den upprördhet som han ger uttryck för handlar uppenbarligen
              inte ett dugg om den miljöfara som faktiskt är anledningen till
              hela detta försök. Det handlar om hela den debatt som var här
              i kammaren tidigare om klimatförändringarna, om hur Helsingforssregionen
              ska kunna utvecklas i framtiden så att transporter, bilar och
              bostäder ska kunna samexistera. Det är ändå det som är och har
              varit bakgrunden.
            </seg>
            <seg xml:id="i-75b51f634442efa7-0">
              Detta är ett försök. Det ska sedan prövas. Det tycker jag rimmar
              väl med demokrati.
            </seg>
            <seg xml:id="i-24678ade90b5a303-0">
              Sysselsättningspaketet
            </seg>
          </u>
          <note type="speaker" xml:id="i-ff0e9a9ce61e03d3-0">
            Anf. 147 AGNETA RINGMAN (s):
          </note>
          <u who="agneta_ringman_e1a3eb" xml:id="i-8cbde0694d5290c4-0">
            <seg xml:id="i-e2035f5266e15560-0">
              Herr talman! Jag har en fråga till statsrådet Sven-Erik Österberg.
            </seg>
            <seg xml:id="i-19bd251f0e40afd3-0">
              Nu lackar det mot jul och mot ett nytt år. Det här är sista frågestunden
              för i år. Därför skulle jag vilja passa på att fråga lite grann
              om hur staten jobbar med det så kallade jobbpaketet.
            </seg>
            <seg xml:id="i-033d4f3bc5db1bfb-0">
              Det är många som fortfarande är arbetslösa, och då tänker jag
              framför allt på de högskoleutbildade som är arbetslösa i den senaste
              lågkonjunkturens spår. Hur ser det ut? Hur jobbar staten med praktikplatser,
              generationsväxlingsjobb och de extra tillsynstjänsterna som presenterades
              i jobbpaketet i budgeten?
            </seg>
          </u>
          <note type="speaker" xml:id="i-c8297a60f1ba09a7-0">
            Anf. 148 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-80dacff61fa91115-26">
            <seg xml:id="i-1307be0ad90afdd4-0">
              Herr talman! Sysselsättningspaketet som aviserades i budgeten
              ger ungefär 55 000 personer möjlighet att komma ut i jobb, personer
              som inte har haft jobb tidigare. Det gäller i både privat och
              offentlig sektor. Det handlar om jobb, men det handlar också om
              praktik för arbetslösa, om kompetensutveckling inom vård och omsorg
              och så vidare.
            </seg>
            <seg xml:id="i-1470823bf56c46e1-0">
              På statens område, som Agneta Ringmans fråga gäller och som jag
              ansvarar för i regeringen, görs det flera satsningar för att få
              högskoleutbildade ut i arbete. Det handlar om praktikplatser,
              men det handlar också om trainee -program och om att underlätta
              generationsväxling och samtidigt utveckla statliga myndigheter.
            </seg>
            <seg xml:id="i-72113fb0e41051b3-0">
              Vi vet att många akademiker kommer att få arbete genom ökad tillsyn
              och även genom att motverka fusk. Och vi vet att många statliga
              myndigheter närmar sig en period av en omfattande generationsväxling.
              Därför satsar vi särskilt 360 miljoner kronor per år under nästa
              år och år 2007 för att upp till 1 000 personer kan få anställning
              inom statlig verksamhet. Vi har precis startat det arbetet, och
              efterfrågekalkylen när det gäller myndigheter som tycker att de
              skulle kunna anställa personer visar att det är upp till 3 000
              personer som skulle kunna beredas arbete. Det finns alltså en
              god efterfrågan.
            </seg>
            <seg xml:id="i-13414521751d5463-0">
              Jag tycker att det finns anledning att avvakta hur den allmänna
              sysselsättningsutvecklingen löper och även vara beredd på att
              det kan finnas ett ökat utrymme för att bereda ytterligare personer
              med akademisk bakgrund som är arbetslösa plats inom den statliga
              förvaltningen.
            </seg>
          </u>
          <note type="speaker" xml:id="i-326ab067aa3c16a6-0">
            Anf. 149 AGNETA RINGMAN (s):
          </note>
          <u who="agneta_ringman_e1a3eb" xml:id="i-8cbde0694d5290c4-1">
            <seg xml:id="i-8f53048f621b0898-0">
              Herr talman! Jag tycker att det är bra att regeringen tar den
              här frågan på allvar. Jag tycker också att det är väldigt viktigt
              att man kommer i gång snabbt och att vi kan se konkreta resultat
              i hela landet.
            </seg>
            <seg xml:id="i-6bb95772c64cab03-0">
              Jag undrar om statsrådet kan ge några fler exempel på att det
              här kommer att leda till nya jobb.
            </seg>
          </u>
          <note type="speaker" xml:id="i-a341f1575ea15cef-0">
            Anf. 150 Statsrådet SVEN-ERIK ÖSTERBERG (s):
          </note>
          <u who="unknown" next="cont" xml:id="i-3e765e313a8202be-4">
            <seg xml:id="i-43cf69836bcf8967-0">
              Herr talman! Om jag ska ge ett bra exempel som gäller hela landet
              skulle jag kunna nämna den satsning som sker på länsstyrelserna.
              Där är det 310 personer som bereds arbete. Det handlar om drygt
              200 personer i trainee -utbildning, alltså personer som går in
              där vi vet att det blir stora pensionsavgångar de närmaste åren.
              De får gå in och jobba vid sidan av dem som snart går i pension
              och kan sedan ta över jobben. Det är ju fasta jobb det handlar
              om här.
            </seg>
            <seg xml:id="i-2afe51aee7612777-0">
              Dessutom finns det 100 platser som handlar om att underlätta
              ärendebelastningen. Den första delen kommer att fördelas över
              landet utifrån hur den demografiska situationen ser ut, alltså
              hur åldersstrukturen ser ut på de olika länsstyrelserna.
            </seg>
            <seg xml:id="i-40a7fa930e1fb67f-0">
              De andra delarna gäller att underlätta för ärendehanteringen,
              och de kommer att fördelas efter hur länsstyrelserna är ärendebelastade
              i landet.
            </seg>
            <seg xml:id="i-d323aa55477171bb-0">
              Det finns alltså två kriterier för att göra det här. Jag tycker
              att det är ett bra exempel på hur staten sprider detta över landet
              för att också kunna ge en meningsfull sysselsättning för personer
              som är välutbildade.
            </seg>
            <seg xml:id="i-f1c9bfe71f7ad321-0">
              Företagsklimatet
            </seg>
          </u>
          <note xml:id="i-2c7ce32d7e597f58-0">
            Anf. 151 LARS LINDÉN (kd):
          </note>
          <u who="unknown" prev="cont" xml:id="i-39c5d6e9ba4c15b3-4">
            <seg xml:id="i-6361cdad337aa8dc-0">
              Herr talman! Det är goda tider för många företag i Sverige i
              dag, men det är inte lika goda tider för de över en miljon som
              inte gick till jobbet i morse. För dem känns livet mycket tungt,
              och hela tillvaron gungar.
            </seg>
            <seg xml:id="i-66b79d35f64f05ef-0">
              Jag mötte i Sundsvall nyligen en duktig smed i 50-årsåldern.
              Han skrek desperat när han såg mig: Vad gör ni i riksdagen när
              jag ska behöva gå så här utan jobb? Han hade sökt hundratals jobb,
              och ingen vill anställa honom trots att företagen har jobb över
              öronen, sade han. Det var ett desperat skrik på hjälp ett av hundratusentals,
              som regeringen tydligen inte riktigt lyssnar till, som jag ser
              det.
            </seg>
            <seg xml:id="i-d7cd0915e303cdbd-0">
              Alldeles för många företag har inte lust att anställa trots goda
              konjunkturer. En del gör sig i stället av med folk, tackar nej
              till jobb och lägger ut tillverkning på lego utanför Sverige.
            </seg>
            <seg xml:id="i-68b4a0b56303f2eb-0">
              Näringsministern! Jag undrar varför ni inte ser till att företagsklimatet
              blir bättre i Sverige så att fler företagare känner lust att låta
              sina företag växa och att anställa mer folk. Vi kan inte nöja
              oss med att det har startat 40 000 nya jobb om de flesta aldrig
              kommer att anställa folk.
            </seg>
          </u>
          <note type="speaker" xml:id="i-7b7dc6a2ba99c189-0">
            Anf. 152 Näringsminister THOMAS ÖSTROS (s):
          </note>
          <u who="unknown" next="cont" xml:id="i-3e765e313a8202be-5">
            <seg xml:id="i-ae1553ec9738dd7a-0">
              Herr talman! Först ska jag nämna något kanske lite tråkigt men
              ändå nödvändigt om statistiken. När högeralliansen talar om en
              miljon och ibland om en och en halv miljon som inte går till jobbet
              på morgonen så talar ni ju om till exempel föräldralediga människor.
              Tanken är inte att de ska gå till jobbet på morgonen. Ni talar
              också om svårt sjuka människor, som faktiskt har rätt att vara
              hemma medan de är sjuka. Arbetslösheten är inte av den omfattning
              som ni beskriver.
            </seg>
            <seg xml:id="i-afa6ec88c79571fc-0">
              Däremot behöver ingen tveka om att för regeringen är kampen mot
              arbetslösheten den allt annat överskuggande uppgiften. Där stimulerar
              vi företagsamheten med strategiska skattelättnader, forskningssatsningar
              och utvecklingsinsatser. Inte minst vid årsskiftet kommer det
              flera åtgärder. Därför stimulerar vi offentlig sektor att kunna
              ta emot fler, höja kvaliteten och bereda en bra sysselsättning.
            </seg>
            <seg xml:id="i-86b42e267a6cc38e-0">
              Sven-Erik Österberg beskrev hur statliga myndigheter nu tar in
              välutbildade unga människor och bereder dem möjligheten till ett
              arbete.
            </seg>
            <seg xml:id="i-7e6bb455e89ce168-0">
              Ekonomin blir allt starkare. Vi kommer att ha en tillväxt nästa
              år på över 3 % starkast bland de gamla EU-länderna och vi kommer
              att se en sysselsättningsökning. Så visst är kampen mot arbetslösheten
              högst prioriterad av alla frågor. Men slarva inte med statistiken!
              Tala om verkligheten!
            </seg>
          </u>
          <note xml:id="i-0156328f6013a615-0">
            Anf. 153 LARS LINDÉN (kd):
          </note>
          <u who="unknown" prev="cont" xml:id="i-39c5d6e9ba4c15b3-5">
            <seg xml:id="i-7c2548787df831c2-0">
              Herr talman! I det här ämnet målar alltid Thomas Östros med ljusa
              färger. Men ditt departement skrev så här i en skrift om ett nytt
              inslag i den regionala utvecklingspolitiken som delades ut i Umeå
              för någon vecka sedan: Insatser för att främja en positiv inställning
              till företagande behövs samtidigt som villkoren för företagande
              behöver förbättras.
            </seg>
            <seg xml:id="i-97151da6c5b9eba3-0">
              Det är tydligen bara chefen som är positiv. Personalen ser mer
              realistiskt på att det finns brister när det gäller företagsklimat
              och lusten att anställa. Nutek berättar att Sverige ligger på
              20:e plats bland EU:s 25 länder när det gäller företagare per
              sysselsatt. Det är ingenting att skryta med. Vi borde kunna ligga
              mycket högre.
            </seg>
            <seg xml:id="i-c730b96a1c80241a-0">
              Borde inte regeringen börja dela ut vitaminpiller till företagarna
              i stället för taggtråd som rätt till heltid och lex Uggla? Det
              gör ju att företagarna fullständigt tappar sugen. De drar ned
              på personalen i stället för att satsa.
            </seg>
          </u>
          <note type="speaker" xml:id="i-f51ca4bd6e28fb9c-0">
            Anf. 154 Näringsminister THOMAS ÖSTROS (s):
          </note>
          <u who="unknown" xml:id="i-80dacff61fa91115-27">
            <seg xml:id="i-c289c78442aab5f3-0">
              Herr talman! Denna svartmålning av Sverige är en alldeles orimlig
              utgångspunkt. Samtidigt ser vi ju hur ekonomin stärks mycket kraftigt.
              Sysselsättningen börjar öka. Industrin har gått starkt. Nu börjar
              tjänstesektorn komma i gång.
            </seg>
            <seg xml:id="i-319c444839bfec47-0">
              Vi genomför åtgärder på bredden, för vi har en mycket stark ambition
              att pressa ned arbetslösheten. Och vi kommer att se en fallande
              arbetslöshet. Vårt mål är i första skedet 4 % öppen arbetslöshet
              och sedan ned mot full sysselsättning.
            </seg>
            <seg xml:id="i-f35bb1022563e6d0-0">
              Ni beskriver bara allting som svart när det startas nya företag
              i större omfattning än tidigare och när företagarna själva beskriver
              att de kommer att kunna sälja mer och producera mer de kommande
              åren. Det som skrämmer mig är snarare en högerallians med en ansvarslös
              ekonomisk politik som leder till att räntorna stiger, pessimismen
              kommer tillbaka, investeringarna faller och arbetslösheten ökar.
            </seg>
            <seg xml:id="i-5cce61bca318736d-0">
              Vi arbetar hårt och omfattande med att se till att människor
              har rätt att få ett arbete. Ni har ingen politik på detta område
              annat än att ni ger er på dem som är arbetslösa.
            </seg>
            <seg xml:id="i-7b573822e482aa6c-0">
              Marinens säkerhetsutbildning
            </seg>
          </u>
          <note type="speaker" xml:id="i-e7720a97b99934ba-0">
            Anf. 155 JEPPE JOHNSSON (m):
          </note>
          <u who="jeppe_johnsson_2a00a4" xml:id="i-9e6f594c4ba90486-0">
            <seg xml:id="i-4a315e0f770f4b5c-0">
              Herr talman! Jag har en fråga till försvarsministern.
            </seg>
            <seg xml:id="i-dfb64d9808943dce-0">
              År 2000 flyttade man marinens säkerhetsutbildning till Karlskrona.
              Redan nu har försvarsministern meddelat att man tänker flytta
              igen. Det blir den tredje flytten inom en tioårsperiod.
            </seg>
            <seg xml:id="i-59d82102b699c5c9-0">
              Sedan flytten till Karlskrona har man investerat ungefär 50 miljoner.
              Bland annat har man en otroligt modern hundgård. En annan investering
              som är väl så viktig är att man har utbildat ett antal duktiga
              officerare. De är nog inte villiga att flytta med.
            </seg>
            <seg xml:id="i-fb0f2247d3abd6be-0">
              Herr talman! Min fråga till ministern är: Avser ministern att
              fullfölja planerna på att åter flytta denna utbildning?
            </seg>
          </u>
          <note type="speaker" xml:id="i-050dac49dad27be2-0">
            Anf. 156 Försvarsminister LENI BJÖRKLUND (s):
          </note>
          <u who="unknown" xml:id="i-80dacff61fa91115-28">
            <seg xml:id="i-8aa117fda9e54c80-0">
              Herr talman! Allra först ska vi väl säga att i och med det beslut
              som riksdagen fattade förra året är Karlskrona vår marinbas. Men
              vi ska kunna bedriva marin verksamhet både på Västkusten och längs
              hela Östersjön.
            </seg>
            <seg xml:id="i-e823feff53977bdf-0">
              Det betyder att det kommer att finnas marin verksamhet i Göteborg,
              och det kommer att finnas marin verksamhet också i Helsingforssområdet.
            </seg>
            <seg xml:id="i-51eef1a7767767dd-0">
              Ett av de områden som regeringen redan i försvarspropositionen
              förra året sade var viktiga var att säkerhetsenheten skulle kunna
              utbildas i Göteborg. Vi står kvar vid det ställningstagandet,
              och därför kommer förbandet att flytta och bedriva sin verksamhet
              i Göteborg.
            </seg>
          </u>
          <note type="speaker" xml:id="i-59a186cf7d1f2a3b-0">
            Anf. 157 JEPPE JOHNSSON (m):
          </note>
          <u who="jeppe_johnsson_2a00a4" xml:id="i-9e6f594c4ba90486-1">
            <seg xml:id="i-f7f5e1b319a6290b-0">
              Herr talman! På Kungsholmen och i Karlskrona finns det samdriftsfördelar
              med motsvarande styrka i Kallinge. Det är alltså billig drift
              också, och inte bara investeringar. Driften är viktig. Övningsmöjligheterna
              är unika i Karlskrona, men säkerhetsstyrkan ska naturligtvis kunna
              tjänstgöra överallt längs alla våra kuster och även utomlands.
            </seg>
            <seg xml:id="i-135ef9250a1699c7-0">
              Som skattebetalare och förtroendevald ser jag att det viktigaste
              är att man är effektiv och att man får ut så stor nytta som möjligt
              av våra skattepengar.
            </seg>
            <seg xml:id="i-4f4073a66cb65a1f-0">
              Därför gäller min slutfråga försvarsministerns bedömning. Kommer
              en flytt att spara resurser till det svenska försvaret och till
              skattebetalarna?
            </seg>
          </u>
          <note type="speaker" xml:id="i-4d2786be9296ef06-0">
            Anf. 158 Försvarsminister LENI BJÖRKLUND (s):
          </note>
          <u who="unknown" xml:id="i-80dacff61fa91115-29">
            <seg xml:id="i-2b8f4071ec146a10-0">
              Herr talman! Ja, det kommer den att göra. Det innebär att vi
              kommer att ha en god utbildningsförmåga för de marina krafterna
              oavsett om grundutbildningen ligger i Karlskrona eller i Göteborg.
            </seg>
            <seg xml:id="i-38bc61d1db4ea4e5-0">
              Men vi har också sagt redan i propositionen förra året att vi
              måste titta även på hur säkerhetssituationen förändras. En av
              de saker som vi inte kan bortse från, även om hamnen i Karlskrona
              är stor, är att den största hamnen i Sverige som är betydelsefull
              och vital för hela landets näringsliv och försörjning finns i
              Göteborg. Därför är det också viktigt att utbildningen sker i
              Göteborg. Det är ett ställningstagande som vi står kvar vid och
              som regeringen har haft ända sedan propositionen lades fram förra
              året.
            </seg>
            <seg xml:id="i-a3ff29807272b9c9-0">
              De hemlösas situation
            </seg>
          </u>
          <note type="speaker" xml:id="i-7ba637c6f97b6e5c-0">
            Anf. 159 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-69a5ed3d1627b981-0">
            <seg xml:id="i-d297428c7dfda4a3-0">
              Herr talman! Två miljöproblem växthuseffekten och ett kallare
              samhälle. Så stod det på våra valaffischer för några år sedan.
              Samhället blir kallare.
            </seg>
            <seg xml:id="i-4a25ab9272b86d17-0">
              Jag tänker på hemlösheten. Jag har en fråga till samhällsbyggnadsministern.
            </seg>
            <seg xml:id="i-f77660c28308bd33-0">
              Samhället blir inte bara kallare för de hemlösa som tvingas utstå
              regn och snöslask i decemberkylan utan också för alla oss andra
              som tvingas blunda eller bli varse hur det kan gå om man hamnar
              utanför.
            </seg>
            <seg xml:id="i-1ad91a72d3e46359-0">
              Jag mejlade till Rolf Nilsson, ordförande i föreningen för Helsingforss
              hemlösa, i går och frågade om han hade någon fråga som jag kunde
              ställa till samhällsbyggnadsministern.
            </seg>
            <seg xml:id="i-be733c27280f3c2d-0">
              Han skrev så här: Som samhällsbyggnadsminister måste du ha legat
              vaken många nätter och grunnat över det faktum att vårt svenska
              samhälle som i olika sammanhang framställs som ett av de bästa
              i världen på jämlikhet inte har lyckats hjälpa alla de människor
              som i dag lever i öppen hemlöshet. Människor fastnar i ett utanförskap
              som är så gott som omöjligt att bryta. Många menar att det enda
              som verkligen kan göra skillnad är billiga bostäder där alla är
              välkomna och en omformulering av det sociala uppdraget stöd i
              hemmet i stället för på gatan.
            </seg>
            <seg xml:id="i-a71bd137fd4e0188-0">
              Håller du med honom om det? I så fall, kan inte de hemlösas situation
              ges hög prioritet och föras upp på riksnivå?
            </seg>
          </u>
          <note type="speaker" xml:id="i-cd06824b3a36004d-0">
            Anf. 160 Samhällsbyggnadsminister MONA SAHLIN (s):
          </note>
          <u who="unknown" xml:id="i-80dacff61fa91115-30">
            <seg xml:id="i-364ae5a5449aaf0c-0">
              Herr talman! Jag känner väl igen formuleringarna från Rolf, som
              jag har träffat många gånger och uppskattar mycket.
            </seg>
            <seg xml:id="i-6a7b741bd7341858-0">
              Jag ligger faktiskt ibland sömnlös och tänker mycket på de frågor
              som hemlösheten handlar om. Har vi fått ett kallare samhälle?
              Ja, på många sätt har vi det, inte bara när det gäller klimatförändringarna
              utan också synen på dem som välfärdssamhället i allra första hand
              är till för. Man ska döma ett samhälle utifrån dem som har det
              allra svårast. Hur har de det?
            </seg>
            <seg xml:id="i-06f40ae29364a024-0">
              Billiga bostäder där också människor som i dag är hemlösa kan
              bo är mitt uppdrag och mitt ansvar. En av de frågor vi jobbar
              med i uppdraget till allmänheten är att ta ett större ansvar för
              de hemlösa än vad man har gjort hittills. Den andra frågan handlar
              mycket om hur missbruksvården ser ut och de krav som i dag ställs
              för de hemlösa att medan de kämpar med att bli av med ett missbruk
              få ett värdigt ställe att bo på. Det jobbar också Morgan Johansson
              med på Socialdepartementet.
            </seg>
            <seg xml:id="i-b14c04e1c672f409-0">
              Jag hoppas att vi för både Rolf och andra successivt ska kunna
              visa att vi oavsett om vi sover eller inte på nätterna i en säng
              tar de allra mest utsatta på större allvar än vad välfärdssamhället
              har gjort hittills.
            </seg>
          </u>
          <note type="speaker" xml:id="i-16ed6114b5856e77-0">
            Anf. 161 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-69a5ed3d1627b981-1">
            <seg xml:id="i-2f0228249e99a531-0">
              Herr talman! Tack, ministern, för svaret.
            </seg>
            <seg xml:id="i-eea1cda8daf332f5-0">
              Jag tror att ett av Sveriges stora problem är vår tro att lösa
              mångas problem på ett och samma sätt. Det finns trender i hur
              man bekämpar hemlösheten. In med alla på psykvård, ut med alla
              från psykvård. Tak över huvudet-garanti. Härbärgen.
            </seg>
            <seg xml:id="i-70ddd4f725675656-0">
              Ibland är det kanske inte politiska poäng eller slagord, precis
              som ministern säger, som behövs. Inte heller är det stora projekt
              med friande namn. Utan det handlar om människor som hjälper dem
              som har hamnat utanför, en kontakt med myndigheter, hjälp att
              hitta en lägenhet, en satsning där var och en har någon att vända
              sig till som hjälper till med alla andra myndighetskontakter.
            </seg>
            <seg xml:id="i-ea5e64d60718dd3d-0">
              Jag ska försöka få mitt parti att föreslå en sådan satsning på
              riksnivå i de budgetsamtal vi ska föra tillsammans. Kan du få
              ditt parti att gå med på det?
            </seg>
          </u>
          <note type="speaker" xml:id="i-450190283f33dabf-0">
            Anf. 162 Samhällsbyggnadsminister MONA SAHLIN (s):
          </note>
          <u who="unknown" next="cont" xml:id="i-3e765e313a8202be-6">
            <seg xml:id="i-b0ca51c5e93ff166-0">
              Herr talman! Vi får väl se. Vi får väl höra lite mer i detalj.
              Så långt jag hörde Gustav Fridolin beskriva det här nu låter det
              rimligt och riktigt. Jag är själv inne och tänker i någorlunda
              liknande banor.
            </seg>
            <seg xml:id="i-deceed22af59757e-0">
              Det är också viktigt att komma ihåg det Gustav Fridolin så riktigt
              sade, nämligen att när vi säger hemlöshet är det inte ett problem.
              Det är många problem. De människor som ibland är hemlösa, ibland
              är bostadslösa eller ibland är uteliggare har också olika bakgrund
              och olika behov. Men de har en sak gemensamt, nämligen att de
              behöver fler som ställer upp på dem, både i form av samhällsinsatser
              men också i form av oss som medmänniskor. Jag ska mycket nyfiket
              titta på de förslag som Gustav Fridolin lägger fram och se om
              jag kan få med mitt parti på detta.
            </seg>
          </u>
          <note xml:id="i-46294580a5289e5f-0">
            Anf. 163 FÖRSTE VICE TALMANNEN:
          </note>
          <u who="unknown" prev="cont" xml:id="i-39c5d6e9ba4c15b3-6">
            <seg xml:id="i-2fc29a95f1e84966-0">
              Därmed var dagens frågestund slut. Vi tackar deltagande ledamöter
              och statsråd.
            </seg>
          </u>
          <note xml:id="i-c9ba4cd2dbd6c8e4-0">
            9 § (forts. från 7 §) Utbildning och universitetsforskning (forts.
            UbU1)
          </note>
          <note type="speaker" xml:id="i-3b416bc4785e6bb5-0">
            Anf. 164 OLLE SANDAHL (kd):
          </note>
          <u who="olle_sandahl_6ef018" xml:id="i-a093e023172f28f4-0">
            <seg xml:id="i-45ac459e70c3d80f-0">
              Fru talman! Intrigen i kammarens föreställning när det gäller
              till exempel forskningsfrågor är vanligtvis rätt förutsägbar.
              Det har jag noterat, trots mina få år i riksdagen. Upplägget är
              att oppositionen benämner och illustrerar ett dagsläge i kris,
              majoriteten bemöter ur sitt manus genom att anklaga minoriteten
              för svartmålning och mjältsjuka och ibland ger man motståndaren
              vedernamnet Dysterkvist för att skapa djup och tydlighet i debatten.
              Därefter hävdas att Sverige enligt diverse statistik ligger i
              topp, och sedan förväntas deltagarna påvisa svagheter i respektive
              källor. Alltfler exempel hämtas ur källorna tills talmannen stillsamt
              harklar sig eller möjligen knackar i bordet. Att rutinmässigt
              reprisera denna föreställning leder knappast utvecklingen och
              analysen framåt.
            </seg>
            <seg xml:id="i-91f523054bd7a38e-0">
              Därför vill jag, fru talman, helt oväntat instämma i statsministerns
              uttalande på Sacokongressen häromdagen, nämligen att Sverige har
              en god position inför framtiden, att Sverige satsar en stor andel
              av bnp på forskning och att Sverige har en plats bland de ledande
              nationerna. För detta har vi att tacka framstående forskares insatser
              under flera decennier. Forskningens frukter skördas på väl rotade
              träd efter lång tid av kultivering. Nobelpristagaren Arvid Carlsson
              är en av dem som brukar påminna oss om detta. Att Arvid Carlsson
              är den ende svensk som har fått Nobelpriset sedan 1983 kan för
              övrigt stämma till viss eftertanke.
            </seg>
            <seg xml:id="i-96574e211d7ec218-0">
              Jag noterar med glädje att vi fortfarande har avancerad forskning
              och en större andel av forskningens världsmarknad än vår andel
              av världens befolkning. Men jag tillägger utöver vad statsministern
              sade: Fattas bara annat! Om vi med vår plats i Europa och vår
              historia av framsteg och fred inte låg i topp vore det närmast
              en skandal! Fattas bara annat. Det är klart att vi ska vara bland
              de ledande, rimligen främst i ambition. Det som ska få oss att
              höja ögonbrynen är inte att vi ligger hyfsat i nivå med likartade
              länder. Det som ska få oss att höja ögonbrynen är trenden. Det
              är trenden vi ska se. Det är trenden att andra länder lyfter ett
              efter ett och att vi står och stampar och i vissa avseenden faktiskt
              backar. Detta gör att vår relativa position på lite sikt är hotad
              och därmed också vår plats bland de ledande. Konsekvenserna blir
              förödande.
            </seg>
            <seg xml:id="i-f7c87df5d8e0a43a-0">
              På samma sätt som Sverige har en i förhållande till folkmängden
              extremt stor produktion av till exempel fordon, pappersmassa,
              stål, IT-system och läkemedel måste vi för framtiden ha en överandel
              av FoU och forskningsframsteg. Det är nödvändigt att investera
              i forskning för att trygga vår försörjning och för att skapa ett
              samhälle med god hälsa, god miljö och livskvalitet. Forskning
              är långsiktigt en förutsättning för välstånd. Kunskapsutveckling
              är också en omistlig del av den mänskliga kulturen och är ett
              egenvärde. Det måste finnas gott om plats för fritt vald forskning
              inom en fri högskolesektor utan onödig politisk styrning.
            </seg>
            <seg xml:id="i-3f55b6b3850b157b-0">
              Det är alltså angeläget att se och erkänna vårt systems svagheter
              och sårbara punkter. Att vår forskning till tre fjärdedelar finansieras
              av näringslivet är kanske i sig inget problem, men att det är
              ett litet fåtal internationellt verksamma företag som står för
              uppemot 80 % av denna del är ett latent hot. Enligt SCB har företagens
              FoU minskat med en tiondel under 2000-talet. De 20 största företagen
              har fördubblat sin utrikes placerade forskning. År 1995 lade företagen
              22 % av forskningen utomlands. Nu lägger man 43 % utomlands. Svensk
              forskning flyttar ut! Här ser vi en farlig trend.
            </seg>
            <seg xml:id="i-a24c0b4059cfd7c1-0">
              Med detta sagt kommer vi äntligen till det som skiljer. Vi kristdemokrater
              vill tillsammans med övriga allianspartier öka basanslagen till
              lärosätena med ett transparent system som premierar kvalitet,
              och vi vill öka stabilt under flera år. Med högre basanslag kan
              lärosätena skapa en långsiktighet i fritt vald forskning.
            </seg>
            <seg xml:id="i-3e05cecd7f1896f9-0">
              Vi vill införa fler doktorandtjänster och fler postdoktorala
              tjänster, och vi vill avpolitisera lärosätenas styrelser genom
              att de själva ska få tillsätta ledamöter och ordförande.
            </seg>
            <seg xml:id="i-d6ee4b2e2421a996-0">
              Vi välkomnar regeringens planer på stöd för mindre företags forskningssatsningar
              och stöd för kommersialisering men ser behov av att ytterligare
              förstärka insatserna.
            </seg>
            <seg xml:id="i-3ffeca010132f750-0">
              Det är inte rimligt att en enskild forskare eller ett enskilt
              lärosäte på egen hand ska ta alla risker och ha all nödvändig
              kompetens för att med framgång sköta kommersialisering av forskningsrön.
            </seg>
            <seg xml:id="i-b1a4373aadd7a720-0">
              Fru talman! Vi kristdemokrater vill också avskaffa lärarundantaget
              och i samband med detta bygga ett samlat stöd för nationen med
              högsta kompetens.
            </seg>
            <seg xml:id="i-a970218a05f01775-0">
              Vi menar att riksdagen fortsättningsvis måste behandla forskningsfrågorna
              på ett samlat sätt i ett enda forsknings- och framtidsutskott.
              Nuvarande ordning motverkar forskningens utveckling.
            </seg>
            <seg xml:id="i-929e7eb7bf679f82-0">
              Vi finner det också orimligt att forskningsfrågorna sprids ut
              på olika departement. Lika långsökt är att ett enda statsråd samtidigt
              ska hinna och kunna sköta utbildning, forskning och kultur. Regeringen
              bör i likhet med Finland inrätta ett framtidsråd under ledning
              av statsministern.
            </seg>
            <seg xml:id="i-83cbb758235a2ac1-0">
              Slutligen ska jag säga några ord om forskaretik. Att utreda vetenskaplig
              oredlighet ligger nu på arbetsgivaren, som genom rektor har att
              anmäla felsteg till Vetenskapsrådets expertgrupp. Vetenskapsrådet
              har skrivit till regeringen och framfört önskemål om en annan
              ordning. Kristdemokraterna vill i likhet med Vetenskapsrådet inrätta
              en fristående instans för granskning av forskningsfusk.
            </seg>
            <seg xml:id="i-b7ae826ab74ee82f-0">
              Detta och mycket mer vill Kristdemokraterna.
            </seg>
            <seg xml:id="i-0cd0194e4687196f-0">
              Utbildnings-, forsknings- och kulturministern ämnar, enligt uppgift,
              i dagarna möta forskningsföreträdare från ett antal andra länder.
              Det är säkert mycket väl använd tid. Lycka till i samtalen, statsrådet
              Pagrotsky!
            </seg>
            <seg xml:id="i-aa51550c95b65058-0">
              Fru talman! Vi kristdemokrater står bakom samtliga våra reservationer,
              men för tids vinnande yrkar jag bifall enbart till reservation
              15.
            </seg>
          </u>
          <note type="speaker" xml:id="i-9bd0ddd188a5bcee-0">
            Anf. 165 BRITT-MARIE DANESTIG (v):
          </note>
          <u who="britt-marie_danestig_943415" next="cont" xml:id="i-e38e17a3b4716b40-0">
            <seg xml:id="i-bc0300ac0ac1a482-0">
              Fru talman! Vänsterpartiet betraktar inte satsningar på utbildning
              och forskning som kostnader utan som nödvändiga investeringar
              för att Sverige ska bli en kunskapsbaserad och konkurrenskraftig
              nation. Det finns ett tydligt samband, som också är vetenskapligt
              belagt, mellan investeringar i utbildning och forskning samt tillväxt.
            </seg>
            <seg xml:id="i-564d86939c8471f8-0">
              En socialt och ekologiskt hållbar tillväxt genererar förutom
              välfärd fler arbetstillfällen men också en högre livskvalitet
              och en starkare social sammanhållning.
            </seg>
            <seg xml:id="i-f6661d639a592e18-0">
              Vänsterpartiet delar det långsiktiga målet att hälften av en
              årskull ska ha påbörjat högre utbildning vid 25 års ålder. Sedan
              år 1998 har andelen ökat med 7 % och uppgår nu till nästan 44
              %. Under samma period har kvinnornas andel ökat till drygt 50
              %, vilket är glädjande. Vi är alltså på god väg att nå målet.
            </seg>
          </u>
          <note xml:id="i-de019327f15398a3-0">
            Nu flyttar samarbetspartierna fram positionerna ytterligare.
            I budgetpropositionen föreslås en permanent ökning av antalet
            utbildningsplatser med 15 820 år 2006 och med ytterligare 1 533
            år 2007.
          </note>
          <u who="britt-marie_danestig_943415" prev="cont" xml:id="i-c0be18319dbbeeb5-0">
            <seg xml:id="i-a08f9f853c4d9cec-0">
              Orsakerna till att Vänsterpartiet har valt att ställa sig bakom
              den här utbyggnaden av högskolan är flera.
            </seg>
            <seg xml:id="i-d7badd36887b49c9-0">
              Ett skäl är att sökandetrycket år 2004 var mycket stort. Lärosätena
              redovisade ett utfall för den grundläggande högskoleutbildningen
              på sammanlagt 5 % över takbeloppet. Vissa lärosäten hade ett utfall
              som översteg hela 10 %.
            </seg>
            <seg xml:id="i-e683efb5240b9616-0">
              För att kunna behålla antalet högskoleplatser på en fortsatt
              hög nivå bedömde samarbetspartierna det som nödvändigt att universiteten
              och högskolorna, som under flera år haft en stor tillströmning
              av studenter, också får ekonomiskt rimliga villkor.
            </seg>
            <seg xml:id="i-66cb5b44537629f5-0">
              Vi kan också konstatera att flertalet av de lärosäten som tidigare
              haft svårigheter att fullfölja utbildningsuppdraget, främst inom
              områdena naturvetenskap och teknik, nu har det betydligt lättare
              att rekrytera studenter. Därför återförs tidigare indragna resurser
              till de lärosätena.
            </seg>
            <seg xml:id="i-8c8c209e3c6ceb76-0">
              Ett andra skäl för att öka antalet utbildningsplatser är de kraftigt
              ökande årskullarna under de närmaste åren.
            </seg>
            <seg xml:id="i-8ff770aa5b90a809-0">
              Ett tredje skäl är, menar jag, det sätt på vilket den förändrade
              examens- och utbildningsstrukturen genom anpassningen till den
              så kallade Bolognaprocessen kan komma att få. Det finns orsak
              att förmoda att fler studenter kommer att välja att studera en
              längre tid. Flera lärosäten har aviserat att de vill gardera sig
              för detta och därför tänkt dra ned antalet nybörjarplatser på
              grundutbildningarna. Några har talat om uppemot 20 %.
            </seg>
            <seg xml:id="i-febaaa2c660ee002-0">
              I den borgerliga oppositionens särskilt Folkpartiets, Kristdemokraternas
              och Centerns alternativa budgetförslag finns inga medel avsatta
              till nya utbildningsplatser. Det skulle faktiskt kunna resultera
              i ett kraftigt minskat antal nybörjarplatser detta i en tid då
              väldigt många ungdomar vill studera och också bör kunna få studera.
            </seg>
            <seg xml:id="i-f72a46fc9c734cd9-0">
              Moderaterna har på ett tydligare sätt insett den här problematiken.
              I sitt budgetförslag kompenserar man överintaget med 660 miljoner
              kronor, vilket Moderaterna säger ska motsvara ungefär 10 000 platser.
              Det är jag lite tveksam till, men låt gå. Vi kan säga att det
              är 10 000 platser.
            </seg>
            <seg xml:id="i-e2503cf50e986fac-0">
              Besparingar som genomfördes på 1990-talet för att sanera statsfinanserna
              innebar att ersättningsnivåerna, de så kallade prislapparna, minskade.
              Åren 2002 och 2003 kom en förstärkning av anslagen till humaniora,
              samhällsvetenskap, juridik och teologi med 200 miljoner kronor.
              Nu sker ytterligare förstärkningar med totalt 268 miljoner kronor
              inom just HSJT-området men också inom naturvetenskap, teknik och
              farmaci. Detta är någonting som vi bedömer som ytterst nödvändigt
              för att kunna bevara och även utveckla utbildningskvaliteten.
            </seg>
            <seg xml:id="i-9099917f454fb380-0">
              När det gäller kvalitetsarbetet vill jag nämna att Myndigheten
              för Sveriges nätuniversitet har fått nya uppgifter och att den
              kommer att få ett nytt namn. Myndigheten ska stödja det pedagogiska
              utvecklingsarbetet vid universitet och högskolor, fördela medel
              för utvecklingsinsatser, följa insatserna och sprida information.
              Myndigheten ska också stödja bildandet av ett nationellt nätverk
              för förändringar i utbildnings- och examensstrukturen med anledning
              av Bolognaprocessen. För allt detta finns särskilda medel anslagna.
            </seg>
            <seg xml:id="i-1b17f5aae90569c7-0">
              Jag har observerat att Kristdemokraterna vill lägga ned myndigheten
              och överföra uppgifterna till Högskoleverket men utan att egentligen
              ge Högskoleverket några pengar för att göra allt det här.
            </seg>
            <seg xml:id="i-38eec03bcc1d50b5-0">
              Att värna om och utveckla en kvalitativt god och säker sjukvård
              och tandvård är ett viktigt mål för Vänsterpartiet. Vi har också
              drivit fram en förstärkning av antalet platser inom läkarutbildningen
              med totalt 250 helårsstudieplatser och inom tandläkarutbildningen
              med 150. Båda dessa yrken har av Socialstyrelsen och Högskoleverket
              klassats som framtida bristyrken mycket på grund av de stora pensionsavgångarna
              under de närmaste åren.
            </seg>
            <seg xml:id="i-b8593f372cee129b-0">
              På grund av de signaler som kommer om brister inom vissa yrken
              görs det i den här budgetpropositionen också ett antal punktinsatser
              för att avhjälpa dessa brister. Fortfarande råder det brist på
              lärare, speciellt med inriktning på matematik, naturvetenskap
              och teknik. En särskild satsning föreslås därför som gör det möjligt
              för personer som har tillräcklig högskoleutbildning inom områdena
              att gå en kompletterande utbildning om 60 poäng som motsvarar
              det allmänna utbildningsområdet.
            </seg>
            <seg xml:id="i-7cb50b179fd46456-0">
              För att möta behovet av yrkeslärare i gymnasieskolan har medel
              tillskjutits för att obehöriga yrkeslärare ska kunna vidareutbildas.
            </seg>
            <seg xml:id="i-b6625a751ece7bd0-0">
              Möjligheterna för barnskötare att studera till förskollärare
              och för undersköterskor att ta sjuksköterskeexamen kommer att
              utökas genom en förbättrad validering och genom ett tillgodoräknande.
            </seg>
            <seg xml:id="i-4dff2f0cb94c076d-0">
              Den så kallade aspirantutbildningen för utländska akademiker
              fortsätter också.
            </seg>
            <seg xml:id="i-2b40f66e963a743f-0">
              Göteborgs universitet och Malmö högskola får i uppdrag att bedriva
              högre praktisk förvaltningsutbildning med syftet att öka den etniska
              och kulturella mångfalden inom statsförvaltningen.
            </seg>
            <seg xml:id="i-89e359860a2e6d82-0">
              En hjärtefråga för Vänsterpartiet är att motverka den sociala
              snedrekryteringen till högre studier. Andelen studenter från arbetarhem
              fortsätter glädjande nog att öka. Läsåret 2003/04 uppgick andelen
              till 24 %. Andelen studenter med utländsk bakgrund motsvarar i
              dag nästan andelen av befolkningen totalt sett, och det är väldigt
              roligt.
            </seg>
            <seg xml:id="i-e5a795d3f2a8db44-0">
              Trots dessa positiva resultat när det gäller breddad rekrytering
              och minskad social snedrekrytering kvarstår stora utmaningar för
              framtiden. I propositionen Ny värld ny högskola finns därför ett
              batteri med förslag i syfte att just bredda rekryteringen och
              motverka den sociala snedrekryteringen till högre studier.
            </seg>
            <seg xml:id="i-299317d9c4cea8d5-0">
              När det gäller internationaliseringen har antalet utländska studenter
              ökat kontinuerligt. Alltfler program, framför allt på magisternivå,
              har utvecklats. De har engelska som undervisningsspråk, och allt
              större del av kurslitteraturen inom den högre utbildningen är
              på engelska. Den utvecklingen kommer med all sannolikhet att fortsätta
              och bli ännu tydligare när masterprogrammen införs.
            </seg>
            <seg xml:id="i-585838a0a9d4d18c-0">
              Det är nu viktigt, anser vi, att Skolverket i arbetet med att
              ta fram programmål för gymnasieskolan och nya kursplaner beaktar
              vikten av att eleverna har goda kunskaper i engelska när de slutar
              gymnasiet.
            </seg>
            <seg xml:id="i-2798ced9279a2b67-0">
              Den nya lärarutbildningen har fått en hel del kritik, och det
              är viktigt att regeringen tar kritiken på allvar och att bristerna
              åtgärdas snabbt. Vänsterpartiet har i en reservation tagit upp
              frågan om lärarutbildningens forskningsanknytning.
            </seg>
            <seg xml:id="i-cfa5017bb107f77c-0">
              För att kontinuerligt kunna vidareutveckla lärarutbildningen,
              och i förlängningen också skolan, är det viktigt att lärarutbildningen
              vilar på vetenskaplig grund. Lärosätena ålades också i propositionen
              om den nya lärarutbildningen att bidra med medel från befintliga
              fakultetsanslag till forskning med anknytning till lärarutbildningen.
              Men tyvärr har inte lärosätena uppfyllt den begäran. Utredningen
              om stöd för utbildningsvetenskaplig forskning bekräftar också
              detta när den konstaterar att kravet på lärosätena att bidra med
              finansiering då Utbildningsvetenskapliga kommittén tilldelar medel
              inte har fungerat.
            </seg>
            <seg xml:id="i-12901aa7c001b1a4-0">
              Vi anser att Utbildningsvetenskapliga kommittén på ett mycket
              striktare sätt måste följa de riktlinjer kommittén faktiskt har,
              inklusive kravet på att forskningen ska bedrivas i nätverk, inkluderande
              minst ett universitet och minst en högskola.
            </seg>
            <seg xml:id="i-a099fefcce29be59-0">
              Till sist vill jag uttrycka min tillfredsställelse över att frågan
              om kriterier för fördelning av fasta forskningsresurser till lärosätena
              nu kommer att utredas. Fördelningen hittills har skett mer efter
              tradition än prestation. Det är rimligt att fakultetsanslagen
              bland annat ställs i relation till grundutbildningsuppdraget om
              man menar allvar med att grundutbildningen ska vara forskningsanknuten.
            </seg>
            <seg xml:id="i-8b68b3019b9e41ef-0">
              Vänsterpartiet har därför lagt ett särskilt yttrande som gäller
              Linköpings universitets kraftigt underdimensionerade fakultetsmedel.
              De anslagen skulle behöva mer än fördubblas för att det ska bli
              en rättvis fördelning. I dag är det varken rimligt eller rättvist.
            </seg>
            <seg xml:id="i-68e8177c38c3d7e5-0">
              Tillsammans med Folkpartiet har vi också ett särskilt yttrande
              där vi pekar på svårigheten att få ett helhetsperspektiv när det
              gäller forskningsanslagen inom olika områden och från olika forskningsfinansiärer.
              Den bristen hoppas jag att regeringen avhjälper tills nästa forskningspolitiska
              proposition läggs.
            </seg>
            <seg xml:id="i-bef8a094bd818426-0">
              Till sist vill jag nämna den förstärkning av forskningsanslagen
              som kommer att ske med ytterligare 300 miljoner kronor till Vinnova
              för att stimulera forskning och utvecklingssamarbete mellan små
              och medelstora företag och universitet och forskningsinstitut,
              någonstans i likhet med den modell som finns i Norge. Den satsningen
              är vi mycket glada över att ha fått igenom.
            </seg>
          </u>
          <note xml:id="i-2db05a6aedf1fc3d-0">
            Därmed yrkar jag bifall till reservation 27 under punkt 33.
          </note>
          <note type="speaker" xml:id="i-3685dd941bd61863-0">
            Anf. 166 ULF NILSSON (fp) replik:
          </note>
          <u who="ulf_nilsson_00782a" xml:id="i-804f78aedcb5b01d-0">
            <seg xml:id="i-eed5a82a877f3c4f-0">
              Fru talman! Jag tänkte inte ha en lång debatt nu, utan jag begärde
              ordet bara för att korrigera en sak. Vi har diskuterat det i utskottet.
            </seg>
            <seg xml:id="i-f8f09574d99e23ef-0">
              Det särskilda yttrandet är inte Folkpartiet med på. Det var alltså
              ett sakfel. Vi har inte ett gemensamt särskilt yttrande. Jag är
              inte övertygad om att vi menar samma sak, men jag vill inte starta
              en debatt utan bara tala om det.
            </seg>
          </u>
          <note type="speaker" xml:id="i-91e2ea14c72cd116-0">
            Anf. 167 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-a14e20e236129e2e-0">
            <seg xml:id="i-b14a7a4556201390-0">
              Fru talman! Jag accepterar det helt. Då står vi för det här särskilda
              yttrandet alldeles själva.
            </seg>
          </u>
          <note type="speaker" xml:id="i-ec358f577406c3fd-0">
            Anf. 168 HÅKAN LARSSON (c):
          </note>
          <u who="hakan_larsson_d5f45d" xml:id="i-6fffff9da33f539a-0">
            <seg xml:id="i-651fdd809cf7cc30-0">
              Fru talman! För tids vinnande nöjer jag mig med att yrka bifall
              till reservation nr 20 under punkt 26.
            </seg>
            <seg xml:id="i-69cbd4d2f23f1c85-0">
              Jag känner sorg över att studenterna är så dåligt förberedda
              när de kommer till oss efter att ha läst tolv år i grundskola
              och gymnasium.
            </seg>
            <seg xml:id="i-760e8f56b3fea9b7-0">
              Den som säger detta är professor Inger Enkvist, som undersökt
              språkundervisningen vid landets olika lärosäten. Citatet kommer
              från en intervju i tidningen Universitetsläraren.
            </seg>
            <seg xml:id="i-84ecc223fcf1fe42-0">
              Tyvärr kommer liknande signaler också från andra delar av det
              svenska utbildningsväsendet och det är inte bara när det gäller
              språken som kunskaperna brister. Det är tydligt att delar av vår
              högre utbildning har drabbats av vad som ibland brukar kallas
              gymnasifiering. Kvaliteten är hotad och detta i en tid då kunskap
              är vårt kanske främsta konkurrensmedel i en alltmer globaliserad
              värld. Dessutom är kunskap den viktigaste faktorn för att uppnå
              social utjämning i samhället; det gäller att ge alla en kunskapsgrund
              att stå på.
            </seg>
            <seg xml:id="i-763a149c7f716d19-0">
              Grunden för att utveckla vårt samhälle på 2000-talet är det livslånga
              lärandet. Hela utbildningssystemet måste ha hög kvalitet om man
              inte ska tvingas reparera i efterhand. I dag är det tyvärr så
              att problem i grundskolan vältras över på gymnasiet och problem
              i gymnasiet vältras över på universitet och högskolor. Om man
              inte gör tillräckligt för att åtgärda detta snabbt kan det i ännu
              större utsträckning än nu bli så som Inger Enkvist har tvingats
              konstatera i sin undersökning om språkundervisningen vid landets
              lärosäten.
            </seg>
            <seg xml:id="i-b268939c231a5b48-0">
              Nu ska jag inte vara dysterkvist i hela anförandet, utan jag
              ska också ta upp det som är bra i den högre utbildningen. Det
              gäller inte minst den ökade tillgängligheten.
            </seg>
            <seg xml:id="i-49530d2e87bfd5ea-0">
              Från Centerpartiets sida har vi aktivt medverkat till att bygga
              ut den högre utbildningen runtom i landet, och det är vi stolta
              över. I dag finns minst ett lärosäte i varje län. Det är intressant
              att konstatera att det är de nya högskole- och universitetsstäderna
              som anses mer studentvänliga än de gamla, etablerade, i varje
              fall om man ska tro tidningen Studentliv. Enligt deras undersökning
              toppar Sundsvall, följt av Gävle och Skellefteå.
            </seg>
            <seg xml:id="i-953cc6f6ac994d89-0">
              Utbyggnaden av distansundervisningen i form av Nätuniversitetet
              och de lärcentra som finns i många kommuner medverkar också till
              att öka tillgängligheten varhelst man bor i landet. Hela 11 %
              av samtliga högskolestudenter studerade förra året via Nätuniversitetet.
              En aktuell rapport från Högskoleverket som kom häromdagen visar
              att Nätuniversitetet verkligen också medverkar till att bredda
              rekryteringen. Rapporten visar att många studenter kommer från
              arbetarhem, en stor del bor i glesbygd och mindre städer, en stor
              andel är äldre och en stor andel är nybörjare som har barn just
              de grupper som annars är underrepresenterade i den högre utbildningen.
              Distansutbildningen ger ett viktigt bidrag för att bredda rekryteringen
              och minska den sociala snedrekryteringen. Därmed har Nätuniversitetet
              blivit ett viktigt redskap i det livslånga lärandet.
            </seg>
            <seg xml:id="i-c23bdd14b4bc331d-0">
              Den kraftiga utbyggnaden av den högre utbildningen har emellertid
              inte åtföljts av tillräckliga resurser för att hålla hög och jämn
              kvalitet, och då gäller det att prioritera en satsning just på
              kvaliteten. Att svensk högre utbildning och forskning klarar sig
              väl i den allt hårdare internationella konkurrensen har avgörande
              betydelse för framtiden. När vi har höjt kvaliteten så att den
              är konkurrenskraftig kan vi gå vidare och fortsätta att öka antalet
              utbildningsplatser. Jag är övertygad om att vi kommer att behöva
              göra det, eftersom ungdomskullarna växer framöver, som har sagts
              här tidigare.
            </seg>
            <seg xml:id="i-72750cd2a450e78d-0">
              Att höjd kvalitet bör prioriteras i dagens läge är en uppfattning
              som delas av många vid landets lärosäten, såväl lärare och forskare
              som studenter. Häromdagen sade exempelvis vice ordföranden i Sveriges
              förenade studentkårer, Kristoffer Burstedt, att vad svensk högre
              utbildning behöver i dag är inte fler platser utan högre kvalitet.
            </seg>
            <seg xml:id="i-9f1e08d7a57e9e18-0">
              I det senaste numret av tidningen Universitetsläraren kritiserar
              förbundssekreteraren i Sveriges Universitetslärarförbund Göran
              Blomqvist att expansionen inom högre utbildning är ensidigt kvantitativ.
              Kvalitetsaspekterna har varit och är underordnade, skriver han.
            </seg>
            <seg xml:id="i-15b8a206961bc656-0">
              Det är också den gemensamma syn vi har enats om inom Allians
              för Sverige i de rapporter och motioner vi har lagt fram tidigare
              i år.
            </seg>
            <seg xml:id="i-7b880cb9cf3f1950-0">
              Man kan också se det minskande söktrycket till landets universitet
              och högskolor som ett uttryck för att landets unga kanske inte
              längre ser högre utbildning som lika eftersträvansvärd och som
              den investering i framtiden som den borde vara. I jämförelse med
              ansökningarna våren 2005 är det 8 % färre sökande år 2006 drygt
              9 000 personer trots att de aktuella ungdomskullarna växer. Detta
              borde vara en tankeställare även för regeringspartiet med utbildningsministern
              i spetsen. Jag är övertygad om att när en förbättrad kvalitet
              har uppnåtts ökar motivationen för fler att söka, och antalet
              ansökningar kommer åter att öka.
            </seg>
            <seg xml:id="i-523dcba041a1a822-0">
              Under senare år har resurserna till forskning och forskarutbildning
              också urholkats. Det är en trend som måste brytas för att Sverige
              ska kunna behålla sin topposition på forskningsområdet. Därför
              vill vi satsa extra resurser direkt till högskolorna och universiteten
              via fakultetsanslagen. På så sätt får lärosätena ökat självbestämmande
              och större frihet att prioritera även smala forskningsområden.
              Höjda fakultetsanslag ger också lärosätena bättre möjligheter
              att ge doktorander och övriga forskare goda arbetsförhållanden.
              Det behövs fler doktorandtjänster och fler postdoktorstjänster
              för att forskarnas villkor ska bli jämförbara med vad som råder
              på arbetsmarknaden i övrigt.
            </seg>
            <seg xml:id="i-220249e7efa96b6c-0">
              Jag vill också särskilt understryka forskningens betydelse för
              regionernas utveckling. Varje region behöver ett väl fungerande
              samspel mellan näringsliv, offentlig sektor och akademi, det som
              brukar kallas Triple Helix. Utmaningen för högskolor och universitet
              är att mer än hittills vara lyhörda för de kompetenskrav som finns
              i regionen. Över huvud taget är det viktigt för hela landet att
              kommersialisering av forskningsresultaten stimuleras. Vi måste
              få starkare drivkrafter för att motivera fler forskare att omsätta
              sina forskningsresultat i affärsidéer och företag. Med ett närmare
              samarbete med det omgivande samhället kan våra lärosäten bättre
              än i dag fungera som utvecklingsmotorer i regionerna.
            </seg>
            <seg xml:id="i-801dc4599b095a80-0">
              Vi vill särskilt stärka de enskilda lärosätenas kvalitetsarbete.
              För att höja de nya lärosätenas konkurrenskraft i en hårdnande
              nationell och internationell konkurrens vill vi rikta en del av
              satsningen direkt till dessa. För att klara den utmaningen måste
              svenska högskolor och universitet vara av högsta kvalitet och
              ha tydliga profiler och specialområden. Låt oss ge förutsättningar
              för att också detta ska lyckas.
            </seg>
            <seg xml:id="i-1121c134750e6ed2-0">
              Avslutningsvis vill jag något kommentera Centerpartiets budget
              när det gäller den högre utbildningen. Som den uppmärksamma betraktaren
              säkert har konstaterat förekommer det olika siffror på hur stora
              resurser vi vill satsa på höjd kvalitet i högskolan i olika motioner.
              Tyvärr blev det ett beklagligt missförstånd när våra budgetramar
              låstes, och vår kvalitetssatsning i budgeten framstår därför som
              väl mager. Detta kommer vi att rätta till i den kommande budgeten
              och då kraftigt räkna upp satsningen på det här området så att
              det blir vad vi verkligen vill.
            </seg>
          </u>
          <note type="speaker" xml:id="i-2033dd835bbb39c1-0">
            Anf. 169 SÖREN WIBE (s):
          </note>
          <u who="soren_wibe_e19508" next="cont" xml:id="i-a50fe8b38b6df8c7-0"/>
          <note xml:id="i-e7f66fe03c072195-0">
            Fru talman! Jag vill börja med att yrka bifall till utskottets
            förslag på alla punkter, vilket är detsamma som i propositionen,
            samt till motionen till finansutskottet nr 320 yrkande 4.
          </note>
          <u who="soren_wibe_e19508" prev="cont" xml:id="i-62d1e61ce3480183-0">
            <seg xml:id="i-ad6e80ff7d705b58-0">
              Låt mig inleda mitt anförande med att säga att jag tyckte att
              det var ett oerhört sympatiskt inlägg från Kristdemokraternas
              representant Olle Sandahl. Han sade ungefär så här: Här har vi
              stått i flera år och debatterat de här sakerna, men det är ingen
              idé att vi svartmålar den verklighet som råder inom högskolan
              och forskningen. Då kommer det bara en massa fakta som talar om
              motsatsen. Det är lika bra att säga som det är, nämligen att Sverige
              ligger i topp i de allra flesta avseendena på dessa områden.
            </seg>
            <seg xml:id="i-00c917e218891f3b-0">
              Det är fullständigt riktigt.
            </seg>
            <seg xml:id="i-e9cebfd24b495bce-0">
              Som framgår av utskottets betänkande gör vi även i år en betydande
              satsning på högskolan och forskningen. Det är faktiskt en traditionell
              socialdemokratisk politik. Vi har alltid haft en väldigt positiv
              inställning till utbildning och forskning. Med något enstaka undantag
              har vi varje år ökat satsningarna på det här området. De enda
              år som det inte har gjorts är ett par år på mitten 90-talet då
              vi tvingades sanera ekonomin av kända skäl.
            </seg>
            <seg xml:id="i-8a8c418a03d6fa00-0">
              Det är det här som ligger bakom att Sverige ligger i topp när
              det gäller snart sagt allt man mäter på högskolans eller forskningens
              område. Vi ligger kanske inte absolut i topp men bland de tvåfyra
              bästa. Det gäller antalet studerande i en årskull, andelen med
              höga examina, antalet vetenskapliga publikationer och hur mycket
              som satsas på varje student. Jag noterade här att Peter Danielsson
              sade att vi måste satsa mer på studenterna. Under frågestunden
              fick jag tillfälle att gå upp och kontrollera fakta i den frågan.
              Det visade sig att det framgår av Education at a Glance , utgiven
              i OECD 2005, att Sverige näst efter Schweiz är det land som satsar
              mest per högskolestudent. Det är 72 000 dollar. Det är alltså
              fullständigt felaktigt att säga att vi satsar lite på det här
              området.
            </seg>
            <seg xml:id="i-9de2cc4aaa6e2954-0">
              Att vi har den här positionen i Sverige är naturligtvis något
              att glädjas åt, men jag förstår ju att det ger oppositionen lite
              problem. Vad ska man egentligen opponera mot? Det är klart att
              man kan ha lite randanmärkningar, men man vill gärna har något
              ordentligare att ta i. Oavsett Olle Sandahls sympatiska inlägg
              finns det ändå ett par avgörande punkter där ni verkligen svartmålar
              det som sker på ett felaktigt sätt.
            </seg>
            <seg xml:id="i-59d0fff7e4eb51ec-0">
              Låt mig ge tre exempel. Ni skriver till exempel i er motion 346
              följande: Ett vanligt mått på forskningsframgång är hur ofta man
              citeras i vetenskapliga sammanhang. Det har skett en minskning
              när det gäller citaten av svensk forskning de senaste åren.
            </seg>
            <seg xml:id="i-b9954a3d114ae800-0">
              Återigen gav mig frågestunden tillfälle att kontrollera detta.
              För det första finns en rapport fram till 1991 från Högskoleverket
              som naturligtvis ger belägg för antalet svenska citeringar ökar.
              När det gäller åren 2002 och 2006 läser jag följande: Citeringar
              av svensk vetenskaplig produktion år 2002: 1 446 651. Citeringar
              av svensk produktion år 2005: 1 841 611.
            </seg>
            <seg xml:id="i-59cb36ca660f3b78-0">
              Eftersom jag har läst matematik vid Lunds universitet kan jag
              lätt konstatera att den senare siffran är större än den förra,
              vilket alltså betyder att antalet citeringar har ökat. Svensk
              universitetsforskning har ökat sin kvalitet i det här avseendet.
            </seg>
            <seg xml:id="i-d6556fbaca0fdc35-0">
              Det har också lett till att Sverige, då det gäller framställning
              av patent och innovativ förmåga över huvud taget, av de stora
              internationella instituten som till exempel World Economic Forum
              eller nu sist EU-kommissionen regelmässigt rankas bland de mest
              innovativa länderna i världen. Det förklarar i sin tur varför
              vi har en av de absolut högsta produktivitetstillväxterna i västvärlden.
            </seg>
            <seg xml:id="i-20e71dada6f25ad6-0">
              Här har ni rakt av fel. Citeringarna har ökat. Ni skriver att
              de har minskat.
            </seg>
            <seg xml:id="i-9e98fc4d7a31a0ff-0">
              Låt mig ta en annan sak. Ni skriver också så här: De senaste
              sex åren har anslagen till grundutbildning urholkats med närmare
              30 procent. Nu nämns lite olika siffror. Jag noterar att Peter
              Danielsson sade 15 % och Ulf Nilsson sade 20 %, fru talman. Det
              är lite variation på buden. Men fakta i målet är att under de
              sex åren har det ökat med 13 ½ % i de uppräkningar där man använt
              sig av den uppräkningsmodell som infördes av den borgerliga regeringen,
              och som inte har ifrågasatts fram till nu.
            </seg>
            <seg xml:id="i-e0d10c7aad741e78-0">
              Man säger också jag tyckte mig höra det även från Håkan Larsson,
              som ju också har en väldigt nyanserad syn på det här att den socialdemokratiska
              regeringen har urholkat anslagen till forskning och utveckling.
              Det står också så i er motion. Men sedan vi tog över regeringsmakten,
              alltså sedan 1994, har vi ökat resurserna i budgeten med 30 %,
              alltså från 18 till 24 miljarder, och ökat antalet anställda med
              30 %. Antalet professorer har ökat med 2 000 till 3 700.
            </seg>
            <seg xml:id="i-7a8a01fae6406260-0">
              Fru talman! Ja, så här kan man hålla på fram och tillbaka. Men
              summan av vad jag vill säga är väl att vi sakligt sett ligger
              oerhört bra till. Det är till en väldigt stor del resultatet av
              en mycket medveten politik från den socialdemokratiska regeringens
              sida, och i det här fallet samarbetspartierna också, och det finns
              ingenting som tyder på att vi kommer att ändra vår politik i det
              här fallet.
            </seg>
            <seg xml:id="i-aee7d4f2e95c2b2b-0">
              Det hävdas på ett antal ställen från den borgerliga oppositionen
              att man anslår mer medel till forskning, men det är heller inte
              sant. Ni påstår till exempel att ni satsar 200 miljoner mer under
              nästa budgetår till det här området, men vad ni bortser från är
              ju de 300 miljoner som vi satsar på industriforskningen, vilket
              sammanlagt gör att vi satsar mer än vad ni gör.
            </seg>
            <seg xml:id="i-8ae3fb802827066c-0">
              Kort sagt: Läget är gott. Vår politik är klart inriktad på det
              här området, och vi kan bara önska Sverige lycka till!
            </seg>
          </u>
          <note type="speaker" xml:id="i-5d25c9b9c1c950d9-0">
            Anf. 170 ULF NILSSON (fp) replik:
          </note>
          <u who="ulf_nilsson_00782a" xml:id="i-804f78aedcb5b01d-1">
            <seg xml:id="i-b5ad73e8ce2e3f5f-0">
              Fru talman! Det senaste som Sören Wibe sade kan jag instämma
              i. Jag önskar också Sverige lycka till! Jag är heller ingen pessimist
              och svartmålare, utan det torde ha framgått av både detta och
              andra anföranden som jag har hållit att jag är rätt imponerad
              av svensk forskning.
            </seg>
            <seg xml:id="i-356cab9c73e14e97-0">
              Det är ett känt och farligt misstag att slå sig till ro och vara
              nöjd. Forskning är långsiktig, och väldigt mycket av de framsteg
              vi ser i dag är resultat av de stora satsningar som gjordes för
              åttatio år sedan. Det var bland annat då som den borgerliga regeringen
              såg till att forskningsstiftelsen kom, som betyder väldigt mycket
              för nya medel till forskning.
            </seg>
            <seg xml:id="i-a810573b669caf6f-0">
              Men faktum är ändå att en väldigt stor utbyggnad har skett till
              priset av att de goda det ska erkännas resurser som vi tillsätter
              har urholkats. Sulf, regeringens egen utredare för några år sedan,
              Ingemar Lind, med flera räknar med en urholkning av undervisningsresurserna
              med 1825 %, lite beroende på hur man räknar. Den kostnadsökning
              som vi hittills har sett till universitet och forskning är ungefär
              1 % medan kostnaderna och lönerna har stigit ungefär 3 %.
            </seg>
            <seg xml:id="i-4f9a85db445807ac-0">
              Fru talman! Vi ska inte svartmåla, men det vore livsfarligt att
              i en situation när Kina och Asien storsatsar på elitforskning
              och med USA utan konkurrens som världsetta slå sig till ro med
              det vi har. Vi ser oroande tecken.
            </seg>
            <seg xml:id="i-780b674f563f5fa9-0">
              Vi ser också oroande tecken när det gäller undervisningen. Det
              är ett faktum, Sören Wibe, att alltfler studenter får ägna sig
              åt självstudier. De som för tio år sedan hade tio föreläsningar
              eller seminarier i veckan har nu bara två tre och får ägna sig
              åt självstudier. Vi måste diskutera det här allvarligt och inte
              bara slå oss för bröstet.
            </seg>
          </u>
          <note type="speaker" xml:id="i-31c714a8b41c0f0c-0">
            Anf. 171 SÖREN WIBE (s) replik:
          </note>
          <u who="soren_wibe_e19508" xml:id="i-c00801c75949820f-0">
            <seg xml:id="i-78423d9d1b3b74ed-0">
              Fru talman! Helt rätt, Ulf Nilsson helt rätt! Vi måste diskutera
              det här allvarligt och varken svartmåla eller slå oss för bröstet.
            </seg>
            <seg xml:id="i-ac4e53da48bf3c28-0">
              Men, Ulf Nilsson, studera Socialdemokraternas program i det här
              avseendet, och du ser att vi inte slår oss för bröstet! Vi har
              nyss lagt fram en forskningspolitisk proposition som ökar anslagen
              med 2,3 miljarder. Dessutom har vi nu fastlagt en målsättning
              om att vi ska uppnå 1 % av bnp till forskningen år 2010. Det betyder
              att ytterligare kanske 3 miljarder kommer att tillföras forskningen.
            </seg>
            <seg xml:id="i-ae0a78a1880a41bb-0">
              Vi är alltså fullständigt medvetna om vad det här betyder för
              Sveriges framtid och vad det betyder för ungdomar att kunna hävda
              sig på arbetsmarknaden och så vidare. Det är precis därför som
              vi har drivit den här politiken att vi ska ha en bred utbildning,
              att den ska vara spridd över hela landet och att människorna ska
              vara välutbildade. Det är med utbildningen som vi väsentligen
              konkurrerar med omvärlden.
            </seg>
            <seg xml:id="i-d9d05c7ae0399250-0">
              Det är riktigt att det gjordes en del satsningar under de borgerliga
              åren, men huvudresultatet under de borgerliga åren var tyvärr
              det att ni gjorde rätt mycket av era satsningar med lånade pengar.
              Då är det väldigt lätt att satsa. Problemet är att pengarna ska
              betalas tillbaka, och det var det vi tvingades till under mitten
              av 90-talet.
            </seg>
            <seg xml:id="i-42cb3772f40641dc-0">
              Det vi nu genomför är fullt finansierade satsningar, till exempel
              på en utbyggnad av antalet studerande. Där noterar jag tyvärr
              att den samlade borgerligheten även Centern, vilket smärtar mig
              mycket, faktiskt motsätter sig att ge ungdomar den här möjligheten
              att skaffa sig en högskoleutbildning. Vi ska inte tvinga några
              ungdomar att gå till högskolan, men genom att tillhandahålla de
              här platserna ger vi dem den möjligheten, och ni vill inte göra
              detta.
            </seg>
          </u>
          <note type="speaker" xml:id="i-b33aea01b1713349-0">
            Anf. 172 ULF NILSSON (fp) replik:
          </note>
          <u who="ulf_nilsson_00782a" xml:id="i-804f78aedcb5b01d-2">
            <seg xml:id="i-a76aadebb8e6acc0-0">
              Fru talman! Jag var inte med i vare sig riksdagen eller regeringen
              när vi hade en borgerlig regering, men den regeringen lyckades
              inleda en finansiering av de fortlöpande underskotten i statsfinanserna
              som sedan Socialdemokraterna fortsatte, och sedan lyckades man
              dessutom av löntagarfondspengar detta misslyckade experiment inrätta
              forskningsstiftelser som har haft en väldigt stor betydelse för
              satsningar på forskning.
            </seg>
            <seg xml:id="i-174e6e59f2208110-0">
              Men jag har några enkla frågor när vi pratar om det här, Sören
              Wibe. Vill Sören Wibe verkligen förneka att prislappen per student
              är mindre nu än vad den var för åtta år sedan? Alla uppgifter
              säger att den är ungefär 20 % mindre, och det har drabbat särskilt
              naturligtvis humaniora och samhällsvetenskap, som redan har väldigt
              lite undervisning, men även andra områden. Det är alltså den första
              frågan: Vill Sören Wibe förneka att prislappen har urholkats?
              Det har jag faktiskt inte hört någon sakligt förneka.
            </seg>
            <seg xml:id="i-b7ee3203e994a7e6-0">
              Den andra frågan är: Tycker inte Sören Wibe, som själv är forskare,
              innerst inne att det skulle bli en mycket mera kreativ och skapande
              miljö om vi fick mer basanslag direkt till universiteten så att
              fler forskare fick en fast anställning och de forskningsmiljöer
              som finns kunde stärkas?
            </seg>
          </u>
          <note type="speaker" xml:id="i-95cdebc1ee9b4390-0">
            Anf. 173 SÖREN WIBE (s) replik:
          </note>
          <u who="soren_wibe_e19508" xml:id="i-c00801c75949820f-1">
            <seg xml:id="i-3983941942b80ff5-0">
              Fru talman! Ja! Den första frågan kan jag direkt svara ja på.
              Jag förnekar det! Nu vet jag inte exakt hur det är när det gäller
              åtta år. De siffror jag tog fram är från sex år tillbaka, och
              då är det fullständigt klart, precis det jag säger: Då har beloppen
              per student ökat med 13,5 %, och det är de sex åren som ni nämner
              i er motion. Därför har jag tagit fram den siffran. Jag har inte
              de exakta siffrorna från åtta år. Men det här har följt den omräkningsmodell
              som vi har använt och som ni i och för sig nu vill ompröva. Men
              ni tillför ju inga nya pengar till det hela, så jag förstår inte
              riktigt hur det ska gå till. Men kort sagt: Jag förnekar det!
            </seg>
            <seg xml:id="i-86a617c10eefb894-0">
              Den andra frågan är mer komplex. Blir det bättre om man satsar
              på mer fasta forskartjänster än om man satsar på det vi har gjort
              ganska ordentligt de senaste åren, nämligen att ge pengar till
              Vetenskapsrådet som nota bene styrs av forskare? Det har en majoritet
              av forskare i sina styrelser. Forskarna får där välja ut de projekt
              som de tycker är vetenskapligt mest lovande.
            </seg>
            <seg xml:id="i-670ea2bfc01def8b-0">
              Jag ska ge ett fullständigt ärligt svar. Jag vet inte! Och jag
              tror inte att Ulf Nilsson heller vet det. Vi har inga vetenskapliga
              belägg som säger att man bör satsa alla sina pengar på fasta tjänster
              på lång sikt eller att man bör satsa på att hela tiden konkurrera
              om medel. Det här är i den meningen ett terra incognita , men
              vi tror ändå att den här satsningen som vi har gjort på vetenskapsråd
              styrda av vetenskapsmän garanterar inte bara forskningens friheter,
              utan också en hög kvalitet.
            </seg>
            <seg xml:id="i-6c5e35a88c404e27-0">
              Men självfallet, Ulf Nilsson, måste det vara en blandning av
              båda formerna. Exakt var gränsen går kan vi tyvärr inte säga.
            </seg>
          </u>
          <note type="speaker" xml:id="i-6c4707e03e8eceac-0">
            Anf. 174 PETER DANIELSSON (m) replik:
          </note>
          <u who="peter_danielsson_38db7c" xml:id="i-62cb59e2a4b112d7-1">
            <seg xml:id="i-f32a7b1e1151d71d-0">
              Fru talman! Sören Wibe och jag har debatterat dessa frågor förr.
              Göran Persson brukar ju säga att han är stolt men inte nöjd. Sören
              Wibe är alltid både stolt och helnöjd. Han säger gärna att han
              har fakta. I själva verket är det statistik han har, precis som
              den som jag åberopat. Vi vet alla vad man brukar säga om statistik,
              nämligen att det lite grann beror på vilka tidsföljder man väljer
              och hur man vänder och vrider på dem.
            </seg>
            <seg xml:id="i-db4d33a1866568fc-0">
              Jag tittade i Education at a Glance . Du påstod att jag ljög,
              och jag påstår att jag har rätt, för där står nämligen, om man
              läser innantill, att utgifterna per student sjunkit med 15 % mellan
              1995 och 2002 på grund av stor utbyggnad. Därför står ord mot
              ord.
            </seg>
            <seg xml:id="i-0a8ce3c60b9d58b2-0">
              Det är häpnadsväckande att Sören Wibe står här och säger att
              han inte kan se de neddragningar per student som skett fastän
              många rektorer, Sulf och andra påstår just detta. Det finns tydligen
              ingen som helst insikt i den här frågan från Sören Wibes sida.
            </seg>
            <seg xml:id="i-e7410e2c350ac8ba-0">
              När det gäller den industriforskning som du nämnde, de 300 miljonerna,
              kan jag inte hitta dem heller i budgeten. Du får gärna utveckla
              var de finns. Jag har letat men kan inte hitta dem i er budget.
            </seg>
          </u>
          <note type="speaker" xml:id="i-207415646fbc7e46-0">
            Anf. 175 SÖREN WIBE (s) replik:
          </note>
          <u who="soren_wibe_e19508" xml:id="i-c00801c75949820f-2">
            <seg xml:id="i-e1c1a91678423969-0">
              Fru talman! Om vi börjar med den sista frågan är det rätt att
              de inte finns i vår budget. De ligger under Näringsdepartementet
              och finns därför inte i det här utgiftsslaget. Men de bör naturligtvis
              räknas in i det totala forskningsanslaget. Det är det första.
            </seg>
            <seg xml:id="i-74dbaf1cb2fbf883-0">
              Då det gäller det andra du tog upp om Education at a Glance ,
              det som du sade att de skriver om åren 19952002, var det inte
              det jag svarade på, utan det jag sade var att för att komplettera
              bilden behöver man också den här siffran. Vi är fortfarande det
              land, efter Schweiz, som satsar mest på högskolestuderande; där
              var det 72 000 dollar.
            </seg>
            <seg xml:id="i-bc3af918e7e56e78-0">
              Den tredje saken gällde att jag förnekar Sulfs utredningar och
              så vidare. Ja, då det gäller det totala anslaget till universiteten
              kan vi konstatera att detta per lärare gått från 11 studenter
              per lärare till 13 studenter per lärare. Då kan man visserligen
              säga att det är en försämring som skett under de senaste tio åren,
              men det man lätt glömmer är att det finns ganska ordentliga stordriftsfördelar
              i undervisningen. Att ge en föreläsning för tio elever eller ge
              den för 30 elever innebär att man fortfarande bara har en föreläsare;
              sedan finns där en liten del som är rörlig.
            </seg>
            <seg xml:id="i-6dad0a992a8c68d7-0">
              Då det gäller studentpengarna, som jag uttalade mig om, är det
              faktiskt precis som jag sade, oavsett vad Sulf har sagt.
            </seg>
          </u>
          <note type="speaker" xml:id="i-adcc9fefca329816-0">
            Anf. 176 PETER DANIELSSON (m) replik:
          </note>
          <u who="peter_danielsson_38db7c" xml:id="i-62cb59e2a4b112d7-2">
            <seg xml:id="i-ef25384cfeb0504d-0">
              Fru talman! Det som jag reagerade på tidigare var att Sören Wibe
              sade att jag ljög. Nu tolkar jag det som att han backar och säger
              att det var fråga om ett annat sätt att se på statistiken.
            </seg>
            <seg xml:id="i-97cc82a07a8dce02-0">
              Att vi har en väldigt hög andel av befolkningen som läser i högre
              utbildning, som Sören tog upp i sitt inledningsanförande och jag
              nu återkommer till i replikskiftet, stämmer. Jag tycker att det
              är bra så länge man kan upprätthålla en god kvalitet. Men om vi
              tittar på statistiken i den OECD-rapport som vi nämnt tidigare
              kan man se att Sverige har en vikande trend när det gäller utgifter
              per student. Det handlar om 15 % under den perioden. Om man sedan
              tittar på andra som satsat mycket på utbyggnad, till exempel Japan,
              ser vi att de har en ökande trend under samma tid. Där är siffran
              18 %.
            </seg>
            <seg xml:id="i-ceb5e93b1e8a0fac-0">
              Samtidigt som de svenska lärosätena fått uppleva den här neddragningen
              har vi också kunnat konstatera att alltfler nybörjarstudenter
              har sämre och sämre kunskaper med sig från gymnasieskolan. Dels
              har alltså utgifterna per student minskat, dels har bördan på
              universiteten ökat i form av repetering av kurser från gymnasieskolan.
              Om regeringen får fortsätta med den här politiken, om trenden
              så att säga får fortsätta, kommer det om tio år inte att betyda
              någonting alls ifall Sverige ligger högt i de internationella
              tabellerna över befolkningsandel med högre utbildning. Det riktigt
              viktiga är ju att vi ligger högt i de tabeller som visar kunskapsresultaten.
            </seg>
            <seg xml:id="i-a4d6092f7cd9da69-0">
              Därför, fru talman, skulle jag avslutningsvis vilja fråga vad
              Sören Wibe ämnar göra för att säkerställa kvaliteten i den högre
              utbildningen framöver.
            </seg>
          </u>
          <note type="speaker" xml:id="i-17e294f8491129f3-0">
            Anf. 177 SÖREN WIBE (s) replik:
          </note>
          <u who="soren_wibe_e19508" xml:id="i-c00801c75949820f-3">
            <seg xml:id="i-4a9103d84b97ddb7-0">
              Fru talman! Det gör vi självfallet genom att tillföra resurser.
              Som jag sade tillför vi ordentligt med resurser under den kommande
              femårsperioden där vår målsättning är att komma upp till 1 % av
              bnp. Det innebär en höjning på totalt 5 miljarder.
            </seg>
            <seg xml:id="i-19888c9169127c10-0">
              Då det gäller själva kvaliteten på forskningen, som ni ägnar
              er oerhört mycket åt, är frågan: Hur mäter man kvaliteten på forskningen?
              Kvaliteten på forskningen mäts genom den vetenskapliga produktionen
              såsom den accepteras i vetenskapliga tidskrifter. Jag kan då helt
              klart konstatera att när det gäller antalet publiceringar, både
              över tid och om vi jämför mellan länder, ligger Sverige i topp.
              När vi jämför per person publicerar vi oerhört mycket mer än länder
              som exempelvis Tyskland, Frankrike, England och USA, som vi vanligen
              framhåller som vetenskapliga föredömen.
            </seg>
            <seg xml:id="i-8fcd02961dce83de-0">
              Ett annat led i att garantera den vetenskapliga kvaliteten är
              precis den politik som vi fört, nämligen genom att lägga över
              väldigt mycket resurser på vetenskapsråden. Dessa är styrda av
              forskarna, och de får bedöma vilka projekt som anses bra utifrån
              rent vetenskapliga kriterier. Det är ett annat sätt att garantera
              kvaliteten i det hela. Jag kan bara konstatera att när vi går
              igenom statistiken ligger vi i topp, om inte i den absoluta toppen
              så i alla fall bland de två tre främsta.
            </seg>
            <seg xml:id="i-c46d0ae0a0598b5f-0">
              Det är självfallet möjligt att framtiden blir mörkare. Men om
              vi drar de hittillsvarande erfarenheterna 20 år tillbaka kan vi
              fråga oss när vi hade den mörkaste tiden för svensk vetenskap.
              Det var i mitten av 90-talet när vi tvingades till saneringar
              för att man fört en osund ekonomisk politik. En av garantierna
              för de svenska universiteten och för Sveriges studenter är faktiskt
              att man för en allmän ekonomisk politik som garanterar att de
              får de anslag som utlovas.
            </seg>
          </u>
          <note type="speaker" xml:id="i-db9364de26f3094d-0">
            Anf. 178 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-80dacff61fa91115-31">
            <seg xml:id="i-01818fd33d537ff2-0">
              Fru talman! Vi lever i globaliseringens tid. När gränser rivs
              ned och kontakterna mellan människor, företag och länder ökar
              skapas en dynamik som ger goda frukter nu och erbjuder många löften
              för framtiden. Men globaliseringen sätter individerna i vårt samhälle
              under press. Den konkurrens som ökar produktiviteten och tillväxten
              skärper förändringstrycket. Jobb, företag och hela branscher växer,
              förändras eller försvinner i snabb takt. Det gör att politikens
              viktigaste uppgift i dag är att ge människor i vårt land förutsättningar
              att stå starka i förändringen och därigenom göra Sverige starkt
              i globaliseringen.
            </seg>
            <seg xml:id="i-46728c8ea686940b-0">
              Denna uppgift skapar tydliga vägval inför framtiden. Den socialdemokratiska
              modellen innebär att investera offensivt i forskning och utbildning
              för att öka Sveriges konkurrenskraft samtidigt som vi ger människor
              trygghet och styrka i omvandlingen. Det ska vi göra genom att
              säkra att den som förlorar sitt arbete inte får sin ekonomi raserad,
              genom utbildning av hög kvalitet för alla och genom en arbetsmarknad
              med starka och flexibla kollektivavtal.
            </seg>
            <seg xml:id="i-4300df140ee1140f-0">
              Denna samhällsmodell värderas allt högre internationellt. I sin
              bok om globaliseringen skriver Financial Times världsberömde krönikör
              Martin Wolf att länderna har stor frihet att möta globaliseringen.
              Han redovisar en stark argumentation om de nordiska välfärdsstaternas
              goda konkurrenskraft, och han drar följande slutsats: Generösa
              socialförsäkringar ökar människors känsla av trygghet och gör
              dem därför mer villiga att bejaka förändring.
            </seg>
            <seg xml:id="i-000deadb0126a153-0">
              Utbildningssystemet är centralt i modellen. Vi har sänkt avgifterna
              för förskolan och höjt kvaliteten. Grundskolan förstärks för att
              fler elever ska nå de grundläggande kunskapsmålen. På gymnasienivån
              stärker vi yrkesutbildningarna som har kunskapsmål som möter arbetsmarknadens
              krav. Vi har en väl utbyggd vuxenutbildning för att människor
              ska få nya möjligheter när arbetslivet förändras.
            </seg>
            <seg xml:id="i-fabad45ab1757628-0">
              Stora satsningar görs på universitet och högskolor de kommande
              åren. Regeringen föreslår över 1,8 miljarder kronor till 17 500
              nya utbildningsplatser. Denna investering i högre utbildning påverkar
              arbetskraftens kompetens och Sveriges konkurrenskraft i flera
              decennier framöver. Jag har rest frågetecken om hur många nya
              studenter det blir nästa år. Utbildnings- och kulturdepartementet
              har samlat in uppgifter från samtliga universitet och högskolor
              och gör nu bedömningen att vi får mer än 13 000 fler studenter
              2006 jämfört med 2005. 13 000 fler studenter i högskolan nästa
              år motsvarar antalet elever i 500 gymnasieklasser.
            </seg>
            <seg xml:id="i-5915fcf4d1a6724c-0">
              Kom ihåg att lärosätena annars, alltså om alliansens stopp skulle
              vinna majoritet i voteringen om någon timme, hade gått åt andra
              hållet och dragit ned på utbildningarna med flera tusen studenter.
              Det hade de måst göra för att klara sin budget. Det har Moderaterna
              insett, och de kompletterar alliansens motion med en egen, speciell
              motion för att neutralisera denna effekt som de tre övriga alliansbröderna
              med berått mod bejakar.
            </seg>
            <seg xml:id="i-6622025b0266a884-0">
              Samtidigt tillförs extra resurser för att förbättra utbildningarna.
              OECD visar på att i svenska universitet och högskolor är lärartätheten
              högre än i samtliga övriga länder utom Nya Zeeland. Trots detta
              föreslår regeringen ett tillskott om 268 miljoner kronor i höjda
              anslag, drygt en kvarts miljard, för att stärka utbildningens
              kvalitet.
            </seg>
            <seg xml:id="i-d5275cb1197ce97e-0">
              Sammanlagt innebär regeringens resurstillskott att högskolorna
              kan anställa ett par tusen fler lärare. Med alliansens förslag
              blir det inte många fler lärare i undervisningssalarna, inte mer
              resurser till Bologna, till internationalisering eller till breddad
              rekrytering ett ord som hittills har varit talande frånvarande
              från inläggen.
            </seg>
            <seg xml:id="i-8564c1ab790af159-0">
              Fru talman! När det gäller forskningspolitiken genomförs stora
              satsningar med tydlig profil. Under de kommande tre åren satsar
              vi på spetsforskningen med stora och långsiktiga anslag till starka
              forskningsmiljöer med internationell konkurrenskraft. För att
              stärka forskningens kvalitet ökar vi dessutom de anslag som fördelas
              efter prövning av vetenskaplig excellens. Sammantaget får Vetenskapsrådet
              ytterligare 1 miljard kronor. Vi ökar samtidigt anslagen direkt
              till lärosätena med 520 miljoner kronor, och vi inför ett nytt
              stöd på 100 miljoner kronor för att stödja forskning och utveckling
              i små och medelstora företag.
            </seg>
            <seg xml:id="i-c0b234e33a9390a9-0">
              Vinnovas anslag för industrinära forskning ökar med 50 %, eller
              575 miljoner kronor per år. En särskild satsning på 200 miljoner
              kronor om året under fem år genomförs för att i samverkan med
              industrin göra strategiska satsningar inom nyckelbranscher som
              fordon, IT, telekom, metallurgi, läkemedel, skog, trä och bioteknik.
              Vi stärker möjligheterna för framtidens forskare med resurser
              till anställningar för nydisputerade forskare.
            </seg>
            <seg xml:id="i-b429750ae1692a97-0">
              I årets regeringsförklaring gjordes det kanske största forskningspolitiska
              åtagandet någonsin med målet om att satsa 1 % av bnp av offentliga
              medel på forskning. Regeringen har hittills presenterat förslag
              som innebär att vi år 2008 kommer att lägga över 2 ½ miljard kronor
              mer än i år på forskning. Med rimliga antaganden om utvecklingen
              av bnp gör jag bedömningen att vi med det nya enprocentsmålet
              kommer att satsa över 5 miljarder kronor mer i slutet av nästa
              mandatperiod, år 2010, än vi gör i dag. Det är också flera miljarder
              mer än vad de borgerliga orkat med i sin gemensamma motion, som
              av kosmetiska skäl har sträckts ut till att också gälla 2010 där
              kan vi ju jämföra forskningsambitionerna. Vi socialdemokrater
              gör alltså en distinkt satsning på spetsens skärpa samtidigt som
              vi bygger bredden.
            </seg>
            <seg xml:id="i-6fada07e2d357eb7-0">
              Fru talman! Mot denna ambitiösa och sammanhållna politik står
              ett annat alternativ från partierna i den borgerliga alliansen
              när det gäller vilken väg Sverige ska välja i globaliseringen.
              Det är väl känt att de borgerliga vill sänka ersättningen till
              arbetslösa kraftigt så att arbetslösa ska tvingas söka jobb till
              mycket låga löner. Borgerliga företrädare motsatte sig fackföreningarnas
              kamp för att värna löntagarnas kollektivavtal i Vaxholm. För att
              ytterligare understödja Sveriges profilering med mer av låglönejobb
              vill alliansen införa särskilda subventioner för de lägst avlönade
              jobben på arbetsmarknaden.
            </seg>
            <seg xml:id="i-a2fb806804f169d2-0">
              Denna låglönelinje på arbetsmarknaden hänger klart samman med
              att utbildningen ska klyvas i en högkvalificerad del för en mindre
              grupp och en stor del som ska utbilda en växande skara lågavlönade.
              Denna höst har vi kunnat se flera borgerliga förslag med den inriktningen:
              Höjda avgifter i förskolan, åtskillnad av elever efter tre år
              i skolan, allmän kurs med tunnare innehåll i grundskolan, avkortade
              yrkesutbildningar i gymnasieskolan med sänkta kunskapsambitioner,
              massiva nedskärningar av möjligheten till utbildning för vuxna.
            </seg>
            <seg xml:id="i-d507c0444f88dc02-0">
              På varje nivå finns förslag för att öka skillnaden mellan de
              framgångsrika i skolan och de som har sämre utgångsläge. För mig
              som socialdemokrat är det självklart att sträva åt motsatt håll
              och stötta dem som har svårare att klara sig väl i skolan och
              de skolor som har ökade svårigheter.
            </seg>
            <seg xml:id="i-14fc2686c5202229-0">
              Men det kanske tydligaste gemensamma borgerliga förslaget är
              studentstoppet. När den borgerliga alliansen träffades i Bankeryd
              för att manifestera sin enighet och sin samsyn kom man överens
              om att sänka skatten med stora belopp. Då blev en neddragning
              av högskolan en central finansieringskälla. Hittills i dag har
              det inte hörts mycket om den högskolepolitiken i inläggen från
              borgerligt håll. Jag hoppas få höra mer. Men den här neddragningen
              passar in i en lång tradition av nej till nyetablering av högskolor
              och nej till fler utbildningsplatser. Nu sätter ni borgerliga
              avskaffad förmögenhetsskatt före ungdomens utbildningsmöjligheter.
              Inte ens i denna enda paradfråga är ni överens.
            </seg>
            <seg xml:id="i-43a31c3e38d3303d-0">
              Fyra partier har fört fram fyra förslag som skiljer sig åt med
              miljardbelopp när det gäller resurserna till högskolorna och hur
              stor neddragningen av antalet studenter ska bli. Enskilda ledamöter
              från alla era partier har dessutom på tvärs mot detta lagt fram
              förslag som skiljer sig från partilinjen till fördel för ett visst
              lärosäte, till exempel hemmavid. Jämför det med Socialdemokraterna,
              Vänsterpartiet och Miljöpartiet! Vi är helt överens om vartenda
              anslag i hela denna budget. Det är en avgörande skillnad.
            </seg>
            <seg xml:id="i-3a34c9c75ece1352-0">
              På departementet har vi räknat på effekten av ett studentstopp.
              Utgångsläget är att väldigt många vill läsa en högskoleutbildning
              men att de inte kommer in. Av 120 000 sökande vid den senaste
              intagningsomgången kom bara ungefär 50 000 in. Förslaget om stopp
              för nya studenter kommer i en tid av kraftigt växande ungdomskullar.
              Antalet ungdomar i åldern 1925 år ökar på några år med inte mindre
              än 137 000 personer. Det blir 137 000 fler än i dag i åldern 1925
              år.
            </seg>
            <seg xml:id="i-0c798126009779ab-0">
              När kullarna växer snabbt ökar trycket från ungdomarna. Regeringens
              utbyggnad av 17 500 platser säkerställer ungdomarnas möjlighet
              att studera de närmaste åren, trots kullarnas tillväxt. Våra beräkningar
              visar att med ett studentstopp skulle på kort tid tio års oavbruten
              ökning av övergången från gymnasium till universitet och högskolor
              vändas till sin motsats. Andelen som börjar högskola skulle sänkas
              från 2004 års nivå om nära 44 % till klart under 40 % bara under
              den kommande mandatperioden. Med en sådan utveckling skulle Sverige
              isoleras internationellt. Jag hittar inte något annat land inom
              OECD som på detta medvetna vis minskar andelen unga som kan studera
              på universitet och högskolor. Den minskade chansen till en högskoleutbildning
              skulle också, enligt all forskning, vända den minskning av den
              sociala och etniska snedrekrytering som vi nu upplever till sin
              motsats. Men en ökad snedrekrytering är kanske ett förväntat eller
              rentav önskat resultat av ert mer sorterande utbildningssystem.
              Vad vet jag?
            </seg>
            <seg xml:id="i-9e3d2f417283dd6d-0">
              Det har alltså stor betydelse vilken framtidsmodell vi väljer.
              Vi kan konstatera att den socialdemokratiska modellen, som innehåller
              en politik med breda utbildningssatsningar, ger gott resultat
              både för de enskilda individerna och för hela samhället. Regeringen
              skjuter till över 2 miljarder för att stärka kvaliteten och bygga
              ut högskolan. Enprocentsmålet för forskningen leder, tack vare
              den snabba tillväxten, till fortsatta ytterligare miljardtillskott
              till forskningen.
            </seg>
            <seg xml:id="i-64caff8003211e69-0">
              Den borgerliga utbildningspolitiken, å andra sidan, bygger ett
              samhälle som möter globaliseringen med lägre kunskaper, lägre
              löner och större klyftor. För mig är det uppenbart att det innebär
              sämre konkurrensförmåga, svagare tillväxt och att Sverige blir
              en förlorare i globaliseringen.
            </seg>
          </u>
          <note type="speaker" xml:id="i-6e7ce40ce80a031f-0">
            Anf. 179 ULF NILSSON (fp) replik:
          </note>
          <u who="ulf_nilsson_00782a" xml:id="i-804f78aedcb5b01d-3">
            <seg xml:id="i-c3ba7118465f4d55-0">
              Fru talman! Utbildningsministern angriper oss för att vi vill
              sätta kvalitet före kvantitet. Förra året drog regeringen ned
              på antalet platser med några tusen. I år behövs plötsligt 17 000
              platser, trots att vi kan konstatera att det är 8 % färre sökande
              nästa år.
            </seg>
            <seg xml:id="i-31290c69758376b9-0">
              Utbildningsministern säger som exempel på att vi skulle vara
              oeniga att det finns enskilda borgerliga ledamöter som motionerar
              om enskilda lärosäten. Som ministern väl vet är det ganska vanligt
              i riksdagen att man tar upp sina hjärtefrågor. Det finns också
              flera socialdemokratiska motioner om enskilda universitet och
              högskolor utan att partikamraterna bifaller dem i utskottet. Det
              är alltså inte något särskilt bra exempel på oenighet.
            </seg>
            <seg xml:id="i-d5fe71903821b3d6-0">
              Vi har ingen som helst aning om vilken budget för utbildning
              vänsterkartellen kommer att lägga nästa år, om det över huvud
              taget blir något budgetsamarbete mellan stödpartierna och Socialdemokraterna.
            </seg>
            <seg xml:id="i-a7a08e01cc85dfad-0">
              Utbildningsministern måste väl mötas av samma budskap som jag.
              Det är budskapet från doktorandkåren att ungefär hälften av doktoranderna
              lever på utbildningsbidrag eller stipendium utan rätt till föräldrapeng,
              utan rätt till normal sjukpeng och med en oerhörd otrygghet vid
              sjukdom. Det är ett budskap från studenter och lärare att undervisningstimmarna
              har minskat och ett budskap från forskarna att det är oerhörd
              brist på tjänster efter det att man har doktorerat. Det är en
              oerhörd brist på postdoktjänster.
            </seg>
            <seg xml:id="i-b26622cce924ff44-0">
              Man kan väl inte bara avfärda det med stolta deklarationer om
              att allting går framåt.
            </seg>
            <seg xml:id="i-698d55238d9a55cc-0">
              Jag vill ställa en väldigt enkel fråga till utbildningsministern:
              Hur tänker utbildningsministern förbättra anställningsförhållandena
              för forskarna, öka antalet undervisningstimmar och förbättra undervisningen
              för studenterna?
            </seg>
          </u>
          <note type="speaker" xml:id="i-5678dd0325ebdd74-0">
            Anf. 180 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-32">
            <seg xml:id="i-166bed83d66d13f3-0">
              Fru talman! Vi satsar kraftfullt på mer pengar till forskningen.
              Vi satsar mer än vad Folkpartiet klarar av med sina traditionella
              ofinansierade överbud. Vi gör det med riktiga pengar.
            </seg>
            <seg xml:id="i-bda7957095342c51-0">
              Jag vill inte politisera detta. Därför är det upp till lärosätena
              att erbjuda konkurrenskraftiga och tidsenliga anställningsvillkor.
              Jag tycker inte att det är rimligt, när vi ska rekrytera forskare
              för framtiden, att erbjuda tjänster som inte ger social trygghet.
              Det ska lärosätena som arbetsgivare ta hand om. Med vår politik
              som skapar utrymme för detta får de kraftigt ökade resurser de
              kommande åren.
            </seg>
            <seg xml:id="i-66b7ad0e328a44fb-0">
              Enprocentsmålet, den kraftiga uppräkning som vi redan har preciserat
              för de kommande tre åren i forskningspropositionen, skapar det
              här utrymmet.
            </seg>
            <seg xml:id="i-448f062ed9d62714-0">
              Folkpartiet får det att låta som att man bara satsar lite annorlunda
              än regeringen på den vanliga högskoleutbildningen och sätter kvalitet
              framför kvantitet. Verkligheten är att Ulf Nilsson försöker dölja
              att Folkpartiet faktiskt satsar mindre i syfte att få loss pengar
              för att sänka skatterna.
            </seg>
            <seg xml:id="i-5ad730877fadffca-0">
              Jag har i handen Allians för Sveriges dokument antaget i Bankeryd:
              Nej till regeringens satsningar. Besparingar och övrig finansiering.
              Först och överst står det: Långsammare utbyggnadstakt i universitet
              med mera 1,6 miljarder.
            </seg>
            <seg xml:id="i-32d6aa2fbbdbb27c-0">
              Det är inte pengar som omfördelas till annan högskoleverksamhet.
              Det är pengar som ska finansiera avskaffad förmögenhetsskatt,
              sänkt skatt för alla möjliga människor som redan har det hyggligt
              ställt. Försök inte inbilla väljarna i Skåne, Lund och Sverige
              att detta är pengar som ska ta vägen till högskolan. Det står
              svart på vitt att detta är finansiering av skattesänkningar.
            </seg>
          </u>
          <note type="speaker" xml:id="i-c8c6f5caf9ac23da-0">
            Anf. 181 ULF NILSSON (fp) replik:
          </note>
          <u who="ulf_nilsson_00782a" xml:id="i-804f78aedcb5b01d-4">
            <seg xml:id="i-c0a556f7fab31779-0">
              Fru talman! Det står också svart på vitt i Folkpartiets budget
              att vi drar ned på 1,5 miljarder för minskat antal platser. Vi
              anslår 1 miljard om året mer än regeringen till kvalitetshöjningar
              i undervisningen. Vi anslår 1 miljard om året mer än regeringen
              till kompetensutveckling av lärare, utbildning av speciallärare
              och utbildning av obehöriga lärare och så vidare.
            </seg>
            <seg xml:id="i-7f22bf107133a89d-0">
              Vi gör andra besparingar på sådant som vi inte diskuterat nu.
              Vi ser på annat sätt på vuxenutbildningen, där vi vill prioritera
              annorlunda. Det är sådant vi kan komma tillbaka till sedan.
            </seg>
            <seg xml:id="i-55249d19c0b17524-0">
              När det gäller universitet och högskolor är det solklart att
              det blir en resursförstärkning med Folkpartiets politik.
            </seg>
            <seg xml:id="i-c78c2b24b12186f5-0">
              Det handlar också om var vi lägger pengarna. Regeringen envisas
              fortfarande med att det mesta av anslagen ska sökas utifrån. Det
              som skapar trygghet, det som gör att man vågar anställa lärare,
              det som gör att en professor eller docent vet att han har sin
              lön det närmaste året och inte behöver söka från en stiftelse
              eller ett företag tillgodoser ni inte.
            </seg>
            <seg xml:id="i-d091ecb97a7a2049-0">
              Vi har lagt upp ett års längre budget. Om vi räknar på samma
              tidsperiod lägger vi närmare 1 miljard till forskning, eller 900
              miljoner. Regeringen lägger 550 miljoner. Skillnaden är att vi
              lägger hela 900 miljoner på fakultetsanslagen. Det innebär att
              vi redan de första åren, där vi har gemensam budget, lägger nästan
              dubbelt så mycket på fasta resurser, och ännu mer nästa år.
            </seg>
            <seg xml:id="i-8f2d777bf15f5fd6-0">
              Ni kan inte bara trolla bort det. Det är inte något som man hittar
              på eller säger bara för att gnälla. Det är ett jätteproblem att
              hälften av dem som doktorerar lever med otrygga anställningsvillkor.
              Det beror på att man inte har fasta anslag så att man kan satsa
              på tjänster.
            </seg>
            <seg xml:id="i-15499970329e6187-0">
              Vi ska ha anslag direkt till universiteten och satsa på kvaliteten.
            </seg>
          </u>
          <note type="speaker" xml:id="i-d88bf10910d87903-0">
            Anf. 182 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-33">
            <seg xml:id="i-6329247fe4764e15-0">
              Fru talman! Det står svart på vitt. De pengar som ni sparar på
              att säga nej till utbyggnaden, pengarna som ni sparar på att dagens
              gymnasister inte ska erbjudas samma utvecklingsmöjligheter som
              dagens 20-åringar, ska inte gå till högskolan. De ska finansiera
              50 miljarder i sänkta skatter.
            </seg>
            <seg xml:id="i-df76618b41449c4d-0">
              Att Folkpartiet sedan vill använda samma pengar en gång till
              är inte någon nyhet för någon i denna kammare som har varit med
              om folkpartistiska budgetmotioner förut.
            </seg>
            <seg xml:id="i-e464e68de0120aae-0">
              Svart på vitt är att i Skåne i Lund och Malmö blir det 2 700
              färre platser redan nästa år med den politik som Ulf Nilsson kommer
              att rösta för om en timme. Det blir 210 färre lärare på högskolan.
            </seg>
            <seg xml:id="i-0636f5456772abad-0">
              Ulf Nilsson försöker få det att låta som om det satsas oerhörda
              belopp på forskningen. Det får han genom att ackumulera femårsperioder
              år för år i stället för att, som vi andra, prata i årliga nivåer.
            </seg>
            <seg xml:id="i-f5a802f2fce7dfdd-0">
              Det låter så mycket med 1 miljard eller 900 miljoner, men det
              är över fem år. Under tiden säger ni nej till 200 miljoner per
              år i branschforskningsprogrammen. Under tiden har ni inte den
              uppräkning mot enprocentsmålet som vi har tagit efter det att
              forskningspropositionen kom. Ni har, såvitt jag vet, inte heller
              med 100 miljoner till de mindre företagen som vill satsa genom
              Vinnova. Vinnova, den industrinära forskningen, vill ni, såvitt
              jag förstår, skrota. De står ju för det hemska, nämligen konkurrens
              om forskningsmedlen i stället för att ge det till lugna, trygga,
              stabila universitet där man slipper konkurrera om pengarna. Universitet
              kan fördela på livstidsanslag så att man har lugn och trygghet.
            </seg>
            <seg xml:id="i-9aba6af9d2c7d703-0">
              Jag tror på konkurrens och fasta resurser i balans. Den balansen
              innebär för mig att vi ökar med ½ miljard i basanslagen och med
              1 miljard till Vetenskapsrådet och med några hundra miljoner till
              Vinnova.
            </seg>
            <seg xml:id="i-ad5ec706c649bc46-0">
              Jag tycker att vi ska ha både konkurrens och den stabilitet som
              det ger med fakultetsanslagen. Att enbart prata om att det ena
              gör nytta och det andra gör skada tycker jag inte om.
            </seg>
          </u>
          <note type="speaker" xml:id="i-76e25fd21d91acd1-0">
            Anf. 183 PETER DANIELSSON (m) replik:
          </note>
          <u who="peter_danielsson_38db7c" xml:id="i-62cb59e2a4b112d7-3">
            <seg xml:id="i-62db007cf5ff56a0-0">
              Fru talman! Jag inleder med att rätta ministern på ett antal
              punkter, trots att jag vill ställa en del frågor till honom.
            </seg>
            <seg xml:id="i-c9af0bb3e0833603-0">
              Det är helt uppenbart att alliansen satsar mer på forskning än
              vad vänsterkartellen gör. Vi lägger nära 1 miljard mer än regeringen
              de kommande tre åren. Det råder inget tvivel om det. Det är bara
              att läsa i budgeten. Det är inte, som ministern säger, 1 miljard
              över fem år. Det är 2,3 miljarder över fem år; rätt ska vara rätt.
            </seg>
            <seg xml:id="i-1626a049c9f44169-0">
              Fru talman! Vi moderater har sedan länge arbetat aktivt för forskningens
              frihet från politiken. Glädjande nog har jag noterat att Leif
              Pagrotsky gör det på Europanivå inom EU. Han har förtjänstfullt
              argumenterat mot politisering av forskningen inom EU bland annat
              genom att kämpa för att det europeiska forskningsrådet ska vara
              ett självständigt organ som står helt fritt från den europeiska
              kommissionen. Det tycker jag är bra.
            </seg>
            <seg xml:id="i-2e2c0cf65ceff45d-0">
              Dessvärre driver ministern utvecklingen i helt motsatt riktning
              hemma i Sverige. För att bara nämna några exempel så har ju våra
              lärosäten politiskt tillsatta styrelser. Regeringen styr även
              med järnhand över hur fakultetsmedlen fördelas mellan lärosätena.
              Vi hörde Britt-Marie Danestig säga tidigare att det egentligen
              inte finns något resursfördelningssystem. Det verkar vara regeringens
              godtycke som bestämmer vart fakultetsmedlen tar vägen.
            </seg>
            <seg xml:id="i-764c44820e29e0e6-0">
              Min första fråga till Leif Pagrotsky är: Är du beredd att vidta
              några åtgärder för att säkerställa att den svenska forskningens
              frihet ökar på samma sätt som du jobbar inom EU för att få den
              att bli friare där?
            </seg>
            <seg xml:id="i-04f4e6672414e9df-0">
              Min andra fråga handlar om den svenska forskningen. Leif Pagrotsky
              slår sig ofta för bröstet och berättar om hur bra den är, så även
              i dag. Och jag håller med. Den håller världsklass på många håll.
              Men det finns en hel del oroväckande tecken. Det hör jag framför
              allt överallt när jag är ute och träffar forskare och doktorander.
              Min sista fråga till Leif Pagrotsky blir om ministern inte ser
              de här problemen. Och om han ser dem, vad vill han då göra åt
              dem?
            </seg>
          </u>
          <note type="speaker" xml:id="i-7e16757ccd0ed860-0">
            Anf. 184 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-34">
            <seg xml:id="i-c3bc81bc9dda5459-0">
              Fru talman! Svensk forskning befinner sig i världsklass. Det
              var roligt att höra från en borgerlig företrädare, ytterligare
              en här i dag, vill jag säga. Jag har varit minister för det här
              området i ett år, och två sådana erkännanden på en och samma dag
              har jag aldrig varit med om förut. Jag tar det som ett erkännande
              och en komplimang.
            </seg>
            <seg xml:id="i-d9e78f2ec70f9998-0">
              I övrigt vill jag säga om de här siffrorna över de borgerligas
              forskningssatsningar att jag mycket noga har läst budgetdokumenten.
              Jag får inte det här att gå ihop. Det blir mindre pengar, och
              det blir särskilt tydligt när ni kör det här tricket att förlänga
              perioden och sedan ackumulera beloppen för helheten. Det är så
              ni har valt att presentera det, och det var det som gjorde mig
              misstänksam. Det är det som har fått mig att granska det mycket
              noggrannare. När jag utöver att se vad ni gör med de belopp som
              vi diskuterar i dag, som är på utbildningsutskottets område, ser
              vad ni gör med den forskning som vetter mot näringslivet, mot
              industrin, mot det som Michael Treschow månar om, och när ni säger
              nej till de 200 miljonerna per år, eller 1 miljard på fem år för
              att tala ert språk, blir summan mycket sämre.
            </seg>
            <seg xml:id="i-f7f7c18bf91bfa46-0">
              Låt mig kommentera en sak som Peter Danielsson sade om högskolan
              i sitt inlägg förut, att det blir så mycket fler studenter och
              så mycket färre lärare. Jag har hört de siffrorna några gånger.
              Jag har också hört dem från borgerliga ledamöter i utbildningsutskottet
              i interpellationsdebatter. Därför ska jag berätta om samma siffror
              för Peter Danielsson som jag häromdagen gjorde för en annan ledamot.
            </seg>
            <seg xml:id="i-482db84c15c104bc-0">
              Antalet studenter har på tio år ökar med 35 %. Antalet lärare
              har ökat med 47 %. Det gäller de yrkeskategorier på högskolan,
              lektorer, adjunkter och professorer, som SCB och Högskoleverket
              för register över. Antalet professorer har ökat med 93 %, antalet
              adjunkter med 46 % och antalet lektorer med 30 %. Sammanlagt är
              det 47 %. Antalet studenter har ökat med 35 %.
            </seg>
          </u>
          <note type="speaker" xml:id="i-e6604b7c43fd8d65-0">
            Anf. 185 PETER DANIELSSON (m) replik:
          </note>
          <u who="peter_danielsson_38db7c" xml:id="i-62cb59e2a4b112d7-4">
            <seg xml:id="i-9d82d877f2d95970-0">
              Fru talman! Trots att ministern gör allt han kan för att röra
              runt siffrorna kvarstår faktum: att den borgerliga alliansen satsar
              nära 1 miljard mer på fakultetsmedlen än vad vänsterkartellen
              gör de närmaste tre åren. Det går inte att komma ifrån.
            </seg>
            <seg xml:id="i-507fa96bd718364c-0">
              Att vi har väldigt många som numera går i högre utbildning är
              rätt, och jag tycker att det är bra så länge vi kan bygga ut med
              hög kvalitet. Just nu ser vi väldigt många tecken på att kvaliteten
              håller på att svikta. Det hjälper inte att ligga högt upp i internationella
              rankningar när det gäller andelen högskoleutbildade om nivån på
              dem inte är tillräckligt hög. Då kan vi inte konkurrera i en global,
              kunskapsintensiv värld.
            </seg>
            <seg xml:id="i-c6da59936e38b625-0">
              Sedan noterar jag att ministern inte svarade på mina frågor angående
              politiseringen av forskningen. Det beror förmodligen på att man
              där är näst intill världsbäst i Sverige. Vi har en mängd olika
              delar där regeringen går in och styr både forskning och högre
              utbildning.
            </seg>
            <seg xml:id="i-2a29b79cd6ae9878-0">
              Det finns flera exempel. I den senaste forskningspolitiska propositionen
              har man nu gått fram med starka forskningsmiljöer. Då ska ansökningarna
              inte komma från de enskilda forskarna. De ska gå via lärosätenas
              styrelser, som är politiskt tillsatta för att de ska vara i samklang
              med lärosätets strategi. På vilket sätt tror ministern att det
              kommer att stärka den fria forskningen och debatten vid våra lärosäten?
            </seg>
            <seg xml:id="i-b142409064b14ae2-0">
              Avslutningsvis blir jag bekymrad när inte ministern, och inte
              heller Sören Wibe tidigare för den delen, ser några som helst
              tecken på att svensk forskning håller på att tappa mark. Allting
              målas i väldigt rosenröda färger. Jag tror att det är farligt
              om vi har en regering som är helnöjd och tror att man kan leva
              på gamla lagrar från historiskt stark forskning. Mycket tyder
              på, eller vi vet rättare sagt, att resultat och försämringar syns
              långt senare. De frukter vi skördar i dag sådde vi för 20 år sedan.
            </seg>
          </u>
          <note type="speaker" xml:id="i-93c91f7c25c29163-0">
            Anf. 186 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-35">
            <seg xml:id="i-05b6f0e014810779-0">
              Fru talman! Det är roligt att Peter Danielsson så här sent omsider
              och i efterhand för sitt partis räkning säger att det är bra att
              högskolan byggs ut. Det är det brott mot den raka linje av motstånd
              mot alla högskoleetableringar, all ny expansion, som har rått
              under mycket lång tid. Det har varit ett avståndstagande med nedsättande
              ordalag som bygdeuniversitet och annat som har kommit från moderata
              partiledare i denna kammare. Jag tackar än en gång för detta.
            </seg>
            <seg xml:id="i-96e194101a5de28c-0">
              Politisering: Vi har styrelser vid våra högskolor som ska säkerställa
              att högskolorna och universiteten inte blir isolerade öar i samhället,
              att omvärlden förstår varför de betalar skatt och att det blir
              täta kontaktnät med det omgivande näringslivet. Detta retar gallfeber
              på Moderaterna.
            </seg>
            <seg xml:id="i-32ef2c7cbacea3d3-0">
              På vad sätt är det politisering att Hans Dalborg är styrelseordförande
              och ett stöd för rektor vid Uppsala universitet eller att Beatrice
              Ask är det i Linköpings universitet? Jag vill inte ha isolerade
              akademiska babelstorn som slukar jättelika resurser men inte vill
              ha kontakt med det omgivande samhället och söka respekt och legitimitet
              för vad man håller på med. Att det skulle innebära att jag som
              utbildningsminister styr forskningens innehåll i politiska riktningar
              i de enskilda projekten är ju direkt löjeväckande.
            </seg>
            <seg xml:id="i-52eeb01e21981a40-0">
              Återigen hörde jag ingen kommentar från Peter Danielsson om mina
              siffror om lärartätheten. Jag hade hoppats, eftersom Peter Danielsson
              ju är informationskonsult, att han skulle inse hur det stärker
              trovärdigheten när man medger att man har haft fel, att man kommit
              med siffror som är felaktiga. Jag redovisar hur antalet utbildade
              lärare på högskolan har vuxit med 47 % och antalet studenter med
              35 %. Med tanke på de extrema överord som Peter Danielsson använde
              om kvalitetssänkningarna och de ökade klasstorlekarna på universiteten,
              och att det visade sig vara så lätt att snabbt få dem dementerade,
              hade Peter Danielsson nu kunnat säga: Vilken tur att jag hade
              fel!
            </seg>
          </u>
          <note type="speaker" xml:id="i-eadcad1f1f8911a9-0">
            Anf. 187 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-6fffff9da33f539a-1">
            <seg xml:id="i-96f9b118b705057e-0">
              Fru talman! Jag ska också chocka utbildningsministern med att
              säga att vi har en forskning och en högre utbildning i toppklass,
              kanske till och med i världsklass! Men då är frågan: Hur ska vi
              behålla den världsklassen? Hur ska vi klara att ligga i toppen
              också framöver?
            </seg>
            <seg xml:id="i-06d5c09a408df9c2-0">
              Då blir jag bekymrad, för när Leif Pagrotsky står här och talar
              är allt som oppositionen föreslår dåligt. Vi ska bara rusta ned,
              vi ska stoppa studenterna och hur många förfärliga saker som helst.
              Jag kan garantera att syftet med det arbete som vi från Centerpartiet
              bedriver är att öka tillgängligheten och låta fler få del av en
              bra utbildning.
            </seg>
            <seg xml:id="i-e0be0af54dbf205c-0">
              Jag vill fråga Leif Pagrotsky: Har du verkligen aldrig hört talas
              om att det har framförts oro från lärosätena över att kvaliteten
              sjunker från studenter, lärare, universitetsledningar? De säger
              att nu är det dags att vi prioriterar kvaliteten så att vi klarar
              den globala konkurrensen. Sedan kan vi fortsätta utbyggnaden av
              den högre utbildningen med fler utbildningsplatser. Det är ju
              ingen som vill skära ned de utbildningsplatser vi har nu. Det
              handlar om huruvida vi ska göra en paus i utbyggnaden.
            </seg>
          </u>
          <note type="speaker" xml:id="i-4fe87dd4df95b86b-0">
            Anf. 188 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-36">
            <seg xml:id="i-d5d4e4f265b290bc-0">
              Fru talman! Jag har väldigt stor respekt för Centerns syn på
              högskolefrågorna. Vi har erfarenheter av ett väldigt konstruktivt
              samarbete till fromma för hela Sverige och framför allt de delar
              av Sverige som historiskt inte har varit välförsörjda med högre
              utbildning och livschanser för de unga människor som växer upp
              där.
            </seg>
            <seg xml:id="i-192f98b518ef1cec-0">
              Därför är jag bestört nu när Centern, i strid med vad som sägs
              här, vill skära ned antalet platser. Inte minst vill de skära
              ned antalet platser på de ställen där vi faktiskt tillsammans
              har anledning att vara så stolta. Vi har i hård motvind, under
              hårt motstånd från övrigt borgerligt håll, tillsammans byggt upp
              Mittuniversitet. Vi har fusionerat tre små högskoleorter och gjort
              en slagkraftig mitthögskola under Thorbjörn Fälldins stronga ordförandeskap.
              Och nu har vi äntligen lyckats få det till att bli ett mittenuniversitet.
            </seg>
            <seg xml:id="i-f1e27df9676228e5-0">
              Ert förslag nu innebär 750 platser mindre på Mittuniversitet
              och kanske 60 färre lärare som kan vara anställda på Mittuniversitet.
            </seg>
            <seg xml:id="i-d8558a5d8e33be26-0">
              Jag är väldigt ledsen att Håkan Larsson har bytt kurs. Jag är
              full av respekt för Centerns utbildningspolitiska syn, och jag
              tvivlar inte ett ögonblick på vad ni önskar och vad ni tycker.
            </seg>
            <seg xml:id="i-98a53084e4cf9ae8-0">
              Håkan Larsson frågade om jag aldrig har hört oron för kvaliteten
              på forskning och högre utbildning på lärosätena. Jo, jag har hört
              det. Och jag har som nybörjare försökt att på ett ödmjukt sätt
              sätta mig in i vad som ligger bakom det. Och jag gör det med den
              lilla skepsis som man får efter lång tid i regeringen när man
              vet att varje teater, varje företag, varje näringslivsorganisation
              och varje kommun är missnöjd med de pengar som de får av staten
              eller de skatter som de betalar.
            </seg>
            <seg xml:id="i-ee39298ecf72f300-0">
              Vi är bland de länder i världen som ger mest till forskningen
              och per högskoleplats. Hur kan detta leda till en så förödande
              dålig kvalitet och en sådan misskötsel av våra lärosätens penningpåsar?
              Jag är inte så oroad, men jag vill göra väldigt mycket mer och
              väldigt mycket bättre. Och jag brinner av iver att få sätta den
              politik som jag hoppas att riksdagen kommer att besluta om senare
              i dag på plats.
            </seg>
          </u>
          <note type="speaker" xml:id="i-69c74b635edc1018-0">
            Anf. 189 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-6fffff9da33f539a-2">
            <seg xml:id="i-6504548e0ae57f96-0">
              Fru talman! Jag tackar för respekten. Vi har gjort väldigt mycket
              genom att bygga ut den högre utbildningen i hela landet, och den
              slår vi vakt om.
            </seg>
            <seg xml:id="i-9a6dc995d7ad44b8-0">
              Det som har varit positivt i arbetet med rapporten från Allians
              för Sverige är att alla dessa fyra partier nu står bakom denna
              utbyggnad.
            </seg>
            <seg xml:id="i-02d7543a52b91188-0">
              Leif Pagrotsky räknar ut att vi vill skära ned antalet platser.
              Det är ju inte fallet. Det handlar om att göra en paus i utbyggnaden
              för att höja kvaliteten och därefter åter kunna öka antalet platser.
              Jag håller med om att vi naturligtvis kommer att behöva fler utbildningsplatser
              inom den högre utbildningen eftersom ungdomskullarna växer framöver.
              Det är alltså ingen tvekan om att det handlar om att stärka den
              svenska högre utbildningen och att göra den mer internationellt
              konkurrenskraftig och slå vakt om de mindre högskolorna och de
              nya universiteten i det svenska utbildningssystemet.
            </seg>
          </u>
          <note type="speaker" xml:id="i-424c3585e9e25ab7-0">
            Anf. 190 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-37">
            <seg xml:id="i-67cc1548658a828f-0">
              Fru talman! Men snälla Håkan Larsson, det står ju i papperen
              som jag håller i handen Håkan Larsson kan titta på det att pengarna
              inte ska användas för att man ska sätta stopp och göra en paus
              för att omvandla detta till kvalitet. Det är ett minus för att
              man ska finansiera fåmansskatteregler, jobbavdrag för näringsinkomster,
              riskkapitalavdrag, uppskjuten vinstbeskattning, sänkta arbetsgivaravgifter
              för småföretagen, avskaffad förmögenhetsbeskattning, nystartsjobb,
              Rutavdrag, förmånsrätten, avskaffande av medfinansiering av sjukförsäkringen,
              fribelopp och periodiseringsfonder. Det är ingen omfördelning,
              och ingen paus, utan det är en nedskärning för att få loss pengar
              till skattesänkningslöften. Varsågod och titta i papperen. Det
              är det gemensamma dokumentet från Bankeryd.
            </seg>
            <seg xml:id="i-2db502c1d0c3d046-0">
              Om detta inte stämde, varför skulle då Moderaterna i sin motion
              ensamma kompensera detta med 600 miljoner för att förhindra att
              detta leder till ett minskat antal platser på lärosätena? Om det
              var fel tänkt och uppfattat från början, har Moderaterna och jag,
              som har läst det på samma sätt, förstått allting fel? Jag kan
              inte tänka mig det. Jag tror att det är Moderaterna och vi som
              har räknat rätt men att någon inte vill berätta i klarspråk vad
              det innebär att ta 1 600 miljoner från ett område för att använda
              dem till skattesänkningar. Någonstans blir det mindre arbete utfört.
            </seg>
            <seg xml:id="i-92ed4164ea22424a-0">
              Man åker land och rike runt på lärosätena och säger: Vi vill
              ge mer pengar. Ni ska få mer av oss. Rösta på oss, så blir ni
              rikare allihop, och dessutom får ni sänkt förmögenhetsskatt.
            </seg>
            <seg xml:id="i-a0515a221ca72a9f-0">
              När man gör det tycker jag att man gör sig skyldig till en överbudspolitik
              som jag trodde att vi, med den samsyn som vi har om utbildningspolitikens
              stora betydelse, skulle slippa få se här.
            </seg>
          </u>
          <note type="speaker" xml:id="i-e957853400e4b5bc-0">
            Anf. 191 OLLE SANDAHL (kd) replik:
          </note>
          <u who="olle_sandahl_6ef018" xml:id="i-a093e023172f28f4-1">
            <seg xml:id="i-99d962b3b1cee018-0">
              Fru talman! Nu har vi stått här och tuggat anslagssiffror fram
              och tillbaka och lyckas uppenbarligen inte få någon enighet i
              synen. Då får man ha en skiljenämnd. Och en skiljenämnd kan utgöras
              av dem som vi annars brukar tro på, nämligen universitetsvärlden
              och dess företrädare. Från vår sida kan vi notera att vårt förslag
              har blivit synnerligen välkomnat. Man har uppfattat det det är
              möjligt att man har räknat fel på alla institutioner som att det
              långsiktigt är mer generöst och att det har en positiv klang som
              ger arbetsglädje.
            </seg>
            <seg xml:id="i-6edefb0ca2f0fa33-0">
              Då kommer vi till det som jag tycker är viktigt, nämligen att
              man inte får betrakta forskningsverksamhet som vilken löpandebandsverksamhet
              som helst en mekanistisk syn utan forskning utförs av forskare.
              Och just detta med frihet och respekt är väldigt viktigt för kreativiteten.
              Det är alldeles uppenbart.
            </seg>
            <seg xml:id="i-9b5c5656c39431b5-0">
              Man kan till exempel läsa att Sulf ger pris till en person som
              arbetar för akademisk frihet och som säger att den grundläggande
              och bärande idén bakom akademisk frihet som organisationsprincip
              är att skapa de bästa förutsättningarna för kreativitet, utveckling
              och vetenskapliga framsteg och att visa förtroende.
            </seg>
            <seg xml:id="i-d8df0625cf57558d-0">
              Bortsett från matematiska beräkningar tror jag att det nog är
              viktigt, om man ska få en kreativ forskningsmiljö i ett land,
              att man visar förtroende för dem som utför forskningen. När man
              ska jämföra statistiska analyser har vi att tro på detta med att
              räkna citeringar och attention levels och vad det nu kan heta.
              Dessutom handlar det om olika ämnesområden där SH, samhällsvetenskap
              och humaniora, ligger knepigt till, medan somliga medicinska välciterade
              discipliner ligger bra till. Då får man lita på företrädarna själva,
              och de är bekymrade och ser att det behövs en kvalitetssatsning.
            </seg>
          </u>
          <note type="speaker" xml:id="i-a7a7cffcd64a2438-0">
            Anf. 192 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-38">
            <seg xml:id="i-835d7aa7e03ed91d-0">
              Fru talman! Jag tycker att Sören Wibe på ett tydligt sätt gick
              igenom statistiken över citeringsindex och hur det används och
              kombineras med volymindex av olika slag för att ge en bild av
              hur mycket det forskas, hur mycket som produceras, men också hur
              mycket det citeras och hur mycket av det som får internationellt
              kvalitetsgodkännande. Där ligger vi i topp i förhållande till
              vår storlek. Vi slår länder som USA, Tyskland och andra. Jag tycker
              att Sören Wibe ägnade mycket tid åt det på ett förtjänstfullt
              sätt, och jag tänker inte upprepa det.
            </seg>
            <seg xml:id="i-56227e5fc0e7be4d-0">
              Det är klart att jag tycker att det är fantastiskt att Sveriges
              forskare har en sådan klass och att det är på så många områden
              trots vårt lands storlek. Och jag skulle gärna se, vilket jag
              har sagt många gånger, att företrädare för humaniora och samhällsvetenskap
              också utvecklar metoder att för det omgivande samhället och för
              skattebetalarna berätta vilket bra jobb som de gör. De ligger
              lite efter där.
            </seg>
            <seg xml:id="i-a95d5f4716c33af4-0">
              Jag tycker att det är oerhört viktigt att vi ger forskarna och
              universiteten en positiv klang och arbetsglädje. Jag tror att
              jag förstår varför Kristdemokraterna får det när de är ute. Jag
              tror att jag vet hemligheten. Kristdemokraterna säger vad folk
              vill höra.
            </seg>
            <seg xml:id="i-b4888881a9df1799-0">
              Jag försöker få det som Kristdemokraterna säger i det utskottsbetänkande
              som vi nu diskuterar att gå ihop. På s. 122 står det: Det råder
              i dag brist på psykiatrer, barnläkare, onkologsjuksköterskor,
              reumatologer, neurologer, geriatriker, allmänläkare, intensivvårdssköterskor,
              röntgensköterskor m.fl. Dessa vill Kristdemokraterna satsa på.
            </seg>
            <seg xml:id="i-45dd5ca1e7d4ec47-0">
              På s. 123 står det: Alltför mycket politisk styrning av vilka
              områden som skall få utbildningsplatser leder till att efterfrågan
              på mer populära utbildningar inte kan mötas. Högskolan ska alltså
              själv bestämma inriktningen det ska inte vi politiker göra i fråga
              om den ökade efterfrågan.
            </seg>
            <seg xml:id="i-11115cd8de0ff859-0">
              Men några sidor längre fram står det: Vi säger nej till utbyggnad.
            </seg>
            <seg xml:id="i-268e87619a9549ed-0">
              Först var det denna långa uppräkning av alla yrken som man skulle
              satsa på. Sedan skulle man inte satsa från staten utan från högskolorna
              och studenterna själva. Sedan visar det sig att det var bara luft.
              Det skulle inte satsas allt. Nej till utbyggnad.
            </seg>
          </u>
          <note type="speaker" xml:id="i-fe3ecf53456e21d7-0">
            Anf. 193 OLLE SANDAHL (kd) replik:
          </note>
          <u who="olle_sandahl_6ef018" xml:id="i-a093e023172f28f4-2">
            <seg xml:id="i-1fc2e8eec3bf3668-0">
              Fru talman! Beträffande nej till utbyggnad måste Leif Pagrotsky
              ha läst fel. Det finns ingen sådan tanke. En liten paus i fråga
              om utbyggnadstakten är naturligtvis det som avses. Det är alldeles
              uppenbart. Men vi behöver inte göra språkliga rättningar.
            </seg>
            <seg xml:id="i-4ad22793a2c7be9a-0">
              Jag kan upplysa ministern om att det, förmodligen med ministerns
              pengar, har varit inhyrda människor från andra länder här för
              att hjälpa Sören Wibe. Jag tror att det är Vetenskapsrådet som
              har hyrt in en professor från Oxford, John Bell, som till exempel
              har studerat de medicinska fakulteternas forskningsproduktion.
              Han erkänner, liksom vi alla här, att den är på högsta nivå. Men
              han ser tydliga tecken som hotar i framtiden och är bekymrad.
              Han kan ju ha fel. Han kanske inte har gjort skäl för pengarna.
              Det vet inte jag. Men det är bra att lyssna på olika aktörer i
              sammanhanget. Uppenbarligen har någon tyckt att det finns mer
              att säga och att frågan är mer komplicerad än så som den har beskrivits
              här i kammaren i dag.
            </seg>
            <seg xml:id="i-7547bc1bdf97f303-0">
              Avslutningsvis vill jag gratulera, kanske man kan säga jag verkar
              vara på gott humör i dag och lyckönska. Jag har fått ett pressmeddelande
              om att en forskningsberedning har tagit sin början nu. Det är
              säkert ett viktigt steg för att bredda insynen och skapa kontakter
              mellan olika beslutsfattare inom forskningsvärlden. Jag hoppas
              att det är det första steget på en resa som ändar i ett framtidsråd
              i regeringen.
            </seg>
            <seg xml:id="i-814f3fc3e1e6a841-0">
              Jag hoppas att vi i riksdagen kan komma vidare med våra tankar
              på att få ett forsknings- och framtidsutskott som hanterar alla
              forskningsfrågor samlat. Då behöver vi inte hamna i den diskussion
              som vi haft med Sören Wibe här i dag om forskningspengars hemvist
              i olika budgetområden. Vad säger ministern om de här tankarna?
            </seg>
          </u>
          <note type="speaker" xml:id="i-bf18b115a10b0dfd-0">
            Anf. 194 Utbildnings- och kulturminister LEIF PAGROTSKY (s) replik:
          </note>
          <u who="unknown" xml:id="i-80dacff61fa91115-39">
            <seg xml:id="i-b88d080d5dc1fbc3-0">
              Fru talman! Först och främst läser jag innantill det som står
              i kd:s yttrande i betänkandet: Kristdemokraterna säger därför
              nej till Socialdemokraternas utbyggnad. Det var hela meningen
              på s. 136. Därmed har den frågan fått sitt svar.
            </seg>
            <seg xml:id="i-3be503380d1914d9-0">
              Jag ställde frågan hur det kan komma sig att man kan tycka att
              vi ska bygga ut vad gäller psykiatrer, barnläkare, onkologsköterskor,
              reumatologer, neurologer, allmänläkare, intensivsköterskor, röntgensköterskor
              med flera och samtidigt säga att vi inte ska ha någon politisk
              styrning av vilka områden som ska byggas ut. Det är lätt att bli
              populär om man på samma sida, till och med på samma uppslag, föreslår
              allt det här.
            </seg>
            <seg xml:id="i-f6614979efa26485-0">
              Svensk medicinsk forskning är i absoluta forskningsfronten i
              världen. Det finns tecken som tyder på att den inte har vuxit
              i kvalitet de senaste åren på det sätt som till exempel naturvetenskap
              och teknik har gjort. Vi har i forskningspropositionen fördubblat
              tilldelningen till den medicinska delen av Vetenskapsrådets arbete.
              Jag vet inte om det hör till det som kd vill skära ned på från
              Vetenskapsrådet för att ge mer till basanslagen på högskolorna.
              Men det är ett uttryck för att vi vill satsa ytterligare på medicinen.
              Men detta är ett prestigeområde för Sverige där vi åtnjuter fantastisk
              respekt i världen. Jag kan intyga det efter mina besök i Washington
              hos världens största forskningsfinansiärer och på de mottagningar
              som äger rum i Vita huset kring de amerikanska nobelpristagarna.
              I år är det första gången på länge som det inte var några medicinare.
              Där ligger vi i den absoluta fronten, men vi måste bli bättre.
              Där ska vi ha internationella experter för att hjälpa oss att
              värdera. Här är de borgerliga emot att vi ska ha konkurrensutsatta
              ansökningar där internationell expertis, som inte är insyltad
              i kamratgäng, kan yttra sig om forskningskvaliteten.
            </seg>
          </u>
          <note type="speaker" xml:id="i-136cd554a8e1b92c-0">
            Anf. 195 STEN TOLGFORS (m):
          </note>
          <u who="sten_tolgfors_b0487c" next="cont" xml:id="i-3f734b828f79c1f9-0">
            <seg xml:id="i-f4137c14be021eab-0">
              Fru talman! Regeringen är ytterst ansvarig för skolans kvalitet,
              resultat, likvärdighet och resurser. Att ta det ansvaret är en
              del i att vara skolminister. I stället ser vi havererade skollagsförhandlingar
              och möten på departementet om skolmat, lärarutbildning och friskoleersättningar.
              Vi ser en skolminister som under sitt första år talat om i stort
              sett allt annat än kunskap, allt annat än om de elever som inte
              når målen, som visat som mest engagemang mot friskolor och mot
              Moderaterna snarare än för att rätta till skolans problem.
            </seg>
            <seg xml:id="i-bee2d1f55842d937-0">
              Vi ser en process där skollagarna förvandlas till ett beklagligt
              spel om regeringsunderlagets fortlevnad, där skolans behov hamnat
              i skymundan. Efter sex år av utredning, remisser och förhandlingar
              finns fortfarande inget färdigt förslag. En bred enighet i Skollagskommittén
              om inriktningen har förötts. Ett parti har hoppat av, och ett
              annat har kastats ut från förhandlingarna. En lag som ska styra
              Sveriges största arbetsplats i decennier förtjänar bättre än så
              en bred enighet som kan ge skolan stabila spelregler.
            </seg>
            <seg xml:id="i-cd9d7ecf7c05022a-0">
              Från moderat sida avvisar vi hela det sätt som skolminister Ibrahim
              Baylan hanterat skollagen på. Mycket tyder på att det första en
              borgerlig regering får göra är att reparera skadan från Baylans
              misstag gällande skollagen.
            </seg>
            <seg xml:id="i-d50ca2da7966bf29-0">
              Vi har sett en tidsutdräkt där kommittén tillsattes 1999 och
              var färdig 2002. Vi har sett en situation där regeringen under
              hela detta år har lämnat fullständigt motstridiga besked om vad
              som händer med skollagen. Den 17 januari sade man att man ska
              överlämna förslaget till lag till riksdagen efter sommaren. Den
              12 juni sade man att processen går vidare som planerat, och man
              utlyste en presskonferens för att presentera lagen. Denna presskonferens
              fick ställas in dagen därpå. Man sade att texterna inte var klara
              ännu. Alltså var inte texterna färdigskrivna efter sex års arbete.
              Det insåg man kvällen innan de skulle presenteras.
            </seg>
            <seg xml:id="i-4db58298e346a0fc-0">
              Den 16 juni säger man ihop med Miljöpartiet att man är överens
              om att regeringen nu själv sänder ut förslaget på remiss. Av förslaget
              framgår: Regeringen har ännu inte tagit ställning till innehållet.
              Efter sex års arbete!
            </seg>
            <seg xml:id="i-7fb234d654dfe686-0">
              Så kom en ny remissrunda, nya turer om hur förhandlingen skulle
              se ut med Miljöpartiet, och nu har regeringen varit på konferens.
              Kanske vi här i dag kan få ett besked av skolminister Ibrahim
              Baylan. Vad är det som har hänt? Är det ett totalt skollagshaveri
              som har inträffat, eller är det bara fortsatt strul som verkar
              vara det bästa läget vi kan förvänta oss av regeringen när den
              leder arbetet med att ta fram en ny skollag.
            </seg>
            <seg xml:id="i-0d1549bb44b1479d-0">
              Skolpolitiken ska skapa förutsättningar, fru talman, för alla
              elever att nå grundskolans kunskapsmål. Moderaterna vill höja
              kvalitetskraven på skolan och tillför därför skolan både nya verktyg
              och nya resurser för att möjliggöra en högre kvalitet, individanpassad
              undervisning, tidig utvärdering och bättre utbildning för lärare.
            </seg>
            <seg xml:id="i-d1315c7f77f23363-0">
              Moderaterna satsar 6,7 miljarder kronor mer än regeringen på
              förskolan, grundskolan och gymnasiet 20062008.
            </seg>
            <seg xml:id="i-00f9c55d99667e2e-0">
              Moderaterna lägger 660 miljoner kronor mer än regeringen på ökad
              kvalitet i förskolan, eftersom vi vet vilken betydande roll för
              elevers kunskapsutveckling som förskolan kan ha.
            </seg>
            <seg xml:id="i-04d138ddad35ad19-0">
              Moderaterna lägger 240 miljoner kronor mer än regeringen för
              att möjliggöra bättre och individanpassat stöd till elever som
              inte når målen i samband med de kunskapskontroller som vi föreslår.
            </seg>
            <seg xml:id="i-e3a87da2aa04d562-0">
              Moderaterna riktar 825 miljoner kronor mer än regeringen till
              Skolverket för att finansiera bland annat högre krav på kvalitetsgranskning
              av skolor, en utbyggd nationell provbank samt en utökad nationell
              statistik om skolan.
            </seg>
            <seg xml:id="i-e9099358dba9e01c-0">
              Vi lägger också pengar för att påskynda hanteringen av friskoleansökningar.
              Vår ambition är att varje skola ska granskas med samma ögon, hör
              och häpna, oavsett huvudman, åtminstone vart tredje år.
            </seg>
            <seg xml:id="i-a32b76a3e98618e6-0">
              Moderaterna avsätter en kvarts miljard kronor mer än regeringen
              i en särskild satsning på matte och NO-ämnen. Moderaterna avsätter
              937 miljoner kronor mer än regeringen till skolutveckling och
              skolnära forskning för att lärare och skolledare ska kunna finnas
              mitt i flödet av forskningsresultat och själva kunna delta i skapandet
              av ny och fördjupad kunskap. Lärare måste kunna göra karriär inom
              yrket genom att utveckla undervisningen.
            </seg>
            <seg xml:id="i-5bef916bdb28b433-0">
              Men vi ser i dag en situation i Socialdemokraternas Sverige där
              1 av landets grundskollärare har fått möjlighet att få forskarutbildning
              och där bara var femte lärarutbildare får forskarutbildning.
            </seg>
            <seg xml:id="i-091359871e5fc339-0">
              Vi föreslår ett nytt institut för skolnära forskning för att
              föra ut forskningsresultat, fördela medel utifrån vetenskaplig
              kvalitet till skolnära forskning och bidra till stärkt kvalitetsutvärdering
              av skolan.
            </seg>
            <seg xml:id="i-282c7f5f30084a42-0">
              Moderaterna etablerar en årlig lärarmiljard för akademisk fortbildning,
              alltså motsvarande 8 000 kr per lärare och år. Vi ger totalt 3
              miljarder kronor mer än regeringen på tre år till lärarfortbildning.
            </seg>
            <seg xml:id="i-e0fdd8715bf8fa46-0">
              Lärarna har rätt till 104 timmar fortbildning per år, men den
              saknar alltför ofta innehåll. Det senaste jag hörde en lärare
              berätta var att fortbildningsdagen bestod i att lärare fick rensa
              i materialrummet. Det mesta av fortbildningen får lärare klara
              av på egen hand. Det går inte att leva ett helt yrkesliv om 35
              år på den lärarutbildning man genomförde i sin ungdom. Detta är
              en central kvalitetsåtgärd.
            </seg>
            <seg xml:id="i-2b07a868e8634886-0">
              Vi vill under nästa mandatperiod införa ett system för lärarauktorisation
              och markera det genom att avsätta 20 miljoner kronor för införandet.
              Vi anslår 200 miljoner kronor mer än regeringen till att höja
              lärarbehörigheten genom validering och kompletterande utbildning
              utöver Säl. Vi vill skapa fler vägar till läraryrket. Moderaterna
              avsätter 30 miljoner kronor mer än regeringen för höjda kvalitetskrav
              på skolans mobbningsförebyggande arbete och på utbildning i landets
              skolor i forskningsbaserade åtgärdsprogram enligt norsk modell
              som har bevisad effekt.
            </seg>
            <seg xml:id="i-5d7b8ea6fe07d1d8-0">
              Moderaterna stärker valfrihet och kvalitet i skolan för funktionshindrade
              elever och avsätter 939 miljoner kronor mer än regeringen för
              det, inklusive 39 miljoner för bättre läromedel.
            </seg>
            <seg xml:id="i-0b16212e11a83f03-0">
              Moderaterna gör en särskild kultursatsning på skolan och lägger
              425 miljoner kronor mer än regeringen på detta över tre år.
            </seg>
            <seg xml:id="i-f6930ebb3b6ba212-0">
              Vi lägger sammantaget bara till kommunerna mer än 900 miljoner
              kronor mer än regeringen för skolan. Vi låter dessutom kommunerna
              använda pengarna mycket mer flexibelt och avvisar styrda Wernerssonpengar
              för fler vuxna i skolan, som Riksrevisionen har visat inte har
              haft några kvalitetshöjande effekter.
            </seg>
            <seg xml:id="i-fc8d34670e564885-0">
              Skolminister Ibrahim Baylan brukar i varje debatt påtala vikten
              av resurser till skolan, men han finns inte i närheten, inte i
              samma härad, inte i samma division som de moderata satsningarna
              på skolan. När ska Socialdemokraterna börja finansiera en skola
              med kvalitet för alla?
            </seg>
            <seg xml:id="i-e116370021bdc4f8-0">
              Regeringen under Baylans ledning underfinansierar gravt den svenska
              skolan och gör det återkommande varje år. Vi moderater finansierar
              alla de förslag vi lägger krona för krona, men viktigast är ändå
              att de satsningar vi gör har betydande stöd i forskning och beprövad
              erfarenhet. Vi vet att de kan ge effekt på kunskapsresultaten
              och att den ökade frihet vi vill ge landets skolor och den utökade
              kvalitetsgranskning vi vill att alla skolor ska genomgå dessutom
              kommer att bidra till en effektivare resursanvändning än i dag.
            </seg>
            <seg xml:id="i-21dbbef35d5ba546-0">
              Fru talman! Vi ser en skolminister som talar om en skola i världsklass
              samtidigt som kunskapsresultaten faller. Vi ser en skolminister
              som talar om en skola för alla när i verkligheten Socialdemokraterna
              har skapat en trekvartsskola där år efter år, inte bara ett år
              utan varje år, bara tre av fyra elever klarar grundskolans kunskapsmål.
              Det är inte konstigt. Undervisningstiden för eleverna är kortare
              i Sverige än i andra länder. Den begränsas av lärarlösa lektioner
              där elever utlämnas att själva inhämta kunskap och varannan elev
              får arbeta enskilt varje dag.
            </seg>
            <seg xml:id="i-136fb29641e47690-0">
              Allvarligast är kanske ändå att var du föds och var du bor i
              skolministerns Sverige avgör hur god utbildning du får. I en svensk
              kommun når alla elever alla mål, och i en annan kommun är det
              hälften som når målen. I ett par av landets kommuner når alla
              gymnasiebehörighet, och i åtta är det mer än var femte elev som
              inte når gymnasiebehörighet.
            </seg>
            <seg xml:id="i-ef5aed6fcf2ff873-0">
              Att skolan tappar i förmåga att kompensera för social bakgrund
              i en tid när behoven ökar är allvarligt men inte konstigt. Socialdemokraterna
              är mot en tydlig utvärdering av elevers kunskaper. Man är mot
              betyg, mot skriftliga omdömen, mot kontrollstationer, mot individanpassad
              undervisning. Man är mot individuella kunskapsplaner som utgår
              från elevernas kunskapsläge. Baylan har tagit begreppet, tömt
              det på innehåll, och nu ska de bara vara framåtblickande. Man
              ska gå någonstans men inte veta vad man utgår från. Det får inte
              redovisas. Problem döljs i dag i stället för att lösas. Det gör
              att många elever inte får stöd i tid för att nå målen. Vi har
              fått en skolpolitisk skicka-vidare-mentalitet där problem alltid
              ska lösas någon annanstans någon annan gång av någon annan.
            </seg>
            <seg xml:id="i-ddd248fa8243f62f-0">
              Moderaterna har förslag som ändrar allt detta, som för tillbaka
              ansvaret tidigt i skolan, ser till att varje del av skolan löser
              sitt uppdrag och garanterar att varje elev får stöd i tid. Ett
              sådant förslag är tidiga kunskapskontroller med nya delmål och
              nya nationella prov så att ingen elev längre ska kunna gå osedd
              genom grundskolan. Därutöver kommer individanpassad undervisning.
              Det är inte okej att halka efter i egen takt, men vi ska ha en
              individanpassad undervisning som ser till att formerna passar
              alla så att alla hänger med, vilket stärker undervisningen för
              alla i skolan.
            </seg>
            <seg xml:id="i-63c54e018c7f4f53-0">
              Så landar det, fru talman. Moderaterna lägger en budget för kunskap,
              baserad på forskning och beprövad erfarenhet, som inriktar sig
              mot att just lösa de problem som gör att var fjärde elev i dag
              varje år går ut grundskolan utan att nå målen, som inriktar sig
              på att lösa de problem som gör att i dag mer än var tionde elev
              går ut grundskolan varje år utan att nå gymnasiebehörighet. Vi
              avvisar den socialdemokratiska trekvartsskolan, och vi ser till
              att skapa förutsättningar för en skola där alla elever når alla
              mål. Vad är Socialdemokraternas målsättning i dag?
            </seg>
          </u>
          <note xml:id="i-c71ae623e473adbf-1">
            Ajournering
          </note>
          <note xml:id="i-a3aeb52a6d274552-0">
            Kammaren beslutade kl. 16.54 på förslag av andre vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="sten_tolgfors_b0487c" prev="cont" xml:id="i-4f3a92dbb3450db1-0">
            <seg xml:id="i-3dce76b9c26fe2c9-1">
              Återupptagna förhandlingar
            </seg>
          </u>
          <note xml:id="i-916c39b6ec4c77cb-0">
            Förhandlingarna återupptogs kl. 17.00.
          </note>
          <note xml:id="i-885177b39f152426-0">
            10 § Beslut om ärenden som slutdebatterats den 7 december
          </note>
          <note xml:id="i-92e01d2d2e2cffc8-0">
            Punkt 1
          </note>
          <note xml:id="i-10e24aac0c3eaf2d-0">
            Punkt 9
          </note>
          <note xml:id="i-f017473d6d596437-0">
            Punkt 31
          </note>
          <note xml:id="i-2a59eed7a90606f3-0">
            Punkt 63
          </note>
          <note xml:id="i-1c686805ff0435b9-0">
            Punkt 66
          </note>
          <note xml:id="i-fc95b28f24c7ce7f-0">
            Punkt 70
          </note>
          <note xml:id="i-72b0ff985e470c21-0">
            Punkt 71
          </note>
          <note xml:id="i-6e5f2d34e26f3f5d-0">
            Punkt 77
          </note>
          <note xml:id="i-38ab74d84eee6de2-0">
            Punkt 78
          </note>
          <note xml:id="i-29ed8bdb24f23d7a-0">
            Punkt 81
          </note>
          <note xml:id="i-f3eddb6ade1ca641-0">
            Punkt 83
          </note>
          <note xml:id="i-a2cac1771ed7ef75-0">
            Övriga punkter
          </note>
          <note xml:id="i-92e01d2d2e2cffc8-1">
            Punkt 1
          </note>
          <note xml:id="i-fd1c078c8fa4e940-0">
            Punkt 2
          </note>
          <note xml:id="i-d6763d4d4f7e3181-0">
            Punkterna 312
          </note>
          <note xml:id="i-ea3dcca01ef2fd2d-0">
            Punkt 3
          </note>
          <note xml:id="i-c0420ef45e3fb616-0">
            Punkt 4
          </note>
          <note xml:id="i-a2cac1771ed7ef75-1">
            Övriga punkter
          </note>
          <note xml:id="i-92e01d2d2e2cffc8-2">
            Punkt 1
          </note>
          <note xml:id="i-fd1c078c8fa4e940-1">
            Punkt 2
          </note>
          <note xml:id="i-4a2f67447173b754-0">
            Punkt 5
          </note>
          <note xml:id="i-3f823cfe6b1113a8-0">
            Punkt 11
          </note>
          <note xml:id="i-c9636a38c2ebf4bc-0">
            Punkt 15
          </note>
          <note xml:id="i-a2cac1771ed7ef75-2">
            Övriga punkter
          </note>
          <note xml:id="i-fd1c078c8fa4e940-2">
            Punkt 2
          </note>
          <note xml:id="i-4a2f67447173b754-1">
            Punkt 5
          </note>
          <note xml:id="i-a2cac1771ed7ef75-3">
            Övriga punkter
          </note>
          <note xml:id="i-558b6c02b9fdace5-0">
            11 § Beslut om ärende som slutdebatterats vid dagens sammanträde
          </note>
          <note xml:id="i-41bca86529253908-0">
            Punkt 6
          </note>
          <note xml:id="i-c1f332720c9dab8a-0">
            Punkt 7
          </note>
          <note xml:id="i-3168de18e1126498-0">
            Punkt 14
          </note>
          <note xml:id="i-96b61532672eab71-0">
            Punkt 16
          </note>
          <note xml:id="i-a2cac1771ed7ef75-4">
            Övriga punkter
          </note>
          <note xml:id="i-d99bfa0772e87eb8-0">
            12 § (forts. från 9 §) Utbildning och universitetsforskning (forts.
            UbU1)
          </note>
          <note type="speaker" xml:id="i-2f28c33308feb048-0">
            Anf. 196 ANA MARIA NARTI (fp):
          </note>
          <u who="ana_maria_narti_aaeac7" xml:id="i-bf71ec399d56e1c0-0">
            <seg xml:id="i-0c657346c4e7fd13-0">
              Herr talman! Budgetdebatter har en obehaglig tendens att bli
              fullständigt obegripliga. En representant för en del av det politiska
              livet kommer med en statistik, och så kommer plötsligt motståndaren
              fram, och det blir en helt annan statistik. Och så sitter vi och
              tragglar siffror hit och dit. Och jag kan svära på att en vanlig
              väljare, som inte har suttit och räknat, inte har läst och inte
              har vänt och vridit på alla siffror inte begriper ett dugg!
            </seg>
            <seg xml:id="i-59c682c8de7da2f9-0">
              Jag hoppas att vi i den här delen av debatten slipper den här
              mycket tråkiga och för politiken destruktiva sifferakrobatiken.
              Det är inte meningen att vi här ska bevisa för varandra att vi
              har gått aritmetisk-statistisk överkurs och att vi kan vända och
              vrida på siffrorna. Meningen är att samla uppmärksamheten på våra
              tankar om utbildning, på våra önskningar och på våra drömmar.
              Det är mycket bättre om vi diskuterar detta.
            </seg>
            <seg xml:id="i-17c30a8426cd9838-0">
              Men eftersom det är en budgetdebatt måste man också säga att
              en budget faktiskt är någonting annat än bara en lek med siffror.
              En budget är en planering, med fötterna på jorden om människorna
              är ärliga. Det är en planering av en viss utveckling.
            </seg>
            <seg xml:id="i-d3fa0024156ff367-0">
              Då ska jag räkna fram på detta sätt, och sedan kommer säkert
              andra att säga emot mig, men det får falla tillbaka på dem då.
              Jag tror inte att väljarna, om de följer den här debatten, kommer
              att bli väldigt förtjusta i de här piruetterna med siffror.
            </seg>
            <seg xml:id="i-98ce69752d216347-0">
              Alltså: Vad är det som utmärker vår, Folkpartiets, budget när
              det gäller skolan och en del av de andra sektorerna inom utbildningssystemet?
              Precis som redan har sagts i den första delen av debatten kan
              man nämligen inte begripa gymnasiet om man inte vet vad som händer
              i grundskolan, grundskolan är starkt beroende av förskolan, och
              universitet och högskola är också beroende av hela kedjan av kunskapsutveckling.
            </seg>
            <seg xml:id="i-3ef644e943c47179-0">
              Hur ser då vår budget ut? Jag lämnar i stort högskolan och universiteten,
              för statsrådet Pagrotsky har redan haft sin debatt.
            </seg>
            <seg xml:id="i-4690c6e0fbd97df2-0">
              Jo, vår ledande tanke är kvalitet. Vi satsar på fortbildning
              av obehöriga lärare och utbildning av speciallärare det är ett
              nytt anslag med 1 miljard. Vi satsar på en nationell skolinspektion
              200 miljoner. Vi satsar på försöksverksamhet med lärlingsutbildningar
              50 miljoner. Vi satsar på kvalitetsförstärkning i allmänna förskolan
              200 miljoner. Vi satsar på bidrag till kvalificerad yrkesutbildning
              500 miljoner. Och vi satsar på utländska akademiker nu rör det
              sig om en sektor som är mig väldigt kär 70 miljoner. Vi satsar
              på kvalitet över hela linjen.
            </seg>
            <seg xml:id="i-96083bcde7443e14-0">
              Visst finns det också minus i vår budget. Och varför förekommer
              den här otrevliga lilla krusidullen, minus? Jo, därför att vi
              inte tror på vissa andra satsningar.
            </seg>
            <seg xml:id="i-382475f965729e26-0">
              Det är så att det finns en mycket klar och tydlig skillnad mellan
              oss och den röda delen av den politiska skalan. De tror på kvantitet.
              Man öser ut pengar, och så börjar man räkna: Så och så många har
              gått vuxenutbildningen! Men man tittar inte på detta: Vad har
              effekten blivit av den där stora satsningen? Nu har man gjort
              det i Kunskapslyftet, och sedan har de hittat på det här med rekryteringsbidraget,
              och sedan har de hittat på mycket annat. Och sedan kommer Riksrevisionen
              och säger att det inte går att se effekten och att det inte går
              i dag att se vad som har hänt med alla dessa människor som har
              gått i utbildning av dessa, ganska så stora pengar.
            </seg>
            <seg xml:id="i-8cd1e973b6e916c2-0">
              Då avstår vi från det här, för det finns ingen anledning att
              satsa på den där stora masskampanjen som är så osäker och som
              inte har förbättrat situationen på något sätt för till exempel
              den stora grupp som kallas unga utanför. Det är alltså unga människor,
              mellan 16 och 25, och det är en före detta socialdemokratisk partisekreterare
              som har tittat på den här gruppen och sett att den innehåller
              människor som inte är sjuka, inte arbetar, inte studerar inte
              någonting. Deras situation har inte blivit ett dugg bättre med
              hjälp av de här massiva, men enbart kvantitativa, satsningarna
              på utbildning.
            </seg>
            <seg xml:id="i-a73975f7de99f051-0">
              Man kan ta upp samma problem när man diskuterar personalförstärkningarna
              i skolan. Också där har man konstaterat att det är väldigt svårt
              att se hur de här pengarna har använts. Där har vi mycket speciella
              kritiska synpunkter. Vi vill inte att så många obehöriga lärare
              ska gå in i skolverksamheten med hjälp av dessa personalförstärkningspengar.
              Vi vill att de här pengarna ska användas på bättre sätt, och kvaliteten
              i skolarbetet ska höjas.
            </seg>
            <seg xml:id="i-1241edd0a49fa87c-0">
              Nu ska jag stanna här. Man kan gå vidare så här och diskutera
              kvalitet och kvantitet över hela skalan.
            </seg>
            <seg xml:id="i-4f9468fdcfae7167-0">
              Jag måste be alla mina kamrater här om ursäkt, men det har blivit
              så att jag inte kan fortsätta sitta här, men det finns mycket
              duktiga folkpartister som kommer att föra denna debatt vidare.
              Tack!
            </seg>
          </u>
          <note type="speaker" xml:id="i-c3feebc43c2a3e9e-0">
            Anf. 197 INGER DAVIDSON (kd):
          </note>
          <u who="unknown" xml:id="i-80dacff61fa91115-40">
            <seg xml:id="i-9869bc858bf5b8e0-0">
              Herr talman! Jag ska gå ännu ett steg längre än Ana Maria Narti
              och inte nämna nästan några siffror alls. I stället ska jag ta
              upp några frågor som vi kristdemokrater tycker är speciellt viktiga.
            </seg>
            <seg xml:id="i-b5f0434b2a797556-0">
              I sitt inledningsanförande vid s-kongressen tidigare i höst medgav
              Göran Persson att det finns stora problem i våra skolor. Inte
              ens han har kunnat blunda för de utvärderingar som gjorts på både
              nationell och internationell nivå och som visar att Sverige på
              område efter område halkar efter.
            </seg>
            <seg xml:id="i-6ab9cfabb7a42a49-0">
              Skolans kärnuppdrag, att ge eleverna kunskap, normer och värderingar,
              uppfylls långt ifrån alltid. Det är den socialdemokratiska skolpolitiken
              som lett fram till den situationen. Jag tycker att det är beundransvärt
              att lärare och skolledare klarar sin uppgift så pass bra som de
              gör trots den brist på stöd i form av regler och lagar och den
              brist på engagemang som de möter från de ansvariga politikernas
              sida.
            </seg>
            <seg xml:id="i-92c32c7762408e39-0">
              Skolpolitiken är i skriande behov av förändring, men regeringen
              tycks ha drabbats av total handlingsförlamning. Ta behandlingen
              av skollagen som exempel. Ända sedan Skollagskommittén tillsattes
              1999 har de som arbetar i skolan i praktiken tvingats leva med
              den osäkerhet som det innebär att inte veta vad som gäller. Sex
              år är en jättelång tid. Varje vår har de fått veta att i höst
              kommer det ett förslag, och varje höst har de fått veta att i
              vår kommer det ett förslag. Men det har inte kommit, och nu tvivlar
              jag starkt på att regeringen kommer att kunna presentera en ny
              skollag före valet. Det kanske är lika bra, när det nu gått så
              lång tid. Då får en ny regering möjlighet att starta med att göra
              det.
            </seg>
            <seg xml:id="i-8a417c49fe7b84ee-0">
              Om vi ska komma till rätta med de problem som finns i många skolor
              måste lärarna få de befogenheter de behöver för att skapa en trygg
              skolmiljö för varenda elev. I dag riskerar lärarna att få en reprimand
              av Skolverket, eller till och med bli dömda, om de tvingas att
              ta i för att kunna skilja elever åt eller för att hindra någon
              från att skada sig själv eller någon annan. Det har lett till
              att många hellre tittar bort än ingriper. Det är förödande för
              klimatet i skolan.
            </seg>
            <seg xml:id="i-a365e980c8099e57-0">
              En förutsättning för den kunskapsskola som alla säger sig vilja
              ha är att lärarna tillåts vara auktoriteter som skapar struktur
              och ordning i vardagen. Värdegrunden är inte förhandlingsbar,
              och en fast hand och ett varmt hjärta kan man mycket väl kombinera.
            </seg>
            <seg xml:id="i-9ca74262cc2b8ba6-0">
              Föräldrarna är också nyckelpersoner för en förändring i skolan.
              Hem och skola måste dra åt samma håll, och därför vill vi kristdemokrater
              införa ett ansvarskontrakt mellan elever, föräldrar och lärare,
              där vars och ens uppgifter och ansvar preciseras för att eleverna
              ska nå både kunskapsmässiga och sociala mål.
            </seg>
            <seg xml:id="i-d14cb21424190d53-0">
              De individuella utvecklingsplaner som införs efter nyår är ett
              steg på den vägen, men det blir ändå en halvmesyr eftersom de
              resultat som eleven uppnått inte får dokumenteras skriftligt.
              Jag förstår uppriktigt sagt inte hur man kan gå vidare i utvecklingen
              utan att veta utgångsläget. Den modell för individuella utvecklingsplaner
              och ansvarskontrakt som vi föreslår skulle kunna ersätta flera
              andra dokument som skolans personal i dag tyngs av. På så sätt
              skulle vi komma bort från det ständiga blankettifyllandet som
              upptar alltmer tid i skolan.
            </seg>
            <seg xml:id="i-4a68f074696b65c7-0">
              Det krävs också åtgärder som skapar en attraktiv lärandemiljö.
              Det är inte lätt att bedriva undervisning och motivera elever
              som tvingas arbeta med kladdiga och trasiga böcker eller urgamla
              datorer. Därför vill vi göra en rejäl satsning på nya läromedel.
              Och nu ska jag nämna ett par siffror. Vi har i vår budget anslagit
              200 miljoner kronor eller 200 kr per elev under tre år för det
              ändamålet.
            </seg>
            <seg xml:id="i-e0d70050ccba8e9a-0">
              Vi vill dessutom satsa resurser på skolans fysiska miljö, för
              trots att skolan är vår största arbetsplats tvingas elever och
              lärare alltför ofta arbeta i en miljö som varken uppmuntrar till
              kreativitet eller ansvarstagande. Nedslitna och ostädade lokaler
              visar vilket lågt värde det omgivande samhället sätter på den
              verksamhet som pågår i huset. När elever själva får peka ut vad
              som är sämst i skolan handlar det nästan alltid om äckliga och
              ofräscha toaletter. Det är ju inte klokt att det får se ut så!
            </seg>
            <seg xml:id="i-75d46d63db098bd4-0">
              Det är hög tid att göra en inventering av alla skolor i hela
              landet och låta den följas upp av en långsiktig upprustningsplan.
              Inventeringen kan förslagsvis göras av Boverket, och vi menar
              att staten sedan via ett stimulansbidrag ska ge kommunerna förutsättningar
              att inom en femårsperiod rusta upp sina skolor.
            </seg>
            <seg xml:id="i-098504305cdb215c-0">
              Sveriges lärare är värda det stöd som en tydligt utformad skolpolitik
              kan ge i deras många gånger tuffa vardag och en arbetsmiljö som
              är värdig deras viktiga yrke. För eleverna är bara det bästa gott
              nog. Socialdemokraterna och deras stödpartier har inte kunnat
              ge dem det, och därför ser jag fram emot att allianspartierna
              får göra det efter valet nästa år.
            </seg>
            <seg xml:id="i-b97011bf2822bc8b-0">
              Herr talman! Regeringens hantering av multihandikappade barn
              och barn med grav språkstörning är ett förskräckande bevis på
              hur ideologisk fartblindhet kan drabba enskilda människor. Tanken
              att alla barn, oavsett förutsättningar, ska integreras i samma
              skola är i grunden god. Men det goda har i det här fallet blivit
              det bästas fiende. Många barn som har grava funktionshinder eller
              språkstörningar behöver och mår bäst av att gå i en skola där
              lärarna är specialister och där fler barn med samma problem och
              förutsättningar finns.
            </seg>
            <seg xml:id="i-d5a0fdddbff23170-0">
              Ekeskolan och Hällsboskolan, som Socialdemokraterna lade ned
              för några år sedan, var just sådana skolor. Förtvivlade föräldrar
              kämpade mot nedläggningen och fick till slut regeringen att backa
              en liten bit. Eleverna skulle i fortsättningen kunna få något
              som kallades visstidsutbildning vid skolorna men med ständig omprövning
              av besluten. Nu har det visat sig att den ansvariga myndigheten
              inte ger information om den möjligheten, och de få som trots allt
              söker får nästan alltid avslag. Det är en händelse som ser ut
              som en tanke att skolorna på det sättet ska svältas ut när de
              nu inte kunde läggas ned i ett slag. Det är faktiskt hjärtskärande
              att höra de berörda barnens och deras föräldrars vädjanden om
              en förändring. Vad har Ibrahim Baylan att säga till dem?
            </seg>
            <seg xml:id="i-f7efeb9e858bd200-0">
              Det vore väl inte för mycket begärt att ha kvar två statliga
              specialskolor för den lilla grupp barn som är i så stort behov
              av dem. Kristdemokraterna har också satsat pengar i budgeten för
              att återskapa och behålla Ekeskolan och Hällsboskolan.
            </seg>
            <seg xml:id="i-75665d6c734a7f61-0">
              Herr talman! Förskolan har kommit i blickpunkten igen genom den
              så kallade dagisdebatten som den här gången startades av författaren
              och feministen Nina Björk. Hon beskrev i en krönika den vånda
              hon som mamma känner över att behöva lämna ifrån sig sitt lilla
              barn, och på ett närmast kristdemokratiskt sätt efterlyste hon
              en diskussion om det system som alla föräldrar måste anpassa sig
              efter i dag. Tidigare i år presenterade socialdemokraten Per Kågeson
              en bok på samma tema. Listan kan vid det här laget göras ganska
              lång på de samhällsdebattörer som ifrågasätter det stelbenta system
              som Socialdemokraterna skapat och efterlyser lite mer sans och
              vett i debatten. Det är klart att Kristdemokraterna gillar att
              höra det. Konstigt vore det annars.
            </seg>
            <seg xml:id="i-efb5d890f0e6080e-0">
              När vi talar om föräldrarnas roll för barnens utveckling och
              pläderar för ett mer flexibelt system beskrivs vi ofta som förskolehatare
              och anklagas för att ge föräldrar dåligt samvete. Men vi vill
              inte stänga en enda förskola. Vi vill i stället komplettera förskolorna
              med fler, inte färre, öppna förskolor och med familjedaghem.
            </seg>
            <seg xml:id="i-2e4ad171e7ee3ce4-0">
              Och ja, vi vill ge föräldrarna möjlighet att själva ta hand om
              barnen lite längre. Det är stor skillnad på att lämna en ettåring,
              som inte förstår att mamma eller pappa kommer tillbaka, och att
              lämna en trefyraåring som det går att prata med och som dessutom
              har behov av kompisar på ett helt annat sätt än ettåringen. Det
              är dags för Socialdemokraterna att inse att det håller på att
              slås in bräckor i deras fundamentalistiska förskolepolitik.
            </seg>
            <seg xml:id="i-4f70f86cb76fd8b0-0">
              I en tredjedel av Sveriges kommuner finns nu det så kallade föräldraupproret
              som kräver att föräldrarna ska få någon form av ersättning för
              att kunna ta hand om sina egna barn, på hel- eller deltid, lite
              längre. Släpp föräldrarna fria, Lena Hallengren, så kommer både
              de och barnen att må mycket bättre! Det är också det enda sättet
              att komma till rätta med de stora barngrupperna i förskolan.
            </seg>
            <seg xml:id="i-fabde9eae33c2556-0">
              Socialdemokraternas tydligaste vallöfte 2002 var att höja kvaliteten
              i förskolan, och jag tror att det var avgörande för att ni slapp
              lämna ifrån er regeringsmakten. Föräldrarna gillade att höra att
              barngrupperna skulle minska drastiskt och 6 000 nya förskollärare
              och barnskötare anställas.
            </seg>
            <seg xml:id="i-05afa05d0da62562-0">
              Men hur har det gått? Den som hade en tvååring vid valet har
              nu en femåring som snart ska lämna förskolan. För det barnet har
              troligtvis ingenting förändrats. Och det är fortfarande inte ovanligt
              med grupper på långt över 20 barn. Är det någon som inbillar sig
              att det med sådana förutsättningar kan bli en verksamhet med tillräckligt
              hög kvalitet, där varje barn hinner bli sett och uppmärksammat
              utifrån sina egna behov varje dag?
            </seg>
            <seg xml:id="i-9c2c7a8bf5a0ebbe-0">
              Föräldrar och utsliten personal får inte luras att tro på löften
              från Socialdemokraterna om mindre grupper och mer personal en
              gång till. Det behövs en ny politik där föräldrarna får större
              handlingsutrymme, och genom att de väljer att ta hand om sina
              barn lite längre kan också förskolans kvalitet öka genom att särskilt
              småbarnsgrupperna då minskar i storlek. Varför motarbeta ett upplägg
              som gör alla till vinnare, Lena Hallengren?
            </seg>
            <seg xml:id="i-7be963196d53b667-0">
              Kristdemokraternas budgetförslag har röstats ned av vänsterkartellen
              här i kammaren. Därför har vi ett särskilt yttrande där vi sammanfattar
              vår politik.
            </seg>
          </u>
          <note type="speaker" xml:id="i-0665f6824ebcbfd8-0">
            Anf. 198 LENNART GUSTAVSSON (v):
          </note>
          <u who="lennart_gustavsson_b81021" xml:id="i-a8c06ffdf6cc0e72-0">
            <seg xml:id="i-828c3e170a416dfc-0">
              Herr talman! Det här torde vara, om vi bortser från debatten
              om vårbudgeten, den sista budgetdebatten den här mandatperioden.
              Jag må väl säga att den är ganska lik de tidigare. Vi har gått
              ned i antal siffror som vi använder, så jag ska också försöka
              göra det, men jag kommer inte att klara mig helt utan att nämna
              några siffror.
            </seg>
            <seg xml:id="i-2f31de4cc39a6f8b-0">
              Vi diskuterar nu frågor som rör förskoleverksamhet, skolbarnomsorg,
              barn- och ungdomsutbildning och vuxenutbildning. Förutom utbildningens
              betydelse för hela samhällets utveckling har utbildning och kunskapsnivå
              en central betydelse för demokratin och människors delaktighet
              i samhället. Jag kommer nu att beröra några områden som jag som
              vänsterpartist ser som speciellt viktiga.
            </seg>
            <seg xml:id="i-1d409987d69cc980-0">
              Först ska jag säga någonting om förskolan. Att förskolan i likhet
              med skolan, föräldraförsäkringen, barnbidraget och hälso- och
              sjukvården ska vara en del av den generella välfärden och erbjudas
              alla barn och barnfamiljer är en självklarhet för oss i Vänsterpartiet.
              Det långsiktiga mål som de tre samverkande partierna är överens
              om är en avgiftsfri förskola. Det är något som vi från Vänsterpartiet
              länge har hävdat. Införandet av den allmänna förskolan för fyra-
              och femåringar, rätten till förskoleverksamhet för barn till arbetslösa
              och föräldralediga samt maxtaxa i förskoleverksamhet och skolbarnomsorg
              är alla steg i en riktning som ligger väl i linje med Vänsterpartiets
              politik.
            </seg>
            <seg xml:id="i-1eb7913b6c9d8c89-0">
              Förskolan har blivit en självklar del av den generella välfärden.
              Reformer som har ökat tillgängligheten, sänkt avgifterna och gjort
              förskolan tillgänglig för nya grupper har genomförts. Förskolan
              står ständigt inför nya utmaningar. Min och Vänsterpartiets förhoppning
              är att förskolan ska fortsätta att vara en högt prioriterad fråga.
              Men, herr talman, i en sådan här debatt måste man också våga problematisera
              och våga lyfta frågor där man kanske inte har alla svar. Jag tänker
              peka på några sådana frågeställningar.
            </seg>
            <seg xml:id="i-04c3799f95f8fb92-0">
              Den första är diskussionen och frågan om hur vi, när vi har riktade
              statsbidrag, ska utforma dem så att vi får den effekt som vi faktiskt
              vill ha. En annan fråga är: Hur ser den styrning ut som vi ska
              ha för att säkerställa barngruppernas storlek, att barngruppernas
              storlek minskar och att personaltätheten ökar? En annan fråga
              som är aktuell för alla är: Hur klarar vi att få fram tillräckligt
              med välutbildad personal? Vi såg någon rapport i dag om problemen.
              Där har vi alla ett ansvar att fundera och diskutera. Vi har alla
              också ett ansvar att framställa skola och förskola som en attraktiv
              arbetsplats och att göra dem till en attraktiv arbetsplats. En
              annan frågeställning är: Hur ska vi agera för att vi ska få fler
              män inom förskolan? Och hur ska vi arbeta för att förskolans läroplan
              ska få ett än större genomslag?
            </seg>
            <seg xml:id="i-6df0df971eb1e154-0">
              Beträffande förskolan konstaterar jag nu kanske jag inte förstår
              rätt att Kristdemokraterna säger nej till de gratis 15 timmarna
              allmän förskola. Kommunerna ska sedan få besluta om det. Jag tror
              att jag har läst rätt. Jag förstår bara inte hur en allmän förskola
              ska kunna beslutas på kommunal nivå.
            </seg>
            <seg xml:id="i-5595cdbd46cb4842-0">
              Jag försökte läsa igenom budgeten. Om jag förstår rätt minskar
              Folkpartiet anslaget till förskolan med 900 miljoner. Och jag
              hittar ingen annan tolkning än att Folkpartiet lämnar idén om
              en gratis allmän förskola. Jag har lite svårt att se högeralliansens
              visioner omkring förskolan.
            </seg>
            <seg xml:id="i-72ab18eb6db7d11a-0">
              Herr talman! Sedan tänkte jag säga lite grann om elevinflytande.
              Jag menar att elevinflytandet måste öka. Ska eleverna kunna uppnå
              både kunskapsmålen och de demokratiska målen måste eleverna göras
              mer delaktiga i vad som händer i skolan. Det ska naturligtvis
              upplevas som stimulerande och meningsfullt att gå i skolan. Skolan
              måste klara av att entusiasmera eleverna och upprätthålla studiemotivationen.
              Eleverna ska, som vi alla säger, sättas i centrum. Elevinflytande
              ska också vara grunden för fostran i ett individuellt och kollektivt
              ansvarstagande. Ett demokratiskt samhälle kräver en demokratisk
              skola. Det finns inga lätta och självklara lösningar, men det
              krävs ett enträget och målmedvetet arbete där elevernas delaktighet,
              inflytande och ansvar är nyckelord. Här kan det vara på sin plats
              att vara vaksam i en debatt som förs där begrepp som trygghet
              och arbetsro lätt blir förknippade med tal om hårdare tag och
              straff på det ena eller andra sättet.
            </seg>
            <seg xml:id="i-f829ab9400aa50a7-0">
              Herr talman! En annan punkt som jag skulle vilja beröra är frågan
              om jämställdhet. Arbetet med jämställdhet måste intensifieras.
              Samtidigt som utbildningsväsendet reproducerar och konserverar
              manssamhället utgör det en nyckelinstitution i kampen för ett
              jämställt samhälle. Genom att skolledare, lärare och övrig personal
              skaffar sig medvetenhet om dessa maktstrukturer och engagerar
              sig för att utmana dem kan skolan bli en plats där barn och ungdomar
              ges möjlighet att ifrågasätta stereotypa könsroller som förmedlas
              i kulturen, reklamen och i det omgivande samhället. Vi vill öka
              valmöjligheterna för kvinnor och män. Alla ska ha reella möjligheter
              att göra val som inte är könstypiska. Vårt mål är att kön inte
              ska vara en begränsning och ett hinder under uppväxten. Därför
              är ett tålmodigt, långsiktigt, uthålligt jämställdhetsarbete inom
              utbildningsväsendet av största vikt. Och min förhoppning är att
              vi ska finna en stor samstämmighet runt de frågorna.
            </seg>
            <seg xml:id="i-8163f702e875db22-0">
              Herr talman! Vänsterpartister, socialdemokrater och miljöpartister
              kan måhända ha olika uppfattningar i ett antal frågor, men vi
              har i alla fall lyckats presentera en lång rad gemensamma budgetar.
              Jag kan i den här mandatperiodens sista budgetdebatt konstatera
              att den blå högeralliansen uppvisar ett visst mått av spretighet.
              Jag ska avsluta med att ge några exempel.
            </seg>
            <seg xml:id="i-006b0462186d7d9b-0">
              Moderater och kristdemokrater vill, om jag fattar rätt, satsa
              mer pengar på Skolverket medan Folkpartister och Centerpartiet
              vill minska anslaget. Folkpartiet vill om 23 dagar lägga ned Myndigheten
              för skolutveckling. Den borgerliga tvehågsenheten i förskolefrågan
              kvarstår, och såvitt jag förstår är det nu Moderaterna som är
              det blå lagets tillskyndare i maxtaxefrågan. Moderater och Folkpartiet
              vill till skillnad från sina borgerliga systrar kraftigt strypa
              anslaget till vuxenutbildningen. Kristdemokraterna vill till skillnad
              från sina blå kamrater lägga ned Valideringsdelegationen.
            </seg>
            <seg xml:id="i-41b15f08f634d722-0">
              Ja, herr talman, nog finns det alternativ så att det räcker.
              Avslutningsvis yrkar jag bifall till reservation 27.
            </seg>
          </u>
          <note type="speaker" xml:id="i-f005297a42e3b56e-0">
            Anf. 199 SOFIA LARSEN (c):
          </note>
          <u who="sofia_larsen_c36e3a" xml:id="i-290d13a822e20a96-0">
            <seg xml:id="i-5b9062ba4ad86691-0">
              Herr talman! I höstas var det lite drygt 92 000 barn som började
              i skolan, alla med olika bakgrund, intressen, möjligheter och
              behov. Varje barn är helt unikt, inte bara i utseende och sätt
              utan också i sin process att lära.
            </seg>
            <seg xml:id="i-165d2720719643bf-0">
              Jag är övertygad om att de allra flesta av de här barnen går
              till skolan rätt nyfikna. De är väldigt spända på att lära sig
              nya saker och nyfikna på att lära sig nytt. Tänk egentligen vilka
              möjligheter det ligger i alla dessa barn! Tänk vad mycket idéer
              de har som skulle kunna tas till vara, vad mycket kunskap som
              finns som vi skulle kunna stödja och utveckla! Och tänk vad många
              blivande entreprenörer som finns bland dessa 92 000 barn om vi
              hjälper och stöder dem individuellt!
            </seg>
            <seg xml:id="i-2356072a8cadd75b-0">
              Om vi hade en skola som gav alla barn och elever en ärlig chans
              att lyckas skulle vi få mycket stora möjligheter. Vi skulle ge
              dem chansen att behålla nyfikenheten och lusten till lärandet.
              Vi skulle ge dem en chans att känna sig riktigt behövda, känna
              sig trygga och värda någonting. De skulle känna: Om jag vill kan
              jag lyckas i skolan och i livet framöver.
            </seg>
            <seg xml:id="i-b10ec5f44bdce779-0">
              I Sverige har vi en skola som i stort är byggd på att alla elever
              lär på ungefär samma sätt och ungefär samma tid. Så har skolan
              sett ut relativt länge.
            </seg>
            <seg xml:id="i-60aedf7ec5c8f50d-0">
              Det där är rätt knasigt egentligen. Inom vilka andra områden
              räknar vi med att vi är så lika? Barn är olika. De kräver olika
              bemötande och olika typer av stimulans för att kunna pushas på
              att få i sig lärandet på ett rätt sätt.
            </seg>
            <seg xml:id="i-98143db88d6918f2-0">
              I vuxen ålder skulle vi aldrig acceptera att vi hade en sådan
              typ av likriktning i lärandet. Vi vuxna har tusen olika möjligheter
              som vi också många gånger tar till vara. Ingen räknar med att
              vi ska lära oss på liknande sätt, att vi ska leverera precis likadant
              eller att vi har liknande inlärningsmönster. Ingen räknar med
              det.
            </seg>
            <seg xml:id="i-7ff8a1b461451b02-0">
              Jag kan tänka mig att vi i förberedelserna inför debatten i dag
              förberedde oss och också talar på lika många sätt som vi är människor
              här inne. En del väljer att väldigt strikt kunna följa ett redan
              färdigskrivet manuskript. Andra nöjer sig med att kunna ha några
              stolpar som de utgår ifrån.
            </seg>
            <seg xml:id="i-5dd811a1292f87f6-0">
              Precis så är lärandet och utförandet också hos eleverna i skolan.
              Varför ska inte vi kunna möta dem på det sättet? Det är inget
              fel att vi har olika slags lärande. Egentligen är det bara riktlinjerna
              inom skolan som gör att om du går utanför lite grann blir du annorlunda.
            </seg>
            <seg xml:id="i-8c32330e3764d686-0">
              Vi måste ha en skola som är anpassad efter eleverna och inte
              tvärtom. Det låter som en ren självklarhet för många. Visst ska
              vi ha en skola som är anpassad efter eleverna. Men verkligheten
              ser faktiskt inte riktigt ut så. Alla tycker inte att det är självklart
              heller. Det kan vi tydligt se när regeringen hellre väljer att
              lägga krutet på att lappa ihop kunskaperna på gymnasiet i stället
              för att satsa stort i början på barnen och eleverna.
            </seg>
            <seg xml:id="i-63a0b95ccf57b9c5-0">
              Vi kan med all tydlighet se att regeringen många gånger halvt
              om halvt rycker på axlarna och säger: Alla dessa förslag ni kommer
              med i alliansen behövs egentligen inte. Det fungerar relativt
              bra i dag som det ändå är. Vi kan också med all tydlighet se att
              man inte riktigt tar det på allvar när man från regeringens sida
              gör stora satsningar på det individuella programmet i stället
              för att satsa stort på eleverna från början. Det är en trist situation
              att våra ministrar har intagit den positionen och den inställningen.
            </seg>
            <seg xml:id="i-e4babf9a5214d7bd-0">
              Herr talman! Många inom skolans värld gör ett otroligt bra arbete.
              Många skolor lokalt fungerar väldigt bra. Många spännande initiativ
              har tagits. Men det ser inte lika ljust ut överallt. Vi vet att
              många elever inte klarar baskunskaperna som de borde göra. Det
              blir sämre och sämre.
            </seg>
            <seg xml:id="i-97c3693bbefd3047-0">
              Under förra hösten och vintern fick vi ett antal rapporter som
              visade på läget i skolan. De visade just att eleverna blir allt
              sämre på matematik och på att läsa och skriva jämfört med för
              tio år sedan. Det var inte bara en liten försämring. På vissa
              områden var det en hel årskurs de hade hamnat sämre.
            </seg>
            <seg xml:id="i-c6b1d8049c3085e7-0">
              Många sextonåringar har visat sig till och med ha svårigheter
              att läsa och ta till sig vad som står i en vanlig dagstidning.
              Det är inte bara lite oroande. Det är väldigt oroande att vi har
              halkat efter inte bara i jämförelse med andra länder utan också
              att vi i vårt land, i välståndslandet Sverige, har en skola som
              blir mer och mer kunskapssegregerad.
            </seg>
            <seg xml:id="i-002e30467fa53596-0">
              Delningen mellan dem som har kunskapen och dem som inte har det
              blir större och större. Om något borde det oroa den socialdemokratiska
              ledningen och de socialdemokratiska ministrarna. Det naturliga
              hade varit att ledande ministrar tagit sitt ansvar och satsat
              stort på eleverna och skolorna och sett till att eleverna får
              den möjligheten.
            </seg>
            <seg xml:id="i-642e7839f2bee911-0">
              I stället väljer man att sitta still i båten och hålla sig ganska
              lugn. Man agerar nästan som min snart treåriga dotter som är i
              trotsåldern. När hon får en fråga som hon inte tycker är riktigt
              bra låtsas hon: Nu hör jag inte riktigt, och går på som vanligt.
              Vad är det för sätt egentligen? Vad är det för bemötande?
            </seg>
            <seg xml:id="i-061cf78aff40ecc6-0">
              Vi har ett läge där vi behöver krafttag i skolan. Vi behöver
              göra stora insatser. Vi i Centerpartiet ser några viktiga steg
              som vi måste komma med för att vi ska få en skola där alla kan
              känna att de kan lyckas.
            </seg>
            <seg xml:id="i-29cd5f76e7619e86-0">
              För det första ska vi ha en skola som utgår från kunskap i stället
              för tid. I dag är det mer viktigt med det antal år som eleven
              går i skolan än den kunskap som den får med sig. Eleverna har
              inte baskunskap från grundskolan när de lämnar den och går in
              i gymnasiet som de borde ha. Det är därför vi har den snedvridning
              vi har.
            </seg>
            <seg xml:id="i-93ad79415157d4b3-0">
              För det andra behöver vi en mer elevanpassad skola, som jag har
              varit inne på. Vi ska satsa stort från början och ge elever som
              behöver det extra stöd och hjälp redan från start. Vi vill ha
              en flexibel skolstart och en flexibel skolgång som möter den enskilda
              eleven på den nivå som den befinner sig.
            </seg>
            <seg xml:id="i-100abce83ae9b8f5-0">
              Vi vill ha individuella studieplaner mycket mer utbrett än vad
              regeringen föreslår. De fungerar som ett samspel mellan skolan,
              föräldrarna och eleven. Vi behöver tydliga uppföljningar som görs
              så att vi vet vad som ska sättas in för varje elev.
            </seg>
            <seg xml:id="i-d778ff6fb4942dfe-0">
              Vi behöver också tydliga insatser för de elever som kommer till
              Sverige och vår skola mitt under grundskoletiden. Satsningar på
              svenska språket ska göras. Samtidigt måste det finnas en större
              möjlighet än i dag att kunna läsa till exempel historia eller
              matematik på sitt hemspråk.
            </seg>
            <seg xml:id="i-0a75646ce0323958-0">
              För det tredje behöver vi en bättre arbetsmiljö i skolan. Mår
              du bra har du också självklart mycket lättare att lära dig. Det
              behövs fler skolsköterskor och fler kuratorer. Vi behöver vuxna
              som vågar se och ta tag i situationen när det händer. Vi satsar
              100 miljoner på ett program för att utveckla elevers fysiska och
              psykiska hälsa.
            </seg>
            <seg xml:id="i-caccd3c7d02ee771-0">
              Utöver dessa steg satsar vi på och har föreslagit en läs-skriv-matematik-insats
              på 1,2 miljarder. Det ska sättas in under elevernas första år
              så att de lär sig att läsa och skriva och räkna de första åren
              på grundskolan i stället för de sista.
            </seg>
            <seg xml:id="i-481ca6f07602e23c-0">
              Dessa insatser kommer att stärka och förbättra elevernas möjligheter
              rejält. Därmed minskar vi också kunskapssegregeringen.
            </seg>
            <seg xml:id="i-e3b27dc9575e43fe-0">
              Herr talman! I stället för en gymnasieskola som ger alla en ärlig
              chans har vi fått en skola som stänger dörrar för många. Den stänger
              dörrar till jobbet och det livslånga lärandet. Det kan vi tydligt
              se när vi vet att ungefär en fjärdedel lämnar gymnasieskolan utan
              slutbetyg.
            </seg>
            <seg xml:id="i-eeefe8aa6e988698-0">
              Det individuella programmet har på vissa håll nu till och med
              blivit det största programmet. För ett par år sedan förfasade
              sig både vi och skolministern över att det var det tredje näst
              största och det näst största programmet. Då skulle verkliga krafttag
              tas för att vi skulle se att eleverna som kom från grundskolan
              skulle få en bättre start och kunskap med sig in i gymnasiet.
            </seg>
            <seg xml:id="i-e818d607407df3f1-0">
              Trots att det numera är det största programmet på vissa håll
              har vi en lamslagning. Vilka signaler ger det? Det ger signalen
              till grundskoleeleverna att vi har en skola där det är lättare
              att misslyckas än att lyckas. De signalerna kan inte vi och svenska
              ministrarna för skolan ge till våra grundskoleelever.
            </seg>
            <seg xml:id="i-fbf1080d02bb18b8-0">
              Att alla ska kunna lyckas är en viktig del i vår syn på gymnasieskolan.
              Vi har också föreslagit tre inriktningar, tre valbara vägar, för
              ett nytt gymnasium. Det är ett högskoleförberedande program, ett
              yrkesförberedande program och en modern lärlingsutbildning. Alla
              de tre vägarna ska värderas högt samtidigt som det stärker chansen
              för eleverna till ett verkligt livslångt lärande.
            </seg>
            <seg xml:id="i-95d945f0e9d80da8-0">
              Herr talman! Vi kan inte fortsättningsvis ha en skola som tidigt
              sorterar ut elever och människor och som segregerar barn som den
              gör i dag. Skolan är till för att ge eleverna en bra start och
              en rättvis chans i livet. Vårt mål är en skola där alla känner
              att de från början kan lyckas. Vi vill förebygga och ge möjligheter.
              Vi vill inte laga och lappa i efterhand.
            </seg>
            <seg xml:id="i-aba35ab0bdcba3ef-0">
              Herr talman! Jag står bakom våra yrkanden, men här och nu vill
              jag yrka bifall till reservation 6 under punkt 4.
            </seg>
          </u>
          <note type="speaker" xml:id="i-2274399fb6a02844-0">
            Anf. 200 AGNETA LUNDBERG (s):
          </note>
          <u who="agneta_lundberg_db6a2e" next="cont" xml:id="i-7a08be3d1ffbd173-0"/>
          <note xml:id="i-9937f82269d3f2be-0">
            Herr talman! Jag ska börja med att yrka bifall till utskottets
            förslag i betänkande UbU1 och avslag på motionerna.
          </note>
          <u who="agneta_lundberg_db6a2e" prev="cont" xml:id="i-30bcf0ee8fe0f8ab-0">
            <seg xml:id="i-4873e7229b197321-0">
              Jag ska beröra ett antal frågor som behandlas inom avsnittet
              Barnomsorg, skola och vuxenutbildning. Läsåret 2004/05 gick totalt
              347 713 elever i gymnasieskolan, vilket är en ökning från läsåret
              innan med 4 %. Elevantalet kommer att fortsätta att öka under
              de närmaste åren på grund av större elevkullar.
            </seg>
            <seg xml:id="i-eeca3a945989eb87-0">
              Denna problematik brottas många kommuner med i dag. Att antalet
              barn i grundskolan minskar och antalet elever i gymnasieskolan
              ökar kräver en hel del förändringar vad gäller eventuell omfördelning
              av resurserna från grundskolan till gymnasieskolan, översyn av
              gymnasieorganisationen och möjligheter att få behöriga lärare
              till gymnasieskolan.
            </seg>
            <seg xml:id="i-0c9d60903a597ff4-0">
              Jag vet att många kommuner har arbetat långsiktigt utifrån organisationsöversyn
              och sett till att också vidareutbilda sin personal. Men det ser
              inte likadant ut i alla kommuner. Vi har vid ett antal tillfällen,
              även i dag, diskuterat i denna kammare utifrån vår oro över att
              det antal elever som inte är behöriga till ett nationellt program
              i gymnasieskolan ökar. Nu kan vi i alla fall konstatera att antalet
              elever på de individuella programmen i gymnasieskolan har varit
              konstant de senaste åren. Det innebär på inget sätt att vi är
              nöjda. Målet måste självklart vara att andelen som går på ett
              nationellt program ska öka avsevärt och att de elever som går
              in i ett individuellt program efter ett år återfinns i ett nationellt
              program.
            </seg>
            <seg xml:id="i-a5266012e521c203-0">
              De senaste åren har andelen elever som på hösten i årskurs 1
              gick på ett individuellt program och senare återfanns på ett annat
              program varit 30 %. Det är alldeles för lågt. Att radikalt förändra
              möjligheterna för elever som inte är behöriga till ett nationellt
              program är en stor utmaning för den enskilde men inte minst för
              kommunerna. Det gäller att skapa de rätta förutsättningarna för
              de här eleverna och att de ska få en reell chans. Regeringen har
              oroats av dessa elever och har därför beslutat att den 1 juli
              2006 fördela 225 miljoner kronor till kommunerna för att underlätta
              att också kunna ge de här eleverna möjlighet att bedriva studier
              på heltid.
            </seg>
            <seg xml:id="i-fcd1908ee17335f2-0">
              Den 1 januari 2007 höjs kommunernas anslag med 450 miljoner på
              årsbasis. Min förhoppning är att det blir en bättre insats från
              grundskolan, som har tillförts personalförstärkningsresurser.
              Även förskolan har tillförts resurser. En resursförstärkning tillförs
              också gymnasieskolan. Min förhoppning är att det ska göra skillnad
              så att vi snart kan se en positiv utveckling vad gäller elevernas
              framgång i studierna. Men om en förändring ska ske räcker det
              inte med resursförstärkningar. Det måste till ett varierat upplägg
              vad gäller utbildningarna som också måste utgå från varje enskild
              elev. Utskottet understryker i betänkandet att det är angeläget
              att kommunerna så långt som möjligt erbjuder elever programinriktade
              individuella program, det så kallade Priv.
            </seg>
            <seg xml:id="i-689c0369714b4474-0">
              Staten har en målsättning om att 50 % av en årskull ska gå till
              högskolan. Det är en bra målsättning. När det gäller kvinnorna
              har vi nått målet med råge. Vår stora utmaning nu är att skapa
              ett brett utbud av eftergymnasiala yrkesutbildningar som ett alternativ
              till högskoleutbildningar. Det är av yttersta vikt att det finns
              ett brett utbud av eftergymnasiala yrkesutbildningar att välja
              mellan för att dessa ungdomar ska kunna höja sin kompetens då
              behovet av kvalificerad yrkeskompetens är stort och kommer att
              öka.
            </seg>
            <seg xml:id="i-dc79646af3b5e973-0">
              Kvalificerad yrkesutbildning, KY, är en mycket lyckosam satsning.
              KY består, i november 2005, av 600 olika utbildningar, 16 500
              platser per år. Den omfattar 22 000 studenter. Statsbidraget är
              1 miljard kronor. I princip är alla branscher representerade,
              och nästan alla län har kvalificerad yrkesutbildning. Genomsnittsåldern
              för en KY-student är 28 år. Majoriteten har inte studerat på högskola,
              och det är lika många män som kvinnor som studerar. Efter avslutad
              utbildning har 70 % anställning eller eget företag. 8 % går vidare
              till högskolestudier. De senaste fem åren har i genomsnitt åtta
              av tio fått jobb efter utbildningen. Det är angeläget att man
              utvecklar kvalitetssäkring av KY då det är garantin för att både
              de studerande och arbetslivet ska efterfråga utbildningarna.
            </seg>
            <seg xml:id="i-0371b2c62ddbb08e-0">
              Ett mycket positivt inslag när det gäller KY är att en tredjedel
              av utbildningen är lärande i arbete, LIA. Ett krav för att man
              ska komma ifråga när man söker en kvalificerad yrkesutbildning
              är att det finns en fungerande ledningsgrupp med en majoritet
              av arbetslivets företrädare. KY-styrelsen har speciellt poängterat
              att det ska vara en aktiv ledningsgrupp, inte bara namn på ett
              papper. Denna nära koppling till arbetslivet är en av orsakerna
              till att utbildningen har rönt sådant intresse och lett till att
              många fått arbete efter avslutad utbildning och också till att
              man har nått bra kvalitet. Min förhoppning är att vi ska kunna
              utveckla de eftergymnasiala utbildningarna, öka utbudet och därmed
              också kunnat möta arbetslivets och de studerandes krav.
            </seg>
          </u>
          <note type="speaker" xml:id="i-c87029240ed3c545-0">
            Anf. 201 MIKAELA VALTERSSON (mp):
          </note>
          <u who="mikaela_valtersson_079a93" xml:id="i-11064b97f4ea1dea-0">
            <seg xml:id="i-b0e03d457606cdc2-0">
              Herr talman! Eftersom upplägget för dagens debatt ser ut som
              det gör och inte riktigt är anpassat efter mindre partier, som
              bara har möjlighet att ha en person med i debatten, får jag avstå
              från att debattera högskolan i dag. Jag kommer att koncentrera
              mig på grundskola och gymnasium. Men vi återkommer ju snart till
              högskolefrågorna igen, efter julen.
            </seg>
            <seg xml:id="i-cc868c5a76d39d51-0">
              Det förslag till budget som vi nu debatterar innehåller ett flertal
              viktiga satsningar. Statsbidraget till personalförstärkningar
              höjs till 2 miljarder kronor. Genom detta stöd förbättras förutsättningarna
              att öka personaltätheten, minska barngruppernas storlek och öka
              kvaliteten i förskolan. Vi tycker också från Miljöpartiet att
              det är mycket bra att bidraget till den kvalificerade yrkesutbildningen
              förstärks med ytterligare 120 miljoner och därmed kan byggas ut
              med 1 000 platser. De ca 400 olika kvalificerade yrkesutbildningarna
              har en viktig roll att fylla för en mångfald av olika utbildningsvarianter
              med nära koppling till näringsliv och arbetsgivare.
            </seg>
            <seg xml:id="i-8dd2b66ace9c39ef-0">
              Herr talman! Mycket är bra i skolan i Sverige. När man reser
              runt på olika skolor, kommunala såväl som fristående, ser man
              många goda exempel på entusiastiska lärare, bra pedagogik och
              metoder som utvecklar skolan. Men det behövs också förbättringar.
              Vi vill från Miljöpartiets sida ha en ökad lokal frihet kombinerat
              med en skärpt tillsyn och större möjligheter till sanktioner för
              att komma till rätta med skolor som brister i sin verksamhet.
            </seg>
            <seg xml:id="i-1dc1a9e31adfc98f-0">
              Vi är oroade för delar av utvecklingen i skolan. Enligt nationella
              och internationella utvärderingar har elevernas kunskaper i matematik,
              läsförståelse och svenska försämrats det senaste decenniet. Bara
              60 % av landets manliga 15-åringar kan läsa på den nivå som är
              önskvärd för att man ska klara sig i vuxenlivet. År 2004 fick
              24 % av alla elever Icke godkänd som slutbetyg i ett eller flera
              ämnen. Alltfler finns på det individuella programmet på gymnasiet,
              ett faktum som i sig visar att den svenska skolan i dag inte kan
              ge alla elever den kunskap de behöver.
            </seg>
            <seg xml:id="i-539a10c1afe9fa94-0">
              För att bryta den här negativa utvecklingen krävs ett antal förändringar.
              Jag tror, herr talman, att det krävs väsentligt ökad individualisering
              där varje elev blir sedd och får utvecklas och lära utifrån sina
              egna förutsättningar och behov. För att kunna se och lyfta varje
              individ krävs en större pedagogisk mångfald och lokal frihet att
              utforma arbetet på det sätt som passar just en viss skola och
              just vissa elever. Då kan skolan i stället fokusera på kunskaper
              och hitta kreativa sätt att utveckla undervisningen. Vi bör ha
              ett system som så långt det är möjligt är huvudmannaneutralt med
              likartat regelverk och förutsättningar för alla skolor i Sverige.
            </seg>
            <seg xml:id="i-d1b85b7823841ffd-0">
              En viktig del i arbetet för att skapa större fokus på kunskapsuppdraget
              och att alla barn ska nå målen är att avskaffa timplanen. Skolorna
              måste få större utrymme att lägga upp undervisningen så att den
              passar elevernas verkliga behov. Sveriges elever är inte en homogen
              grupp. Elevkåren består av individer med olika talanger och olika
              problem. Det omfattande försök utan timplan som pågått i flera
              år i 900 skolor visar på bra resultat. Timplandelegationen föreslår
              ju nu i sin slutrapport att timplanen ska försvinna helt. Man
              menar att den inte hör hemma i dagens mål- och resultatstyrda
              skola. Det är precis det som vi alla måste fråga oss: Vilken typ
              av styrning vill vi ha av dagens skola?
            </seg>
            <seg xml:id="i-1751158e1b14a503-0">
              Effekterna av försöksverksamheten har varit att målen i högre
              grad har satts i centrum i arbetet i försöksskolorna. Elevernas
              föräldrar är mer nöjda, mer informerade och känner sig mer delaktiga
              i sina barns studier och studieutveckling. Eleverna har också
              fått mer ansvar och inflytande under försöket. De kan i högre
              grad än tidigare påverka sitt eget arbete. Detta individualiserade
              arbetssätt har gjort att elever i behov av särskilt stöd uppmärksammats
              mer och fått stöd utifrån sina individuella behov. Lärarnas tillfredsställelse
              med arbetet har också ökat och är högre i försöksskolorna än i
              övriga grundskolor. Betygen har utvecklats mer positivt i försöksskolorna
              än i övriga skolor, och då särskilt för pojkar och elever med
              utländsk bakgrund. Dessa budskap och resultat bör leda till eftertanke
              för oss alla i denna kammare.
            </seg>
            <seg xml:id="i-14c064b954a925bb-0">
              Fler elever måste ges möjligheter att nå kunskapsmålen. Vi måste
              öka elevernas rätt till åtgärder som hjälp att nå målen. Därför
              anser vi att man bör ge elever och föräldrar möjlighet att överklaga
              åtgärdsprogram.
            </seg>
            <seg xml:id="i-7289c5418159d5de-0">
              När en elev riskerar att inte nå målen och få godkänt i ett ämne
              i skolan är skolan redan i dag skyldig att upprätta åtgärdsprogram
              så att eleven ska kunna nå godkänt. I dag finns det dessvärre
              tecken på att inte alla får denna rättighet tillgodosedd eller
              att åtgärdsprogrammen, i den mån man får dem, har alldeles för
              undermålig kvalitet. De som har rätt till åtgärdsprogram är de
              allra svagaste och mest utsatta eleverna. Deras chanser att nå
              kunskapsmålen måste stärkas genom möjlighet att överklaga både
              beslut och uteblivet beslut om åtgärdsplan.
            </seg>
            <seg xml:id="i-754ab2b63cf793d4-0">
              Det behöver också införas en möjlighet för Skolverket att utdöma
              vite, så att de skolor som inte följer de regler och lagar som
              finns får sanktioner för det och en press på sig att klara sitt
              uppdrag. Det är inte rimligt att man i dag kan utdöma vite för
              att ventilationen på en skola är för dålig men inte om skolan
              brister i sitt huvuduppdrag.
            </seg>
            <seg xml:id="i-bce6e49d5d40a313-0">
              Jag vill slutligen ta upp ett annat stort problem i svensk skola.
              Det är stora skillnader i dag i studieresultat i den svenska skolan
              mellan pojkar och flickor. Flickor som grupp har väsentligt bättre
              resultat än pojkar som grupp. Könsskillnaderna i betygen i de
              olika ämnena visar en viss variation, men flickorna har bättre
              betyg i samtliga ämnen med ett enda undantag, nämligen idrott
              och hälsa.
            </seg>
            <seg xml:id="i-37bd01d09f68bb80-0">
              Pojkarnas genomsnittliga betyg är väsentligt lägre än flickornas
              i grundskolan. En betydligt större andel bland pojkarna når inte
              betyget Godkänd i alla ämnen. Det finns också bland pojkar en
              större andel som inte nått betyget Godkänd i något av ämnena svenska,
              engelska eller matematik.
            </seg>
            <seg xml:id="i-18f1854c74831e63-0">
              Även om man i stället tittar på de nationella proven är det betydligt
              fler flickor än pojkar som visar bra resultat. Flickor nådde målen
              i större utsträckning än pojkar, alltså i nästan alla ämnen.
            </seg>
            <seg xml:id="i-50077108a43a5ac5-0">
              Av de elever som fick slutbetyg från gymnasiet läsåret 2002/03
              och därmed högskolebehörighet fanns 87 % pojkar och 92 % flickor.
              I samtliga gymnasieprogram hade flickorna högre genomsnittligt
              slutbetyg. 15 % av männen och 21 % av kvinnorna går direkt till
              högskolan efter gymnasiet.
            </seg>
            <seg xml:id="i-2c994d6b10077e0e-0">
              Detta är många siffror, men de är viktiga, och de ger oss en
              bild som visar att det är på samma sätt genom hela skolsystemet.
              Från år 1 i skolan till högskolan finns dessa skillnader.
            </seg>
            <seg xml:id="i-a99117658ac3dd5b-0">
              När man ser att tjejerna i skolan i dag med råge bräcker killarna
              i utbildningsresultat kan man undra vad detta beror på och om
              vi har anpassat skolan mer efter flickor som grupp. Ligger det
              inte ett ansvar på samhället att anpassa skolan efter alla elever
              och ge alla möjlighet att nå målen? Vad kommer detta att innebära
              efter skolan för de pojkar som genom skolgången lyckas sämre och
              när de växer upp till män? Vad innebär det för deras självbild
              och deras möjligheter i livet?
            </seg>
            <seg xml:id="i-6c422ed3a1065d2d-0">
              Det är inte acceptabelt att en så stor grupp går igenom hela
              skoltiden med konstant sämre resultat. Skolan måste anpassa sig
              bättre efter både flickor och pojkar.
            </seg>
          </u>
          <note xml:id="i-1646e1bd605c8a48-0">
            Jag yrkar bifall till utskottets förslag.
          </note>
          <note type="speaker" xml:id="i-46ec47c4501a0323-0">
            Anf. 202 STEN TOLGFORS (m) replik:
          </note>
          <u who="sten_tolgfors_b0487c" next="cont" xml:id="i-3f734b828f79c1f9-1">
            <seg xml:id="i-ff9e7d892524cf22-0">
              Herr talman! Först vill jag gratulera på bemärkelsedagen. Jag
              hade inte möjlighet att vara med på din mottagning.
            </seg>
          </u>
          <note xml:id="i-4d2915271b1d5a50-0">
            (TALMANNEN: Tack.)
          </note>
          <u who="sten_tolgfors_b0487c" prev="cont" xml:id="i-4f3a92dbb3450db1-1">
            <seg xml:id="i-ef35c5389279c818-0">
              Det var mycket i det som Mikaela Valtersson sade som var klokt,
              särskilt vad gällde synen på friskolors rättssäkerhet och frihet
              och kommunala skolors frihet. Men jag vill be Mikaela Valtersson,
              som förhandlar med regeringen om en ny skollag, att förhålla sig
              till ett citat i Helsingborgs Dagblad den 12 juni 2005:
            </seg>
            <seg xml:id="i-6118e57d78d8ecb9-0">
              Baylan är tydlig med att regeringen inte kommer att gå med på
              ökad frihet för friskolor och inte heller för den kommunala skolan.
            </seg>
            <seg xml:id="i-3f032e4d967e2150-0">
              Vidare stod: Deras förslag skulle leda till en flumskola.
            </seg>
            <seg xml:id="i-5e7de2101e065e9f-0">
              Det är upp till bevis för Miljöpartiet i dessa frågor. Vi har
              i riksdagen under de senaste åren haft en vilande majoritet för
              att göra de förändringar som Mikaela Valtersson precis talade
              om i talarstolen. Men Miljöpartiet har valt att så att säga inte
              utlösa den majoriteten utan i stället i avvaktan på skollagsförhandlingarna
              skriva särskilda yttranden på en lång rad olika punkter vad gäller
              friskolor och kommunala skolors frihet. Därför blir det intressant
              att just i dag höra Mikaela förhålla sig till vad som uppenbarligen
              är regeringens deklarerade inställning när man blankt avfärdar
              de saker som Valtersson talade om i talarstolen.
            </seg>
          </u>
          <note type="speaker" xml:id="i-13b29486df54c641-0">
            Anf. 203 MIKAELA VALTERSSON (mp) replik:
          </note>
          <u who="mikaela_valtersson_079a93" xml:id="i-11064b97f4ea1dea-1">
            <seg xml:id="i-27c23825290a084c-0">
              Herr talman! Jag antar, även om du inte sade det, att citatet
              var från skolminister Ibrahim Baylan.
            </seg>
            <seg xml:id="i-b981ebc0928e129e-0">
              Först och främst ska jag säga att den bild som Sten Tolgfors
              ger om hur det har varit under den här mandatperioden inte riktigt
              stämmer. Vi har i ett flertal frågor, inte minst friskolefrågor,
              skapat en majoritet tillsammans med Moderaterna, Centern, Folkpartiet
              och Kristdemokraterna, och med en rösts övervikt stått upp för
              den friskolereform som vi har och försvarat den och hindrat inskränkningar,
              till exempel kommunalt veto, i den. Vi har aldrig någonsin röstat
              mot något sådant utan röstat för en fortsatt friskolereform och
              en verklighet som ger alla skolor lika möjligheter.
            </seg>
            <seg xml:id="i-614bf45d1a9ecb91-0">
              Under det senaste halvåret, när vi har suttit i förhandlingar,
              har vi däremot avstått från att rösta i några enskilda frågor
              därför att det är en ganska orimlig ordning om man skulle driva
              igenom förslag samtidigt som vi för en diskussion och de ännu
              inte är färdiga. Det är ingen konstig ordning alls. De olika politiska
              förslagen kommer att komma upp till kammarens behandling så småningom.
            </seg>
          </u>
          <note type="speaker" xml:id="i-85af9e540513dc2e-0">
            Anf. 204 STEN TOLGFORS (m) replik:
          </note>
          <u who="sten_tolgfors_b0487c" xml:id="i-b3744bad897be112-0">
            <seg xml:id="i-e34d4023acd7a48a-0">
              Herr talman! Det är korrekt att det finns exempel på bådeoch.
              Men det finns framför allt exempel där Miljöpartiet har valt att
              hänvisa till skollagsförhandlingar jag kan förstå det i den delen
              för att inte utlösa den vilande majoritet för en ny skolpolitik
              som faktiskt finns representerad här i kammaren. Då blir det ändå
              intressant att höra Mikaela Valtersson förhålla sig till detta.
              Är hon beredd att gå emot Miljöpartiets politik och följa Baylans
              linje? Det är riktigt att det var ett citat av Baylan där han
              helt avfärdar möjligheten att stärka friskolors frihet och rättssäkerhet
              och friheten för de kommunala skolorna. Han kallar detta för flumskolan
              och avfärdar de idéer som Valtersson redovisade alldeles nyss
              i talarstolen. Är man beredd att ge upp sin egen trovärdighet
              för att göra upp med regeringen och värna regeringsunderlaget?
              Eller är man tvärtom beredd att fullfölja sin egen linje och då
              ta till sig att det finns en vilande majoritet för någonting annat?
            </seg>
            <seg xml:id="i-0db833c18a742e0b-0">
              Svensk skola behöver inte återregleras och falla tillbaka i centralstyrning.
              Det finns en majoritet för någonting annat.
            </seg>
            <seg xml:id="i-37776ba6e5ef8dfd-0">
              Det är en trovärdighetsfråga för Miljöpartiet att stå upp för
              detta, eftersom det finns ett alternativ här i riksdagen redan
              nu.
            </seg>
          </u>
          <note type="speaker" xml:id="i-56a16396f469e885-0">
            Anf. 205 MIKAELA VALTERSSON (mp) replik:
          </note>
          <u who="mikaela_valtersson_079a93" xml:id="i-11064b97f4ea1dea-2">
            <seg xml:id="i-891893fa05fdd666-0">
              Herr talman! Jag håller med om att vi absolut inte ska gå tillbaka
              till någon centralstyrd skola. Jag tror att både jag och Miljöpartiet
              under det här senaste året har varit relativt tydliga i var vi
              står i den frågan utåt.
            </seg>
            <seg xml:id="i-a8e4f321c41e5e2e-0">
              Vi kommer självklart inte att i den här propositionen eller i
              någon annan gå med på någonting som är helt mot vår politik. Vi
              har inte för vana att göra det, utan vi går med på uppgörelser
              som vi tycker har blivit bra.
            </seg>
            <seg xml:id="i-f25d4c5edd0a6699-0">
              Och den här resan är ännu inte klar. Vi får väl se var vi landar
              och om det kan bli bra. Men vi går aldrig med på någonting som
              är helt mot vår politik. Med det är det inte sagt att man i uppgörelser
              inte gör vissa kompromisser det antar jag att ni också diskuterar
              i era arbetsgrupper när man är flera partier. Men vi kommer inte
              att gå med på någonting som inskränker friskolornas frihet.
            </seg>
          </u>
          <note type="speaker" xml:id="i-f007916593ea75c4-0">
            Anf. 206 MARGARETA PÅLSSON (m):
          </note>
          <u who="margareta_palsson_bd1413" xml:id="i-02116450394b24ae-0">
            <seg xml:id="i-e31cd82a3dc4daea-0">
              Herr talman! Höstens utbildningsdebatt har mest handlat om kvaliteten
              på högskolan och antalet platser där. Det är förvisso viktigt,
              men för mig finns det en fråga som är långt viktigare, nämligen
              hur vi i fortsättningen ska förhindra att så många lämnar grundskolan
              utan nödvändiga kunskaper. Jag syftar på de 25 % som lämnar årskurs
              9 utan att få godkända betyg eller de 10 % som inte får gymnasiebehörighet.
              Vad har gått snett för dem och varför?
            </seg>
            <seg xml:id="i-c24eb58c26d61857-0">
              Den svenska grundskolan är ingen elitskola, utan det är en skola
              där praktiskt taget alla skulle kunna nå målen. Så var tanken
              på 90-talet när besluten togs. Men när målen nu inte nås måste
              åtgärder vidtas.
            </seg>
            <seg xml:id="i-16291f68e79215e4-0">
              Vi moderater accepterar inte att så många lämnas utanför den
              bildning som behövs i livet, och vi vet att problemen för dem
              som misslyckas ofta börjar tidigt. För en del börjar problemen
              redan när de föds. Tidigare var den svenska skolan bra på att
              kompensera för de socioekonomiska skillnaderna i barnens liv,
              men tyvärr lyckas den sämre och sämre med det. Redan i förskolan
              måste större vikt läggas vid att upptäcka och kompensera brister
              i barnens sociala liv. En händelsefattig, bråkig eller konfliktfylld
              barndom kan leda till dåligt självförtroende och relationsstörningar,
              likväl som en barndom rik på kärlek, ord, musik och meningsfulla
              lekar förbereder barnet på ett rikt liv.
            </seg>
            <seg xml:id="i-42d58d397653a066-0">
              Hjärnforskningen ger starkt stöd åt uppfattningen att vi behöver
              vidareutveckla en vetenskapligt välgrundad pedagogik för små barn.
              David Ingvar, välkänd hjärnforskare, har skrivit om hjärnans engångschans.
              Med det syftar han på åldern tresex år, då människohjärnan kan
              lära sig så bra, så mycket och så snabbt som den aldrig kan vare
              sig tidigare eller senare. I den åldern organiseras hjärnan, och
              nervceller och synapser som tränas förstärks, medan de som inte
              tränas helt enkelt förtvinar och försvinner. Därför kan man aldrig
              senare i livet kompensera den inlärning som missats i förskoleåldern.
            </seg>
            <seg xml:id="i-8932974296944933-0">
              Herr talman! Vi kommer troligtvis att höra Lena Hallengren säga
              att förskolan är bra som den är. Det är den också, på vissa ställen,
              men inte tillräckligt bra på många andra. I alldeles för många
              förskolor domineras verksamheten av den fria leken, och personalen
              har mer som sin uppgift att utöva tillsyn än att fungera som pedagoger.
              De teman som ska genomsyra verksamheten utgår oftare från högtider
              och typ alla hjärtans dag än från barnens erfarenheter. Sagor
              och sånger har sällan koppling till varandra eller till verksamheten
              utan är mer till för att lugna ned barnen eller vaccinera dem
              mot skräpkultur. Förskollärare och barnskötare jobbar i grupp
              utan att tillvarata de olika utbildningarnas kompetenser.
            </seg>
            <seg xml:id="i-872f1ea970d23229-0">
              Är detta en nidbild av den svenska förskolan som vi moderater
              hittat på? Nej, det är uttalad kritik från en lärarutbildare på
              en av våra lärarhögskolor. Kvalitetsskillnaderna mellan olika
              delar av landet och mellan olika förskolor är mycket stora.
            </seg>
            <seg xml:id="i-be7c999f4543d9fa-0">
              I den svenska förskoledebatten ställs ofta leken mot ett systematiskt
              lärande. För mig är det ett konstigt resonemang. Det ena utesluter
              verkligen inte det andra. I grundskolans lägre klasser, med krav
              och fokus på kunskapsinlärning, ägnas inte alla lektioner åt de
              traditionella kunskapsämnena, utan stora delar ägnas åt idrott,
              musik, sång och andra aktiviteter. Både förskollärare och grundskollärare
              är fullt kompetenta att se helheten för barnen, trots blandningen
              av delarna. Själv har jag både som mamma och som lågstadielärare
              ägnat mig åt systematisk inlärning, men inte hela dagarna. Det
              har alltid varvats med andra aktiviteter. Men man måste planera,
              genomföra och utvärdera den pedagogiska insatsen. Ska man bara
              ha en stunds pedagogik när det blir tillfälle över är den stunden
              för det mesta redan försvunnen innan den kommit.
            </seg>
            <seg xml:id="i-2b36e07ee43d2fec-0">
              Herr talman! Vi moderater vill ha den allmänna förskolan för
              fyra- och femåringar utvidgad till att även gälla för treåringar.
              Reformen beräknas kosta ca 600 miljoner kronor, och den är fullt
              finansierad i vår budget. Jämfört med regeringens budget föreslår
              vi 660 miljoner kronor mer. För tiden innan barnen är tre år vill
              vi ha en mycket mer flexibel omsorg. Låt tusen blommor blomma!
              Möjliggör för föräldrar att vara hemma med barnen längre, behåll
              dagbarnvårdare och öppna förskolor, var positiv till trefamiljssystem
              eller låt barnen vara på förskolan! Barn och föräldrar är olika,
              har olika behov och olika möjligheter.
            </seg>
            <seg xml:id="i-214357a1bc8f4a78-0">
              Vi moderater vill ha en generell översyn av förskolans läroplan.
              Vi vill ha tydliga målsättningar. Visserligen finns det i läroplanen
              ett pedagogiskt uppdrag, men den är för vag och innehåller för
              många oklarheter. Den andas mycket av rädsla för lärande och har
              svårt att hitta formerna för lärande på små barns lekfulla villkor.
              Läroplanen blandar barnomsorg och förskola så att ingen riktigt
              vet var det ena börjar och det andra slutar. På alltför många
              skolor har den allmänna förskolan bara blivit en avgiftsfri förskola
              tre timmar om dagen.
            </seg>
            <seg xml:id="i-736eebc9a27bbc83-0">
              Vi moderater vill att alla barn ska ha en individuell utvecklingsplan,
              och för åldrarna trefem ska förskolan vara pedagogiskt planlagd.
              Förskollärare har ansvaret, och deras utbildning måste ses över
              i syfte att dels stärka deras pedagogiska ansvarsområde, dels
              få fram fler förskollärare.
            </seg>
            <seg xml:id="i-1c97442641482ad0-0">
              Dagens förskoleklass övergår i vår vision till att bli det första
              obligatoriska skolåret, och naturligtvis vill vi moderater ha
              en flexibel skolstart. Det är bara länderna runt Östersjön som
              låter barnen leva i sju år innan de börjar skolan. Att i Sverige
              vänta med skolstarten tills barnen bli sju är ingenting som gynnar
              barnen, i synnerhet inte de barn som kommer från hem med lågutbildade
              föräldrar. Forskning visar att barn med särskilda behov gynnas
              av en tidig skolstart. Där man i vår omvärld börjar skolan tidigare
              har man också påvisat goda resultat.
            </seg>
          </u>
          <note type="speaker" xml:id="i-bd11d7c58d0df6de-0">
            Anf. 207 AXEL DARVIK (fp):
          </note>
          <u who="axel_darvik_bc1b0b" xml:id="i-be8e95222fceebdb-0">
            <seg xml:id="i-ac5e1345feecc99c-0">
              Herr talman! En liberal politik för gymnasieskolan har vi utformat
              i Folkpartiet. Det gör vi med den grundläggande inställningen
              att vi tror att det är kunskapen som ger frihet för individen.
              Det är därför som vi sätter kunskapsmålen främst i vår politik.
              För att man ska kunna nå kunskapsmålen i skolan är det nödvändigt
              att det finns en arbetsro och en trygghet i skolan. Det kan kallas
              ordning och reda, disciplin och respekt, men det är egentligen
              samma sak. Det behövs för att man ska kunna nå kunskapsmålen.
            </seg>
            <seg xml:id="i-6d763f11d2573bc0-0">
              Det behövs också en skola som är anpassad till individen med
              en valfrihet som är äkta och som inte ger några fallgropar som
              individen riskerar att falla i. Jag ska återkomma till detta senare.
            </seg>
            <seg xml:id="i-79d76b460b5237a6-0">
              Jag börjar med kunskapsmålen eftersom det är det viktigaste.
              Kunskaper är egentligen som ett granitblock som ligger till bas
              när man sedan bygger upp livet. För många har det här fundamentet
              börjat sprängas som en frostsprängning, mycket på grund av den
              socialdemokratiska istid inom skolpolitiken som vi har gått in
              i. Vi ser att resultaten har försämrats kraftigt i svensk skola.
              Vid en TIMMS-undersökning som kom 2003 mätte man kunskaper i matte
              och NO bland åttondeklassare och sjundeklassare. Det visade sig
              att dagens åttondeklassare inte kan mer än vad sjundeklassare
              kunde vid den förra mätningen 1995. Detta gäller båda ämnena.
              Eleverna i grundskolan har tappat ett helt år. Det är någonting
              som naturligtvis påverkar även gymnasieskolan och dess arbete.
            </seg>
            <seg xml:id="i-3758998cb6a13168-0">
              Den 13 november 2005 kom det ett pressmeddelande från Skolverket.
              Man har intervjuat 1 600 lärare på högskolan. Bland lärarna inom
              områdena teknik, naturvetenskap och humaniora säger två tredjedelar
              att studenternas förkunskaper är sämre i dag än vad de var för
              femtio år sedan. Både före och efter gymnasiet har vi tydliga
              indikationer på att någonting har gått snett, och har gått snett
              under en längre tid.
            </seg>
            <seg xml:id="i-5bff2eddd2db40fd-0">
              Men, herr talman, det är möjligt att få ett mer tempererat klimat
              för eleverna än den istid som nu råder. Då måste vi se till att
              förkunskapskraven verkligen står fast, att vi stärker lärarutbildningen
              och att lärarna får en chans att utveckla sig och förkovra sig
              inom sina ämnen. Det är därför som vi gör en mycket kraftig satsning
              på detta, 1 miljard i vår budget för vidareutbildning av lärare.
              För läraren är ju verkligen det har sagts så många gånger förut
              skolans absolut viktigaste resurs. Läraryrkets status måste höjas
              för att man ska kunna locka fler unga begåvade människor att bli
              lärare. Det måste vara möjligt att göra en karriär inom läraryrket,
              kanske också att bli lektor på gymnasiet så man kan vara en betydelsefull
              länk mellan den aktuella forskningen och det utvecklingsarbete
              som bedrivs i gymnasieskolans institutioner. Det tror jag är jätteviktigt.
            </seg>
            <seg xml:id="i-9f058b2bdec35970-0">
              Det behövs också arbetsro, jag nämnde det. Jag stod framför en
              klass på samhällsvetenskapliga programmet för ett tag sedan. Det
              var i Göteborg och en av stadens mest anrika skolor. Det sägs
              att där går de mest begåvade och motiverade eleverna. När jag
              stod framför klassen kände jag ändå hur irritationen inom mig
              på något sätt gnagde. Läraren var också nervös. Hon sade i det
              ena andetaget: De brukar inte vara så här stökiga. Det brukar
              inte vara så här svårt att få dem att lyssna. I det andra andetaget
              sade hon: Vi har under många år befunnit oss på ett sluttande
              plan där eleverna för varje år blir sämre och sämre. Det tar längre
              och längre tid för dem att komma in i gymnasiets arbete, att visa
              respekt för läraren så att vi får ett bra klimat i klassrummet,
              klarar av att arbeta och gå framåt i den takt som vi vill.
            </seg>
            <seg xml:id="i-b6a11470c0b404b0-0">
              Då blir man naturligtvis lite förundrad, när det är en av Göteborgs
              mest anrika skolor där man säger att man ska ha de mest begåvade
              eleverna. Det är ett tydligt tecken på att detta inte är något
              problem som bara existerar på ett fåtal skolor. Det är spritt
              i skolsystemet i dag.
            </seg>
            <seg xml:id="i-2b505db9f672e21f-0">
              Läraren måste vara ledaren i klassrummet. Eleverna ska också
              visa respekt för lärarna. En del politiker säger att det nu krävs
              satsning på disciplin. Jag är beredd att hålla med. Då måste man
              också se över vilka befogenheter som lärarna har. Anledningen
              till att jag säger det är för att man ska kunna garantera kvaliteten
              för elevernas skull. För är det någonting som man som elev upplever
              som oerhört frustrerande är det när man inte har arbetsro, en
              arbetsmiljö som fungerar, där man kan koncentrera sig på sitt
              arbete och lära sig i skolan. Därför tror jag att det är så viktigt.
            </seg>
            <seg xml:id="i-a921068040af130b-0">
              Det sista området jag tänkte ta upp är valfriheten och anpassningen
              till individen. För ett tag sedan kom utredningen Åtta vägar till
              kunskap . Folkpartiet lämnade utredningen eftersom den brakade
              iväg åt helt fel håll. Det var en mycket hatad produkt, skulle
              jag vilja säga, inom skolans värld. En stor del gick ut på att
              man skulle göra successiva val genom hela gymnasieskolan där man
              gång på gång splittrar upp klasserna och delar in på nya sätt,
              där man ställer eleverna inför ett oändligt antal olika val.
            </seg>
            <seg xml:id="i-c7b8f71aaaa0c7f4-0">
              Vad som nu drivs igenom i den nya gymnasieskolan som träder i
              kraft 2007 är en light -version av utredningen. Tyvärr verkar
              den till stora delar ha samma beska smak som originalet.
            </seg>
            <seg xml:id="i-d1aa1c36b49f3058-0">
              Det vi i Folkpartiet vill ha i stället är en riktig valfrihet
              för individerna, med tydliga program med olika inriktningar, studieförberedande
              program som leder fram till en studentexamen, yrkesförberedande
              program som avslutas med en yrkesexamen och lärlingsprogram som
              avslutas med en lärlingsexamen. Det ska vara möjligt att kunna
              ha en till viss del varierande längd på programmen. Definitivt
              behövs det också olika målsättningar, där målen är tydligt anpassade
              till de program och mål man har för utbildningen och inte som
              i dag där det är samma mål, att alla ska bli högskolebehöriga,
              som gäller. Det tycker vi är feltänkt.
            </seg>
            <seg xml:id="i-f1b133773013a767-0">
              Det kursutformade gymnasiet har inte varit lyckat. Det har inte
              gett eleverna möjlighet att fördjupa sig ordentligt inom ämnena.
              I stället har det blivit upphugget, och eleverna får helt enkelt
              inte chansen att gå på djupet i ämnena. Det vi vill göra med de
              här reformerna är att garantera kvalitet och ge en valfrihet där
              det är möjligt för individen, att faktiskt se till att det blir
              en valfrihet som innebär att man får en större kunskap och valfrihet
              i livet, inte fallgrop efter fallgrop som man riskerar att falla
              i.
            </seg>
            <seg xml:id="i-55f514d82fe31c17-0">
              Jag vill avsluta med några ord av Molière. Han säger: Utan kunskap
              är livet inte mer än skuggan utav döden. Det ställer vi upp på.
            </seg>
          </u>
          <note type="speaker" xml:id="i-f92f1bba107c00cb-0">
            Anf. 208 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-a141fef004c06390-0">
            <seg xml:id="i-e339f459906450de-0">
              Herr talman! I måndags träffade jag som så ofta annars en gymnasieklass
              i Västmanland. Den fråga som var allra vanligast var: Finns det
              någon framtid för mig? Finns det möjlighet till nya kunskaper,
              upptäckter, till en högskoleutbildning av god kvalitet som gör
              att jag klarar mig på den globala arbetsmarknaden? Har jag fått
              rätt kunskaper? Finns jobb, framtid, möjligheter? Där fanns en
              påtaglig längtan efter en bättre framtid, insikten om att det
              är kunskap som är nyckeln till denna Pandoras ask.
            </seg>
            <seg xml:id="i-b8330616e43aab0f-0">
              För oss kristdemokrater är visionen ett kunskapssamhälle där
              ingen hålls tillbaka och ingen lämnas efter. Därför vill Kristdemokraterna
              se en gymnasieskola där fokus sätts på kunskap, ansvar och trygghet.
              Gymnasiet behöver utvecklas och kvaliteten höjas så att fler elever
              når målen och får de kunskaper som krävs för personlig utveckling,
              aktivt deltagande i ett demokratiskt samhällsliv, ett utvecklande
              arbetsliv, vidare studier och ett lärande under hela livet.
            </seg>
            <seg xml:id="i-055eaaf28f02644e-0">
              I dag lämnar var fjärde gymnasieelev skolan utan fullständiga
              betyg. Det är ett resultat av Socialdemokraternas kunskapsmässiga
              likriktning som strider mot tanken att varje individ ska kunna
              nå sin fulla kapacitet. Eleverna ska i deras kunskapssyn stöpas
              i en och samma form likt tennsoldater. Så ska man inte behandla
              människor. I gymnasieskolan behövs två tydliga och likvärdiga
              delar: mer teoretiskt inriktade program och mer yrkesinriktade
              program där lärlingsprogrammet ska vara en del.
            </seg>
            <seg xml:id="i-b1ae2e6710076962-0">
              År 2007 ska den nya gymnasieskola som Socialdemokraterna och
              stödpartierna lagt fast om de vinner valet nästa år börja gälla.
              Det finns inget hopp om att de förändringarna ska leda till det
              bättre, tvärtom.
            </seg>
            <seg xml:id="i-2784ffc985ee18c7-0">
              Utformningen av gymnasieskolan borde i stället ta hänsyn till
              elevers skilda behov och intressen. Det behövs ett paradigmskifte.
              Människan, inte institutionerna, borde stå i centrum. Att följa
              upp den enskildes kunskaper i till exempel fler betygssteg och
              kvalitetssäkrande nationella prov är verktyg för det.
            </seg>
            <seg xml:id="i-8962b004dc0f74df-0">
              Det gemensamma ansvaret mellan familjen, eleven och skolan behöver
              också bli tydligare. Därför vill vi se ansvarskontrakt där det
              klart framgår vilken part som ansvarar för vad i elevens kunskapsmässiga
              och sociala utveckling.
            </seg>
            <seg xml:id="i-c5c3f12547eb361e-0">
              Grunden för allt är dock tryggheten. Det behövs ett levande arbete
              med värderingarna.
            </seg>
            <seg xml:id="i-ca52de30d8cd266a-0">
              Herr talman! Det finns anledning att säga några ord om vuxenutbildningen.
              Kristdemokraterna har under flera år önskat en översyn av vuxenutbildningen
              så att den synnerligen varierande verklighet som det så kallade
              kunskapslyftet lämnade efter sig kan ge plats för en modern och
              flexibel struktur för vuxnas lärande, så att alla, även de som
              haft och har behov av starkt stöd, har chansen att komma igen
              i kunskapssamhället.
            </seg>
            <seg xml:id="i-fe93d77905c2bc5f-0">
              Än så länge har det inte synts till något särskilt engagemang
              på det området från Socialdemokraternas sida. Nu är en proposition
              annonserad, och det återstår att se om det blir de verkliga tag
              som så väl behövs. Hittills har det mest rests frågetecken runt
              det. Regeringen har en hel del att leva upp till också på det
              området.
            </seg>
            <seg xml:id="i-10f84a053e94aa75-0">
              Herr talman! Det är utifrån kunskapens grundläggande roll för
              samhällsutvecklingen, att kunskap är bra och har ett värde i sig,
              som Kristdemokraterna månar om den högre utbildningens kvalitet
              och frihet.
            </seg>
            <seg xml:id="i-08ac7f0026c1338d-0">
              Därför vill vi i vårt budgetförslag för kommande år göra särskilda
              satsningar på kvaliteten i den högre utbildningen. Vi vill se
              en annan inriktning på högskolepolitiken än den nuvarande.
            </seg>
            <seg xml:id="i-4ab8210ae6fbaa19-0">
              Tyvärr är det inte kvalitet som präglat vänsterkartellens högskolepolitik,
              tvärtom.
            </seg>
            <seg xml:id="i-3e7f57cc29bc238a-0">
              Högskolans resurser har urholkats med en fjärdedel sedan Socialdemokraterna
              tillrädde för elva år sedan. Högskoleplatser reduceras till arbetsmarknadspolitik
              och studenter till pinnar på ett papper. I det läget fortsätter
              de ensidiga kvantitativa förslagen att dimpa ner. Tyvärr lär nog
              också en hel del av de platser som regeringen pratar om förbli
              en chimär. Då hjälper det inte att utbildningsministern då och
              då skäller på lärosätena.
            </seg>
            <seg xml:id="i-cf8da544cc22abc8-0">
              Sverige förtjänar bättre än så. Kristdemokraterna vill se kvalitet
              i högskolan, tillgänglig för alla på friare högskolor. Det är
              därför som vi i ett första steg satsar 1,4 miljarder på kvaliteten
              de kommande tre åren. Vi anslår också 80 miljoner kronor som en
              riktad satsning för att öka andelen disputerade lärare. Undervisningen
              i grundutbildningen måste räddas, värnas och utvecklas. Vi vill
              se en garanterad undervisningstid som bör framgå av varje kursplan
              så att studenterna vet vad de får.
            </seg>
            <seg xml:id="i-bec1fbd50649ea6f-0">
              Hit hör inte minst lärarutbildningen. Det är ett gemensamt ansvar
              för flera olika sektorer att höja kvaliteten i lärarutbildningen
              och öka lärares status så att fler vill bli och förbli lärare
              i ett bra yrke med utvecklingsmöjligheter.
            </seg>
            <seg xml:id="i-a7902b6b5834c03c-0">
              Det finns hos Socialdemokraterna en tradition att missgynna högskolor
              som står utanför statens hägn. Det gäller inte minst höstens budgetförslag,
              där enskilda högskolor missgynnas. Kristdemokraterna anser att
              det måste finnas likvärdiga möjligheter på lärosäten oavsett huvudmannaskap.
              Det är kvaliteten som ska råda. Likaså bör fler högskolor drivas
              i friare form.
            </seg>
            <seg xml:id="i-b44d9fecddddeab6-0">
              Det handlar även om att låta alla typer av kunskap få plats.
              Det finns ju ingen kunskap som är mer eller mindre fin. Ändå har
              yrkeskunskapen varit satt på undantag i gymnasieskolan, i de vuxnas
              lärande och i högskolan.
            </seg>
            <seg xml:id="i-5407a6dd1ab4ebae-0">
              Yrkeskunskapens låga status gör att människor inte får plats
              och undergräver också långsiktigt vårt lands välfärd. Bristen
              på lämplig arbetskraft är redan det största tillväxthindret för
              15 % av de svenska företagen. Det vill vi kristdemokrater ändra
              på och lyfta fram yrkeskunskapen, ge den en egen status och låta
              den löpa som en egen vit tråd genom hela utbildningsväsendet.
              Vi vill se en ny form av lärlingsprogram i gymnasiet och en yrkeshögskola.
            </seg>
            <seg xml:id="i-4ac7e54fee31b21c-0">
              Vårt grannland Finland till exempel uppmuntrar och tar till vara
              praktiska färdigheter och har redan ett framgångsrikt yrkeshögskolesystem.
              Där finns 29 yrkeshögskolor med sammanlagt 130 000 studerande
              i en examensinriktad utbildning av hög kvalitet. Sverige har å
              sin sida bara 12 500 platser i kvalificerad yrkesutbildning. De
              finländska utbildningarna omfattar studier på mellan 3 ½ och 4
              ½ år. Mångsidiga kontakter med arbetslivet ger jobb för den som
              avlagt en yrkeshögskoleexamen.
            </seg>
            <seg xml:id="i-6093738c76f4e356-0">
              Den finska modellen med en yrkeshögskola är väl värd att titta
              på. Kristdemokraterna avsätter också medel för att utveckla en
              svensk yrkeshögskola.
            </seg>
            <seg xml:id="i-8fa73a71aca19a61-0">
              Herr talman! En gymnasieskola med kunskap, ansvar och trygghet,
              en modern och flexibel vuxenutbildning med plats för yrkeskunskap,
              en högre utbildning med kvalitet i stället för kvantitet, bildning
              i stället för korvstoppning, frihet i stället för toppstyrning
              och mångfald i stället för fixering vid begränsad kunskap är steg
              på vägen i byggandet av ett kunskapssamhälle där ingen hålls tillbaka,
              och där ingen någonsin lämnas efter.
            </seg>
            <seg xml:id="i-377bedd4493e848d-0">
              Givetvis står jag bakom Kristdemokraternas samtliga reservationer
              i betänkandet, men för tids vinnande yrkar jag bifall endast till
              reservation nr 28.
            </seg>
          </u>
          <note type="speaker" xml:id="i-d443e49f70d6bb25-0">
            Anf. 209 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-a8c06ffdf6cc0e72-1">
            <seg xml:id="i-259d29b411796d9b-0">
              Herr talman! Jag har en mycket kort fråga till Kristdemokraternas
              representant.
            </seg>
            <seg xml:id="i-9c67621e29843b17-0">
              Du pratar om vuxenutbildning. Jag skulle vilja veta hur Kristdemokraterna
              som ska ingå i den högerledda blå alliansen ska klara av vuxenutbildningen
              tillsammans med två partier som faktiskt vill skrota den.
            </seg>
          </u>
          <note type="speaker" xml:id="i-d603efafa5a11cd6-0">
            Anf. 210 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-a141fef004c06390-1">
            <seg xml:id="i-7b3ef773861e107e-0">
              Herr talman! Det är naturligtvis frestande att fundera över vilka
              erfarenheter av samarbete som Lennart Gustavsson har när han talar
              om att ingå i en ledd koalition.
            </seg>
            <seg xml:id="i-ad5a07cc7aceec68-0">
              Kristdemokraterna ingår i Allians för Sverige som består av fyra
              partier som samverkar. Vi har en gemensam syn på att det är viktigt
              med kunskap för alla i vårt samhälle. Vi vill skapa ett samhälle
              där det är möjligt att lära. Vi har också enats om en gemensam
              grundsyn om att utveckla yrkesutbildning till exempel. Vi kristdemokrater
              har en hel del förslag när det gäller yrkeshögskola till exempel,
              som jag var inne på i mitt anförande.
            </seg>
            <seg xml:id="i-65b4ab220eb1da12-0">
              Lennart Gustavsson behöver nog inte vara särskilt bekymrad. Också
              på den punkten kommer vi i Allians för Sverige att fortsätta våra
              samtal. Vi kommer säkert att kunna presentera förslag som innebär
              en mer modern och flexibel struktur för vuxenutbildningen än den
              som Vänsterpartiet i sin roll som stödparti till den nuvarande
              röda regeringen har kunnat bidra till.
            </seg>
            <seg xml:id="i-c9802c606757f5e9-0">
              Skillnaden är att vi under de gångna åren har sett att det som
              saknas är en flexibel, modern, bra struktur för vuxenutbildning
              administrerat av en regering som Lennart Gustavsson och hans parti
              stöder. Det är skillnad mellan det scenariot och ett scenario
              där vi är fyra partier som samverkar om att få en bra vuxenutbildning.
            </seg>
          </u>
          <note type="speaker" xml:id="i-a0f8357fca7a3479-0">
            Anf. 211 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-a8c06ffdf6cc0e72-2">
            <seg xml:id="i-1732292947ec8e4b-0">
              Herr talman! Jag tycker att man kan avkräva även kristdemokrater
              någon form av ärlighet när man diskuterar olika förslag.
            </seg>
            <seg xml:id="i-f5675e370f3e9eb2-0">
              Vi redovisar ett samlat förslag i en budget. Där finns saker
              som kan vara bättre eller sämre. Ett rimligt krav vore väl att
              ni från den blå högeralliansen kunde visa upp ett samlat förslag
              till exempel på vuxenutbildningens område som vi kunde diskutera.
            </seg>
            <seg xml:id="i-b34ac074c2e08011-0">
              Ni visar upp förslag som spretar åt alla håll. Känner ni inget
              ansvar för att visa upp en tydlighet?
            </seg>
          </u>
          <note type="speaker" xml:id="i-256c71d7ed3e169b-0">
            Anf. 212 TORSTEN LINDSTRÖM (kd) replik:
          </note>
          <u who="torsten_lindstrom_a7e218" next="cont" xml:id="i-c5505bde3982f357-0">
            <seg xml:id="i-38c42db5bf06a27c-0">
              Herr talman! Det är återigen frestande att påpeka att i den illröda
              mörkröda med gröna inslag vänsterkartell där Lennart Gustavsson
              ingår finns det inte någon gemensam strategi för vuxenutbildning.
              I så fall hade vi säkert redan fått den på riksdagens bord.
            </seg>
            <seg xml:id="i-5cea0e96eaf55d75-0">
              Det är förvisso en proposition aviserad från regeringen. Vi får
              se vad den innehåller och om ni orkar komma med förslag som skulle
              kunna leda fram till en modern och flexibel vuxenutbildning.
            </seg>
            <seg xml:id="i-97fc0ecb517f3e56-0">
              Den röda kartellen har inte presterat något framåtsyftande nytänkande
              på det här området. Det borde även Lennart Gustavsson kunna medge.
              Sedan Kunskapslyftet har mycket lite, om ens något, hänt.
            </seg>
            <seg xml:id="i-f5773a98f730dce2-0">
              Det finns en skillnad mellan den röda kartellen, som har haft
              möjlighet att komma med förslagen och inte gjort det, och oss
              i alliansen som har för avsikt att tillsammans leverera de förslag
              som behövs för att få en modern och flexibel vuxenutbildning.
            </seg>
          </u>
          <note xml:id="i-1774100d09c334f6-0">
            Anf. 213 BIRGITTA SELLÉN (c):
          </note>
          <u who="torsten_lindstrom_a7e218" prev="cont" xml:id="i-67ed232496b5db20-0">
            <seg xml:id="i-a337875a801476a4-0">
              Herr talman! Jag ska inte yrka på något annat än vad Sofia Larsen
              gjorde, så talmannen behöver inte koncentrera sig på den uppgiften.
            </seg>
            <seg xml:id="i-dfcc9f208a7b919b-0">
              Min uppgift i dag är att tala om förskola och vuxenutbildning.
              Vår dröm för utbildning bottnar i tanken om det livslånga lärandet
              som börjar i förskolan och sedan fortsätter hela livet. Drömmen
              handlar också om att eleven ska må bra både fysiskt och psykiskt
              för att kunna tillgodogöra sig kunskaper och erfarenheter. För
              att det ska bli verklighet behöver eleverna få en lugn och trygg
              arbetsmiljö. Det är då viktigt att det finns tillräckligt med
              personal som kan ta hand om de stora barngrupperna.
            </seg>
            <seg xml:id="i-dccd77ae9ffbd9c1-0">
              I går fick vi Skolverkets lägesbeskrivning. Där finns en hel
              del oroande läsning. Det står att kommunerna inte har lyckats
              rekrytera den personal de önskar för att det inte finns personal
              med pedagogisk högskoleutbildning att tillgå. Det innebär att
              gruppstorlekarna är stora i genomsnitt 17 barn per grupp.
            </seg>
            <seg xml:id="i-ac9be27928d7f5fa-0">
              Det är bra att den minister som är ansvarig för detta kommer
              och lyssnar på det oroande som står i Skolverkets rapport.
            </seg>
            <seg xml:id="i-aa625caf4b8ab385-0">
              Det kanske inte är så konstigt att det är så här eftersom det
              ju utbildas alldeles för få lärare varje år. Enligt Sveriges Kommuner
              och Landsting behöver det årligen utbildas 13 000 lärare, men
              det utbildas 7 000. Förklara varför regeringen tycker att det
              räcker!
            </seg>
            <seg xml:id="i-a86a2f65e5a41103-0">
              Av dem som går lärarutbildningen är det också för få som väljer
              att bli förskollärare. Då är det inte så konstigt att det är svårt
              att hitta personal med tillräcklig pedagogisk högskoleutbildning.
              Vad tänker regeringen göra åt det? Jag hoppas att ministern är
              redo att svara på det sedan.
            </seg>
            <seg xml:id="i-90708c98ebe9e11c-0">
              Skollagen skriver vackert om att utbildningen skall ge eleverna
              kunskaper och färdigheter samt, i samarbete med hemmen, främja
              deras harmoniska utveckling till ansvarskännande människor och
              samhällsmedlemmar.
            </seg>
            <seg xml:id="i-c62df6ab91e78edc-0">
              I dag kan jag påstå att vi inte klarar av att leva upp till dessa
              självklara mål. Varför klarar vi inte det? Jo, därför att vi inte
              anpassar elevernas skolgång efter deras individuella förutsättningar.
            </seg>
            <seg xml:id="i-fb122f8e39d5e9a3-0">
              Skolverket säger också att elever behöver olika lång tid för
              att nå målen i utbildningen. De orden ligger väldigt bra i min
              mun. Detta har Centerpartiet påpekat i debatt efter debatt i denna
              kammare. Vi talar om hur viktigt det är att ge varje elev den
              kunskap den behöver för det livslånga lärandet. Skolan ska vara
              individuellt anpassad och sätta eleven i fokus. Därför vill vi
              i Centerpartiet införa flexibel skolgång. Då handlar det om att
              ge elever möjlighet att börja förskoleklass, grundskola och gymnasieskola
              vid fler tidpunkter än bara vid höstterminens start.
            </seg>
            <seg xml:id="i-da3ebde904b6bff9-0">
              Vi anser också att en förskoleelev som är mogen att börja läsa,
              skriva eller räkna ska få den möjligheten även om eleven bara
              är fem och ett halvt år. Det gäller att stimulera barnet när det
              är motiverat för det. Då hålls intresset för kunskapsinhämtande
              vid liv.
            </seg>
            <seg xml:id="i-83ede7e299706890-0">
              Jag har blivit närmast förlöjligad här i kammaren när jag tidigare
              har talat om detta i debatter. Nu talar Skolverket klartext om
              flexibilitet. Likaså gör Sveriges Kommuner och Landsting det.
              Utbildningsutskottet besökte Sveriges Kommuner och Landsting för
              ett par månader sedan, och deras åsikt om flexibel skolgång och
              skolstart var kristallklart positiv.
            </seg>
            <seg xml:id="i-8c1d6362309fe471-0">
              Det finns som bekant många skolor som vill börja med flexibel
              skolgång, men de har fått nej. Motiveringen är att man inte kan
              se hur övergången till gymnasiet ska fungera. Man säger alltså
              nej därför att man inte kan se hur övergången till gymnasiet ska
              fungera! För mig är det ett lite märkligt argument. Vi lever i
              ett samhälle som hela tiden förändras, men inom utbildningens
              värld vill regeringen inte göra förändringar som anpassar skolan
              till riktigt individuell skolgång.
            </seg>
            <seg xml:id="i-35d5d45021dc2a83-0">
              Jag anser att vi inte får glömma bort att småbarn utvecklas i
              väldigt olika takt. Ett barn kan börja prata innan eller i samband
              med att det fyller ett år, medan andra inte talar förrän de är
              över två. När småbarn utvecklas så olika är det för oss i Centerpartiet
              en gåta att man kan tro att alla barn är mogna att börja skolan
              i augusti det år de fyller sju år.
            </seg>
            <seg xml:id="i-3a7fe8067d969074-0">
              Det finns i alla fall en del skolor i landet som har börjat med
              flexibel skolgång. Jag besökte i höstas Rosenfeldtsskolan i Karlskrona
              där man har flexibel skolgång. Jag kan garantera att det var glädje
              i blicken på dem som arbetade i den skolan, som enligt sin slogan
              har hjärtat i centrum.
            </seg>
            <seg xml:id="i-5f3a92134be89882-0">
              Årets bästa skolkommun, kommer ni ihåg vilken det var? Jo, det
              var centerstyrda Torsås, och de arbetar också med flexibel skolgång.
            </seg>
            <seg xml:id="i-3d35ae073a615bc4-0">
              Jag skulle därför vilja få en godtagbar förklaring av någon av
              ministrarna varför man konsekvent säger nej till flexibel skolgång.
            </seg>
            <seg xml:id="i-de86a4061929250a-0">
              Herr talman! Inledningsvis talade jag om det livslånga lärandet,
              men nu gör jag ett snabbt hopp förbi grundskola och gymnasieskola
              till vuxenutbildning. Sofia Larsen har ju redan pratat om grundskolan
              och gymnasieskolan.
            </seg>
            <seg xml:id="i-520ad624c0781a22-0">
              Även när det gäller vuxenutbildningen hittade jag intressant
              läsning, om än ganska deprimerande, i Skolverkets lägesbeskrivning.
              En tredjedel av de vuxenstuderande hösten 2004 var under 25 år.
              Antalet vuxenstuderande hade på ett år ökat med 10 % och uppgick
              till 52 500. Det är nästan ofattbart att så många under 25 år
              måste läsa upp sina betyg. Vad är orsaken? Kan Lena Hallengren
              svara på den frågan?
            </seg>
            <seg xml:id="i-49ce6cdfb3eaa54a-0">
              Jag tror att jag har svaret själv och kan passa på att redovisa
              det för att sedan hoppas få höra om min teori är likalydande med
              svaret från ministern för vuxnas lärande.
            </seg>
            <seg xml:id="i-5c77953e9361341b-0">
              Centerpartiets teori är att alltför många lämnar grundskolan
              utan att ha uppnått kunskapsmålen och därför behöver läsa upp
              sina betyg för att kunna studera vidare. Många unga kompletterar
              gymnasieutbildningen eller läser upp gymnasiebetygen. Matematik,
              svenska och engelska är de vanligaste kärnämnen som unga under
              25 år studerar på komvux. Värt att nämna är också och allt är
              hämtat ur Skolverkets färska lägesrapport att på läkarutbildningen
              har andelen nybörjare som studerat på komvux ökat mer än på någon
              annan utbildning, från 16 % på 90-talet till 38 % i dag. Det är
              oerhört oroande siffror.
            </seg>
            <seg xml:id="i-10949b64cac37e2f-0">
              Centerpartiet anser att detta beror på att dagens skolutbildning
              inte är individanpassad. Med den skolpolitik som vi och alliansen
              driver kommer vi att se helt andra siffror på unga människor som
              behöver läsa upp sina betyg på komvux i framtiden.
            </seg>
            <seg xml:id="i-d97a4e4a1aec7759-0">
              Herr talman! Så länge behovet av att få läsa upp sina betyg finns
              är det viktigt att vi tillser att dessa utbildningsmöjligheter
              finns och har resurser. Då tänker jag inte bara på komvux utan
              även på folkbildningen. För elever som misslyckats i skolan har
              ofta folkhögskolorna en pedagogik som passar skoltrötta elever.
              Folkbildningen behöver därför värnas. Jag hoppas innerligt att
              den proposition som vi blivit lovade att få i mars 2006 lyfter
              fram folkbildningens betydelse för det livslånga lärandet.
            </seg>
            <seg xml:id="i-44da5343ce7ea8b6-0">
              Slutligen vill jag säga några ord om kvalificerad yrkesutbildning.
              Förändringarna i yrkeslivet går oerhört snabbt, och kraven på
              ökad kompetens ökar inom många yrken. Av den anledningen har Centerpartiet
              föreslagit 50 miljoner mer än regeringen. Med de extra pengarna,
              tillsammans med regeringens, skulle 1 500 nya permanenta platser
              skapas för att tillgodose näringslivets efterfrågan på utbildad
              arbetskraft. Det gäller bland annat utbildning inom den snabba
              tekniska utvecklingen, men vi får inte glömma att det finns många
              hantverksyrken som också behöver kvalificerad yrkesutbildning.
            </seg>
            <seg xml:id="i-ecad11e378f16af4-0">
              I dag när jag öppnade min e-post hade jag ett meddelande från
              mitt hemlän som började med orden: Jag får bra vibrationer i vår
              kontakt med handläggare på KY-myndigheten. Sedan berättade avsändaren
              om Solenergiteknik med pellets som kompetens, en kvalificerad
              yrkesutbildning som man tror sig få tillstånd att starta. KY är
              ju som vi sett en utbildning som leder till arbete direkt efter
              utbildningen.
            </seg>
          </u>
          <note type="speaker" xml:id="i-33efeb3c0e7c6dec-0">
            Anf. 214 LENNART GUSTAVSSON (v) replik:
          </note>
          <u who="lennart_gustavsson_b81021" next="cont" xml:id="i-a357158d8cd4e10b-0">
            <seg xml:id="i-d6455b462ca84933-0">
              Herr talman! Jag ska återigen fatta mig kort. Jag har också med
              intresse läst samma rapport som Birgitta Sellén hänvisar till.
              Angående förskolan, först och främst, säger rapporten bland annat
              att de reformer inom förskoleverksamheten som genomförts de senaste
              åren har fått betydande effekter på verksamheten. Antalet barn
              har ökat. Antalet föräldrar som är nöjda med sina barns omsorg
              har ökat så att fler än nio av tio är nöjda. Reformerna har gett
              arbetslösa föräldrar möjlighet att låta sina barn gå i förskola.
              Samtidigt har betydelsen av föräldrarnas utbildningsbakgrund och
              ursprung för barnens deltagande minskat avsevärt sedan 1999. Allt
              detta är sådant som jag som vänsterpartist tycker är väldigt positivt.
            </seg>
            <seg xml:id="i-d61f03fb55cf585c-0">
              Sedan pekar man naturligtvis på att grupperna är för stora och
              att vi har för liten personaltäthet. Man pekar också på behovet
              av lärare. Jag lyfte i mitt anförande tidigare upp just att vi
              har ett gemensamt ansvar för att kunna rekrytera lärare till de
              här fina arbetsplatserna.
            </seg>
            <seg xml:id="i-1b0282f959f34f68-0">
              Jag har två frågor utifrån att jag tycker att Centern i grunden
              har en positiv inställning till förskolan och vill utveckla den,
              som jag uppfattar det när jag lyssnar på dig.
            </seg>
            <seg xml:id="i-060418ca3a420460-0">
              Fråga 1: Vilket är Centerns recept på att vi ska få fler till
              lärarutbildningen?
            </seg>
            <seg xml:id="i-e5438a62c79b8385-0">
              Fråga 2: På vilket sätt ska Centern genomföra sina visioner om
              förskolan tillsammans med sina borgerliga kamrater?
            </seg>
          </u>
          <note xml:id="i-238a98d678c47412-0">
            Anf. 215 BIRGITTA SELLÉN (c) replik:
          </note>
          <u who="lennart_gustavsson_b81021" prev="cont" xml:id="i-a8be0d478ed35cfe-0">
            <seg xml:id="i-f689615141633531-0">
              Herr talman! Det är bra att även Lennart Gustavsson har sett
              att det finns vissa problem genom att det är så många barn som
              har börjat och att man saknar de här pedagogerna.
            </seg>
            <seg xml:id="i-a9d01459f5046155-0">
              När det gäller vårt recept kan jag säga att det ju är många fler
              som söker in till lärarutbildningen än som får plats, därför att
              regeringen har bestämt att det är 7 000 som ska gå fastän det
              årligen behövs 13 000. Självklart fattas det pedagoger. Men ta
              in dem som vill börja i utbildningen!
            </seg>
            <seg xml:id="i-2e5d79f7cd53b9c2-0">
              Sedan handlar det naturligtvis också om att stimulera och ge
              incitament som gör att många fler vill bli förskollärare. För
              att klara av det får vi nog hjälpas åt alla i samhället.
            </seg>
            <seg xml:id="i-2367d3a48c8d5d9a-0">
              När det sedan gäller samarbetet kan jag säga att om jag inte
              missminner mig stod Lennart Gustavsson för en timme sedan eller
              något sådant i talarstolen och sade: V, mp och s har olika åsikter
              i väldigt många frågor. Men ni har ändå fått sitta sena nätter
              under budgetberedningen i höstas. Det var väldigt sent som ni
              lyckades hitta varandra. I alliansen har vi börjat vårt förarbete.
              Vi kommer att klara det här. När det är ett samarbete är det ett
              givande och ett tagande. Vi kommer att klara det likaväl som ni
              har försökt klara ut det.
            </seg>
          </u>
          <note type="speaker" xml:id="i-c83e7d28780072ef-0">
            Anf. 216 LENNART GUSTAVSSON (v) replik:
          </note>
          <u who="lennart_gustavsson_b81021" next="cont" xml:id="i-a357158d8cd4e10b-1">
            <seg xml:id="i-d81e5224e298ebc1-0">
              Herr talman! Först och främst, om det behövs fler platser för
              att utbilda lärare, varför är ni med och motsätter er utökningen
              av antalet högskoleplatser? Detta går inte ihop, min kära vän.
            </seg>
            <seg xml:id="i-c5802b56fe730e90-0">
              När det gäller gemensamma förslag har jag försökt få fram att
              det finns något slags sjysthet i en debatt när man kan presentera
              gemensamma förslag. Det här är ett gemensamt förslag inga fler
              utbildningsplatser inom högskolan. Få se vilka konsekvenser det
              får. Men i övrigt spretar det, som jag säger.
            </seg>
            <seg xml:id="i-8b7eea82753216a1-0">
              Ett annat ställe där det spretar, som jag vill ta upp i min följdfråga,
              är det jag tog upp med Torsten Lindström, nämligen vuxenutbildningen.
              Där drar man följaktligen en slutsats som även Birgitta Sellén
              drog i sitt anförande, att det är många som läser upp betygen.
              Men samtidigt säger Skolverket följande: Skolverket anser dock
              att bristande studiemotivation under tonåren inte ska vara avgörande
              för livskarriären. Det bör då finnas möjligheter till en andra
              chans genom komplettering.
            </seg>
            <seg xml:id="i-da27a70723269d96-0">
              Vill Centerpartiet stänga den möjligheten?
            </seg>
          </u>
          <note xml:id="i-7987af60bbf52b6b-0">
            Anf. 217 BIRGITTA SELLÉN (c) replik:
          </note>
          <u who="lennart_gustavsson_b81021" prev="cont" xml:id="i-a8be0d478ed35cfe-1">
            <seg xml:id="i-12a785cd4f5d935a-0">
              Herr talman! Jag börjar bakifrån med frågan om bristande kunskaper.
              Med den skola som vi i alliansen vill skapa handlar det om att
              ta till vara individen redan från början. Där handlar det om att
              inte kväva och lägga locket på. Tyvärr kan man än i dag, i dagens
              Sverige, höra hur barn som är sex år frågar efter olika saker
              för att de vill lära sig och så får de svaret, inte bara av föräldrar
              utan även på förskolan: Vänta tills du börjar skolan! Då lär man
              sig ju redan på en gång: Det är ingen idé att jag engagerar mig,
              ingen idé att jag bryr mig.
            </seg>
            <seg xml:id="i-316af890ed8a1f3f-0">
              Det är därför som vi pratar om den flexibla skolgången, för att
              ta till vara intresset, för att successivt bygga upp självständiga
              personer som tror på sig själva, som går vidare i sin förmåga
              anpassad efter varje individ. Då behöver vi inte ha de här eleverna
              som är så vansinnigt skoltrötta när de är i tonåren, för då har
              vi mött dem på en helt annan nivå.
            </seg>
            <seg xml:id="i-cbdfc29b6a585b9c-0">
              Det vi pratar om när det gäller platserna på högskolan är att
              vi vill ha god kvalitet. Det är inte kvantitet som är det viktiga
              i högskolan. Men sedan bör man gå in för olika riktningar. Det
              är bara att säga att nu satsar vi mer på lärarutbildningarna i
              stället för datautbildning eller något sådant. Det finns alla
              möjligheter att anpassa detta efter de platser som redan finns.
              Jag är inte ett dugg oroad för den delen.
            </seg>
            <seg xml:id="i-a405f26de42678fa-0">
              Egentligen tror jag att jag hade svarat på frågan om vuxenutbildningen.
              Det gäller bara att få till en skola i vår anda.
            </seg>
          </u>
          <note type="speaker" xml:id="i-62d3458a5bee8cdf-0">
            Anf. 218 MIKAEL DAMBERG (s):
          </note>
          <u who="mikael_damberg_3c15a9" xml:id="i-dd1aff5ed6d736a1-0">
            <seg xml:id="i-e81912a3bae6b03a-0">
              Herr talman! Jag lämnade mina två döttrar på förskolan Tellus
              i morse. Som vanligt var det ett bökande och stökande innan alla
              kläder var på plats och vi var redo för den korta promenaden.
              Jag har känt mig fullständigt trygg i dag med att tjejerna har
              haft det bra på förskolan, i dag när vi skulle ha diskuterat både
              förskolan och skolan under dagen i kammaren.
            </seg>
            <seg xml:id="i-75bc3ff9c54c6d46-0">
              Efter den senaste tidens så kallade dagisdebatt känner jag att
              det är viktigt för mig att säga det här. Personalen, både barnskötare
              och förskollärare på vår förskola, är engagerad och trygg. Det
              finns en pedagogisk idé bakom verksamheten. Förskolan har börjat
              jobba med genus och jämställdhet. De har grön flagg för sitt miljöarbete,
              och Tellus är bara en helt vanlig förskola i Sverige.
            </seg>
            <seg xml:id="i-8ba54b4173d93e32-0">
              Jag har lite dåligt samvete för att jag själv som pappa och socialdemokrat
              inte deltog i dagisdebatten när den rasade utan stod bredvid och
              lyssnade lite förvånat. En sak är säker, vi småbarnsföräldrar
              behöver inte mer dåligt samvete och negativ stress.
            </seg>
            <seg xml:id="i-e1173cdce8667031-0">
              De borgerliga debattörer och politiker som konsekvent förtalar
              den svenska förskolan, precis som Inger Davidson gjorde tidigare
              i dag när hon talade om att mammor har dåligt samvete jag undrar
              vad vi pappor har ibland, kan inte vi ha dåligt samvete ibland
              för våra barn och talar om att man lämnar bort sina barn på dagis
              eller till förskolan, borde be om ursäkt. Ingen skulle komma på
              tanken att säga att barnen lämnas bort till skolan, ändå gör vi
              det om förskolan.
            </seg>
            <seg xml:id="i-bd8fb8624616048d-0">
              De allra flesta förskolor i vårt land är bra. De kan och de ska
              bli ännu bättre. Det är därför som vi socialdemokrater har beslutat
              att genomföra det vallöfte vi gav det svenska folket i valet 2002,
              att anställa 6 000 fler barnskötare och förskollärare för att
              öka kvaliteten och kunna minska barngruppernas storlek. Ett villkorat
              statsbidrag betalas i år och nästa år ut till de kommuner som
              anställer fler, inte till de kommuner som drar ned på personalen.
              Om detta råder ingen som helst politisk enighet. Tvärtom!
            </seg>
            <seg xml:id="i-642cefbadc27817a-0">
              I det betänkande vi debatterar i dag framgår med all önskvärd
              tydlighet att det blir politisk strid om förskolan inför valet
              nästa år. I de olika borgerliga förslagen i betänkandet kan man
              läsa att det ska vara nej till statliga pengar till nyanställningar
              i förskolan, att det ska vara ja till höjda avgifter i förskolan
              genom att maxtaxan ska slopas eller ändras. Dessutom finns krav
              på ett kommunalt vårdnadsbidrag som ska finansieras med pengar
              direkt från förskolan.
            </seg>
            <seg xml:id="i-9f151856b95b066a-0">
              Herr talman! I Moderaternas Nacka och Sollentuna kallas numera
              det lokala vårdnadsbidraget inte längre för vårdnadsbidrag. De
              vill i stället skapa något liknande F-mammor. Högerns nya idé
              är att småbarnsföräldrar ska starta och driva företag för att
              ta hand om sina egna barn. Man ska först ansöka om F-skattsedel
              hos skattemyndigheten. Sedan ska man kunna ta hand om sina barn
              och få pengar från kommunen.
            </seg>
            <seg xml:id="i-350ce9efccf5e014-0">
              Vid sidan av att det här nya förslaget som genomförs lokalt i
              min hemregion är ogenomförbart, eftersom Skatteverket har låtit
              meddela att man inte kommer att godkänna att föräldrar ska starta
              företag bara för att ta hand om sina egna barn, är förslaget djupt
              orättvist. Det är uppenbart att vissa moderatkommuner i stället
              för att bygga ut förskolan och erbjuda alla barn garanterad plats
              vill att mammorna ska stanna hemma med en ekonomisk ersättning
              som inte går att leva på. Inte ens F-mammor kan leva på i storleksordningen
              3 000 kr i månaden efter skatt. Det är inte möjligt.
            </seg>
            <seg xml:id="i-ec384502352853ac-0">
              Men det värsta med förslaget är att de lokala kommunala vårdnadsbidragen
              ska finansieras med pengar från förskolan. Vi socialdemokrater
              kan aldrig acceptera det utan satsar i stället på att förskolan
              ska bli bättre genom att anställa fler förskollärare och barnskötare
              för att kunna minska barngruppernas storlek. Sällan har de politiska
              alternativen för stressade och pressade småbarnsfamiljer varit
              mer tydliga än inför valet nästa år.
            </seg>
            <seg xml:id="i-33cb515b24c9edb5-0">
              Jag vill passa på att ställa ett par frågor till Margareta Pålsson
              som tidigare talade om förskolan för Moderaterna. Nackamoderaternas
              lokala variant med F-skattsedlar och förskolor, är det en typ
              av tidig barnomsorg som ni moderater ser framför er när ni säger
              att alla blommor ska blomma utan pedagogiskt tänk före tre års
              ålder? Är det här med F-skattsedel en bra variant som ni kommer
              att föreslå att alliansen ska ta till sig inför valet?
            </seg>
            <seg xml:id="i-878c4489164704ec-0">
              Den andra frågan jag vill ställa till Margareta är: Varför ska
              barn under tre år inte ha någon pedagogisk verksamhet? Mina barn
              mår väldigt bra i förskolan av just den pedagogiska verksamheten.
              De lär sig väldigt mycket och utvecklas väldigt mycket i förskolan
              långt innan de kommer till skolan.
            </seg>
            <seg xml:id="i-fff2276b3ae951cf-0">
              Låt mig gå över till skolan. Jag ska säga några ord om den, men
              jag vet att Ibrahim Baylan är beredd och vill dra hela den socialdemokratiska
              skolpolitiken. Jag ska kommentera ett par av inläggen men också
              betänkandet.
            </seg>
            <seg xml:id="i-d322c2f194aa6e03-0">
              När man läser budgetbetänkandet kan man fråga sig var alliansen
              egentligen är. Man kan bläddra här och titta på förskole- och
              skolområdet och försöka hitta någon fyrpartimotion. Man kan hitta
              två stycken på förskole- och skolområdet. Av dessa fyrpartimotioner
              handlar den ena om att man inte vill ha riktade statsbidrag. Sedan
              går Folkpartiet ändå in och vill ha ännu mer riktade statsbidrag
              till förskolan än vad vi har föreslagit genom att man måste anställa
              en viss kategori personal också.
            </seg>
            <seg xml:id="i-d1cd7c680b76a347-0">
              Den andra handlar om att de borgerliga partierna vill ha en översyn
              av myndighetsstrukturen. När man läser betänkandet kan man förstå
              att ni behöver en översyn av myndighetsstrukturen. Ni tycker ju
              inte lika i någon fråga, förutom att ni vill lägga ned Myndigheten
              för skolutveckling. Några vill ha mer pengar till den myndigheten,
              lite mindre pengar och lite mer här. Jag förstår att ni behöver
              en statlig översyn för att få ihop er politik.
            </seg>
            <seg xml:id="i-05157c89d938deff-0">
              Det travesterades förut att vi hade haft nattliga samtal om budgeten
              med Vänstern och Miljöpartiet. När man läser det här kan man undra
              om ni i alliansen över huvud taget har träffats och diskuterat
              skola och förskola. Vad tycker egentligen alliansen? Vad tycker
              Moderaterna om Moderaternas lokala F-skattsedlar? Vad tycker Kristdemokraterna
              om Moderaternas nya barnskola? Är det en bra variant? Vad tycker
              Folkpartiet om Kristdemokraternas lokala vårdnadsbidrag? Är det
              mer jämställt än det förra ojämställda nationella vårdnadsbidraget?
              Blev det mer jämställt för att det var på kommunal nivå än på
              nationell nivå? Vad tycker Centerpartiet som kräver höjd maxtaxa
              om Moderaternas avgiftsfria förskola? Vad tycker Moderaterna om
              att Folkpartiet och Centern accepterar de riktade statsbidragen?
            </seg>
            <seg xml:id="i-1c7aaea70b080ddb-0">
              Jag får inte ihop någonting. Det finns ju ingen allians om man
              läser detta.
            </seg>
            <seg xml:id="i-15e433221f9f3d5b-0">
              Herr talman! Jag tror att vi har haft en ganska belysande skol-
              och förskolepolitisk debatt i dag. Den visar att alternativen
              inför valet är väldigt tydliga. Samarbetspartierna och vi har
              en gemensam budget med angelägna satsningar på anställda och mer
              personal i förskolan och för att gå vidare med skolsatsningar
              genom att anställa mer personal i skolorna och satsa mest på de
              skolor som behöver mest i de utsatta bostadsområdena. Mot detta
              har vi en allians som knappt är överens om någonting.
            </seg>
          </u>
          <note type="speaker" xml:id="i-d27312ad93b37c9a-0">
            Anf. 219 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-02116450394b24ae-1">
            <seg xml:id="i-98af979791e1d787-0">
              Herr talman! Mikael Damberg säger att vi knappt är överens om
              någonting. Det var väl ändå ett önsketänkande. Mikael har kanske
              noterat att vi faktiskt har lämnat gemensamma förslag om högskolan
              och forskningen. Jag ska inte medvetet göra dig ledsen, men jag
              vill ändå tala om att vi kommer med ett alliansförslag om det
              andra också. Det kommer i januari.
            </seg>
            <seg xml:id="i-121f599e3b43aecd-0">
              Jag ska svara på frågan om F-mammor. Jag tycker att det är oförskämt
              att kalla dem F-mammor. Det kan till och med finnas socialdemokrater
              som använder den valfriheten för att få vara hemma längre med
              sina barn. Det kan finnas pappor som är socialdemokrater som väljer
              detta. Det är just valfriheten som Nackas borgerliga regim värnar.
              Det är ingenting som vi behöver stå här och ta ställning till.
              Det är ju det kommunala självstyret som gör att de väljer detta.
              Vi låter dem välja denna modell. Om inte den socialdemokratiska
              regeringen hade funnits, som stoppade ett kommunalt vårdnadsbidrag,
              hade de naturligtvis valt det i stället.
            </seg>
            <seg xml:id="i-d35f3cb621fb4e8c-0">
              Det är verkligen inte orättvist att ge dem 5 000 kr, tror jag
              det är, för att de ska få en ringa kompensation om de väljer att
              vara hemma med sina barn. Jag förstår inte att ni socialdemokrater
              har så svårt att se att det finns män och kvinnor som hellre är
              hemma och tar hand om sina barn än förvärvsarbetar. Det är klart
              att man inte kan leva på den summan, men den ger i alla fall ett
              bidrag. Det är mycket mer orättvist att de som väljer kommunal
              eller privat förskola får 100 000, men de som väljer bort det
              får ingenting.
            </seg>
          </u>
          <note type="speaker" xml:id="i-d6916d86ff2df803-0">
            Anf. 220 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-dd1aff5ed6d736a1-1">
            <seg xml:id="i-aaaa599b0cd9e1d1-0">
              Herr talman! Ja, Margareta, nu sade du just att det är klart
              att man inte kan leva på det, och det är det som är problemet
              med förslaget. Vår familjepolitik den ska vi inte diskutera här,
              men jag kan ju säga det som information för kammaren är delvis
              annorlunda. Man låter människor vara hemma genom en föräldraförsäkring
              som gör det möjligt för både män och kvinnor att vara hemma med
              barnen när de är små. Det ger valfrihet för alla föräldrar att
              faktiskt stanna hemma med barnen när de är små. Vad jag förstår
              vill Moderaterna kapa fyra månader i föräldraförsäkringen och
              dessutom sänka ersättningen. Med den modellen blir valfriheten
              ännu mindre för barnfamiljerna.
            </seg>
            <seg xml:id="i-f1f60b8323b846a2-0">
              Problemet med de lokala vårdnadsbidragen i den här tappningen
              är att pengarna ska tas från förskolan. Eftersom föräldrarna vill
              att deras barn ska kunna gå i förskolan med bra pedagogisk verksamhet
              slussar vi in pengar för att kunna öka personaltätheten och minska
              barngrupperna. Ni vill i stället ta bort de pengarna från förskolan,
              minska personaltätheten och öka barngruppernas storlek. Det är
              helt fel utveckling för förskolorna i Sverige att ta pengar från
              förskolorna. Förskolorna ska byggas ut och få mer pengar, inte
              dräneras på resurser.
            </seg>
          </u>
          <note type="speaker" xml:id="i-7691bcf7943a4d14-0">
            Anf. 221 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-02116450394b24ae-2">
            <seg xml:id="i-19be394822f0ee4d-0">
              Herr talman! Alla barn i Sverige ska enligt er modell vara hemma
              tills de är 13 månader, men när de är 13 månader och 1 dag upphör
              valfriheten. Jag förstår inte var Mikael Damberg har fått det
              ifrån att pengarna ska tas från förskolan. Om Nacka kommun behöver
              pengar till försörjningsstöd eller ägartillskott till något bolag
              eller så, tas det också från förskolan. Man kan alltid säga att
              det visserligen tas från den kommunala kassan, men det finns ingenting
              i Nacka som säger att det tas från förskolan. Inte ens Mikael
              Damberg kan väl säga att det är låg kvalitet på förskolan i Nacka.
              Det tycker i alla fall inte de föräldrar och barn som använder
              sig av den.
            </seg>
            <seg xml:id="i-7ccdce309a585c7d-0">
              Jag vill gärna säga något om pedagogiken för barn under tre år.
              Att vi väljer tre år som skiljelinje för barnen beror inte på
              att vi tycker att det är någon större skillnad på barn som är
              två och ett halvt och tre år, utan det beror på forskning och
              beprövad erfarenhet. Hjärnan utvecklas i tre faser. Fas två, när
              barnen är som mest mottagliga för inlärning, inträffar vanligtvis
              vid tre års ålder. Det är därför vi har valt den. Sedan är det
              möjligt att Mikael Dambergs barn är så begåvade att den har inträffat
              tidigare för dem. Det vet jag inte.
            </seg>
          </u>
          <note type="speaker" xml:id="i-d4800b7996c3f5b5-0">
            Anf. 222 MIKAEL DAMBERG (s) replik:
          </note>
          <u who="mikael_damberg_3c15a9" xml:id="i-dd1aff5ed6d736a1-2">
            <seg xml:id="i-50155925a7c15f77-0">
              Herr talman! Jag tror absolut inte att Nackas förskolor generellt
              har dålig kvalitet. Jag tror snarare att de köer som finns i Nacka
              visar att det är bra kvalitet i förskolan och att fler barn vill
              in där. Då tycker inte jag att man ska försöka lösa problemet
              för de föräldrar som vill att deras barn ska in i förskolan genom
              att, i stället för att bygga ut förskolan, använda de resurser
              som finns för att tillgodose kravet på att ge en förskoleplats
              inom fyra månader till att hitta på kommunala vårdnadsbidrag.
              De är djupt orättvisa, de går inte att leva på och de innebär
              att pengarna tas från förskolan och ges till de få familjer som
              råkar ha råd att stanna hemma. Det är ingen bra modell. Ge i stället
              de föräldrar i Nacka som efterfrågar det en ordentlig förskoleplats.
              Har man klarat av det är diskussionen en helt annan. Problemet
              är att Nacka inte är där på långa vägar.
            </seg>
            <seg xml:id="i-8fdf4b7a9a735eab-0">
              När det gäller kvaliteten och den pedagogiska verksamheten handlar
              det inte bara om inlärning, svenska, läskunskap och sådant. Förskolan
              jobbar ju med lek och lärande i en helhet. Det innebär att man
              har motorisk träning. Det börjar man med långt före tre års ålder.
              Man har en social träning i grupp för barn som gör att de utvecklas
              som människor. Allt detta behövs också för att de sedan ska kunna
              gå vidare i sitt lärande. Att säga att före tre år ålders behövs
              det ingen pedagogik går helt emot den forskning jag har läst om
              barns utveckling. Jag tror att det vore ett misstag om man slog
              sönder den pedagogiska utveckling vi har i förskolan i Sverige
              genom Moderaternas förslag om barnskola, om det är det som är
              tanken.
            </seg>
          </u>
          <note type="speaker" xml:id="i-a6f861370d4afe9e-0">
            Anf. 223 Statsrådet LENA HALLENGREN (s):
          </note>
          <u who="unknown" next="cont" xml:id="i-3e765e313a8202be-7">
            <seg xml:id="i-2368dbecb60d773a-0">
              Herr talman! Jag har tagit del av hela debatten, om än inte från
              den här kammaren. Jag har hört ord som kunskap, individuell, barnet
              i centrum, flexibilitet, kvalitet. De orden används av alla partier.
              Då brukar man ibland säga att om man sätter ordet inte framför
              så förstår man vad det har för politisk dynamik och om man verkligen
              kan vara emot något. Då kan man ju göra det: inte kunskap, inte
              barnen i centrum, inte kvalitet, inte flexibilitet, inte individuellt.
              Jag tror inte att någon skriver under på det.
            </seg>
            <seg xml:id="i-e3c87b2e2b8b248c-0">
              Låt mig vid detta tillfälle redovisa fem för svensk förskola
              goda nyheter som den här riksdagen har lagt grund för genom att
              fatta beslut.
            </seg>
            <seg xml:id="i-d3fcc8bb421116e0-0">
              Den första handlar om det svenska folkets förtroende för förskolan.
              Det är fortsatt högt. Det visar mätningar som Svenskt Kvalitetsindex
              gör varje år, där människor får lista vilken samhällelig service
              de har mest förtroende för. En viss nedgång kan noteras just i
              år, men det är fortsatt en av de verksamheter i gemensam sektor
              som medborgarna har det allra högsta förtroendet för, vilket visar
              att vi är på rätt väg. Förskolan står på en stabil grund, och
              våra förslag handlar om att bygga vidare på en bra förskola och
              göra den ännu bättre.
            </seg>
            <seg xml:id="i-cab5bd5addfff38f-0">
              Den andra goda nyheten är att det nu öppnas alltfler förskolor
              i Sverige. Det visar på att det finns en framtidstro i Sverige
              och att människor tar språnget och faktiskt fattar det livsavgörande
              beslutet att bilda familj eller att skaffa ytterligare ett barn,
              och fler vill ha en förskoleplats. Bara under 2004 öppnade 947
              nya avdelningar runtom i landet, vilket betyder att fler barn
              får del av en pedagogisk verksamhet med lek och lärande, stimulans
              och utveckling samtidigt som fler föräldrar kan kombinera förvärvsarbete
              med ansvar för barn och familj.
            </seg>
            <seg xml:id="i-22151f97cc1da8f7-0">
              Den tredje goda nyheten är att det blir alltfler anställda i
              förskolan. För ett år sedan tog riksdagen beslut om ett öronmärkt
              statsbidrag för personalförstärkning för att öka personaltätheten
              med 3 000 förskollärare, barnskötare och annan personal 2005 och
              lika många till 2006, vilket på så sätt innebär en fortsatt och
              permanent förstärkning av kommunernas ekonomi. 6 000 fler som
              arbetar med våra barn i förskolan innebär möjligheter att skapa
              mindre barngrupper och därmed mer tid för varje barn.
            </seg>
            <seg xml:id="i-af2d28a413fea4d6-0">
              Den fjärde goda nyheten är att förskolans kvalitet stärks på
              många olika områden. Läroplanen har nya skrivningar för modersmålsstöd
              till barn med annat modersmål än svenska. Uppdrag med delmål för
              antalet examinerade förskollärare till universitet och högskolor
              har delats ut. En ny barnskötarutbildning ökar förutsättningarna
              för välutbildad personal i förskolan. Kvalitetsredovisningar omfattar
              även förskolan från och med augusti i år.
            </seg>
            <seg xml:id="i-1f3692748e4e7c1d-0">
              Den femte goda nyheten är de alltfler goda initiativ som tas
              runtom i landet. I Haninge får nu arbetslösas barn lika mycket
              tid i förskolan som barn till förvärvsarbetande, samtidigt som
              man minskar barngrupperna. I Skellefteå slopas avgifter för familjer
              som tjänar upp till 20 000 kr. I Helsingfors får föräldraledigas
              barn vara på förskolan sex timmar varje dag i stället för tre.
              I Malmö utbildas arbetssökande grundskollärare till förskollärare.
              I Sigtuna erbjuds barnskötare utbildning för att öka sin kompetens.
              På Tornérhjelms förskola i Helsingborg förenas ett jämställdhets-
              och etnicitetsperspektiv, och det gör man tillsammans med föräldrarna.
            </seg>
            <seg xml:id="i-2f3a61253ec61089-0">
              Allt detta är initiativ som bygger vidare på de målsättningar
              som regeringen har. Vi vill åstadkomma förändring. Vi vill att
              politiken ger människor större och fler förutsättningar. Vi vill
              att förskolan fortsätter att byggas ut så att alla barn som vill
              och behöver får en plats. Vi vill inte lägga ned avdelningar eller
              öka gruppstorlekarna. Vi vill se fler anställda, fler förskolor
              och avdelningar med mindre barngrupper där människor ges möjlighet
              att kombinera familjeliv med ett arbetsliv.
            </seg>
            <seg xml:id="i-cb9a615508fe2de7-0">
              Mot det står en borgerlighet som vill dränera förskolan för att
              finansiera ett vårdnadsbidrag och Moderaterna som förespråkar
              skolstart från tre års ålder.
            </seg>
            <seg xml:id="i-1a77f03ceb320b59-0">
              Vi accepterar inte en utveckling där unga människor tvingas välja
              mellan arbete och att bilda familj. Vi ställs inför nya utmaningar.
              Ju fler barn som talar ett annat modersmål än svenska, desto större
              krav ställs på verksamheten. Föräldrars förväntningar och förhoppningar
              ställer krav på ett systematiskt kvalitetsarbete, men utmaningar
              kvarstår. Utbyggnaden måste göras i en takt så att alla får en
              plats. Efter tio år med rätt till plats inom skälig tid har vi
              kommit långt, men vi ska ända fram. Alla barn som vill och behöver
              ska få en plats i barnomsorgen.
            </seg>
            <seg xml:id="i-65cd39e9feeff74b-0">
              Den socialdemokratiska regeringen satsar på ett brett utbildningsväsende.
              Oavsett utbildnings- eller arbetsbakgrund ska alla kunna delta
              i ett livslångt kontinuerligt lärande. Utbildning får aldrig vara
              för fåtalet, för de bemedlade, utan just för alla. Såväl i ett
              nationellt historiskt perspektiv som i ett internationellt perspektiv
              har vi satsat mycket på vuxenutbildning de senaste åren. Och det
              har givit resultat. OECD:s rapport Education at a Glance visar
              att Sverige ligger i toppskiktet vad gäller vuxenutbildning. Där
              drar man inte den slutsats som Ana Maria Narti tidigare drog från
              riksdagens talarstol, nämligen att man vräker ut kunskaper som
              sprids ut på många som om den skulle spädas ut till alltfler tvärtom.
            </seg>
            <seg xml:id="i-12de1064375d2f42-0">
              Vi har i dag en låg andel personer med låg utbildning. I åldersgruppen
              2534 år har 91 % av svenskarna en utbildning på minst gymnasienivå.
              Över 40 % av svenskarna har deltagit i något slags vidareutbildning
              under det senaste året. Det är glädjande siffror, men återigen:
              Mycket återstår att göra.
            </seg>
            <seg xml:id="i-2f0ecde84bbf4687-0">
              Att tillhandahålla ett livslångt lärande är ett ständigt pågående
              åtagande, där vi aldrig får stanna upp och aldrig nöja oss. Som
              ansvarig minister för vuxnas lärande har jag ett övergripande
              mål: att stärka vuxenutbildningen som ett politikområde. Därför
              är regeringens lista över åtgärder lång. I budgetpropositionen
              återfinns grunden för vår politik på området. Vi bibehåller ett
              riktat statsbidrag på ungefär 1,8 miljarder kronor årligen i ytterligare
              tre år och öppnar också användningsområdet till särvux och påbyggnadsutbildningar.
            </seg>
            <seg xml:id="i-4a1ea225608359e3-0">
              Stora volymer inom vuxenutbildningen gör att kommunerna kan erbjuda
              en bred och individuellt anpassad utbildning. Vi bygger ut den
              kvalificerade yrkesutbildningen som är en mycket lyckad utbildningsform.
              Vi är helt överens om detta, tror jag, med mycket få undantag
              i denna kammare. Under 2006 kommer antalet KY-platser att öka
              med 3 000 och uppgå till 15 500.
            </seg>
            <seg xml:id="i-85800a45abc9263b-0">
              Särskilda studiestöd, korttidsstudiestöd och rekryteringsbidrag
              alla är de bidrag som möjliggör för dem med allra kortast utbildning
              att delta i ett lärande, att våga ta steget.
            </seg>
            <seg xml:id="i-92af6ceb67df0e2c-0">
              Utöver de här förslagen fortsätter reformarbetet. Det har talats
              om myndighetsöversyn. Jag kan informera kammaren, om det skulle
              råda någon okunskap om detta, att det just nu pågår en utredning
              om att slå samman de olika myndigheter som finns för vuxnas lärande,
              för att effektivisera, men också för att se till att stärka vuxenutbildningen
              som politikområde och underlätta för både användare, för studerande
              och för kommuner som anordnare.
            </seg>
            <seg xml:id="i-0898fccb1383f81e-0">
              Vi ska också kartlägga och analysera de eftergymnasiala yrkesutbildningarna.
              Jag hävdar att det är otroligt betydelsefullt med ett sammanhållet
              utbildningssystem och ett genomtänkt utbildningssystem. Det är
              den socialdemokratiska regeringens sätt att möta kunskapsbehovet.
            </seg>
            <seg xml:id="i-11033c353cec5f43-0">
              När jag läser betänkandet blir jag, kanske inte så förvånande,
              ändå rätt bekymrad. Hos Moderaterna och Folkpartiet kan jag utläsa
              en syn på kunskap som är både kunskapsfientlig och elitistisk.
              Man föreslår att man helt ska ta bort rekryteringsbidraget och
              korttidsstödet och minska de statligt finansierade platserna på
              vuxenutbildningen med åtminstone en tredjedel. Det motsvarar en
              neddragning på 3 miljarder kronor. Och det drabbar inte alla.
              Det drabbar inte dem som tidigare i livet har skaffat sig en högskoleutbildning
              och som jobbar i ett företag eller någon annanstans där man får
              tillgång till kompetensutveckling. Det drabbar just de grupper
              som har allra störst behov av att lära mer, lära nytt och lära
              om.
            </seg>
            <seg xml:id="i-ddcac2885b4ecdc9-0">
              Folkpartiet redovisar kraftigt sänkta ambitioner i gymnasieskolans
              yrkesutbildning, tvärt emot eniga arbetsgivare- och fackföreningar.
              Både Folkpartiet och Moderaterna vill att en mindre andel av en
              ungdomskull ska erbjudas plats på universitet och högskolor. Det
              handlar om att en mindre grupp ska få en bra utbildning och hög
              lön, och stora grupper ska ha en kortare utbildning.
            </seg>
            <seg xml:id="i-7a3c06cf860b6dd9-0">
              Denna kombination med press nedåt på löner genom sänkt a-kassa
              och subventionerade städjobb hos välavlönade ger inget annat än
              ett tydligt mönster. Det är ett sorterande utbildningssystem där
              vi tvingar fram en ny lågavlönad underklass som får okvalificerade
              arbeten. Det är en politik som leder till större klyftor, ekonomiskt
              och socialt.
            </seg>
            <seg xml:id="i-de79d1989e46ae8e-0">
              Vuxenutbildningen behövs just för att stärka individen, som det
              talats om i så fina ordalag i talarstolen, och också för att stärka
              samhället. På så sätt tar vi ytterligare några steg mot ett kunskapssamhälle
              för alla, vilket innebär en bra start där alla ges goda förutsättningar
              och en rejäl möjlighet att komma igen för den som saknar kunskaper
              eller behöver lära mer, lära nytt och lära om.
            </seg>
          </u>
          <note xml:id="i-2840968c6ba5ff76-0">
            Anf. 224 BIRGITTA SELLÉN (c) replik:
          </note>
          <u who="unknown" prev="cont" xml:id="i-39c5d6e9ba4c15b3-7">
            <seg xml:id="i-e9dcafb28a6c9af0-0">
              Herr talman! Jag kan bara beklaga och säga att vi inte ser stärkta
              ungdomar i dagens skola. Snarare ser vi färre och färre som känner
              sig starka. Det visar bland annat den lägesrapport som jag hänvisade
              till, där det sägs att antalet ökat och att 10 % av de unga under
              25 år är i behov av att läsa upp sina betyg eftersom de inte lyckats
              i skolan. Jag skulle gärna vilja veta hur ministern kan förklara
              att det blivit så när hon säger att man lyckats stärka dem. Vi
              vet att 25 % av de vuxna inte klarar av att läsa och förstå första
              sidan i en dagstidning. 78 % har mycket svårt att över huvud taget
              läsa den. De känner sig säkert inte stärkta.
            </seg>
            <seg xml:id="i-ce50783dd7c12f3f-0">
              Sedan säger ministern: Vem säger nej till kvalitet, individualitet,
              flexibilitet? När ni säger att flexibel skolgång inte fungerar
              vid övergången till gymnasiet, då tänker regeringen definitivt
              inte flexibelt. Men ni har ju tidigare sagt inte friskola och
              sedan accepterat den så det kanske blir likadant när det gäller
              flexibel skolgång. Snart kanske det där inte försvinner fastän
              ministern hävdade att ingen kunde sätta ordet inte framför. Vi
              från Centerpartiet upplever att det är just det man gör när man
              inte kan tänka sig flexibel skolgång.
            </seg>
          </u>
          <note type="speaker" xml:id="i-8576712963443f1f-0">
            Anf. 225 Statsrådet LENA HALLENGREN (s) replik:
          </note>
          <u who="unknown" next="cont" xml:id="i-3e765e313a8202be-8">
            <seg xml:id="i-9b170fc7613148e9-0">
              Herr talman! Jag tänker inte debattera skolan. Det tror jag att
              Birgitta Sellén förstår. Det överlåter jag åt Ibrahim Baylan om
              en liten stund.
            </seg>
            <seg xml:id="i-c9a1117dd9c062b7-0">
              Vi måste kunna jobba på flera fronter samtidigt. Vi kan ju inte
              ta bort 3 miljarder kronor och försämra möjligheterna för dem
              som i dag saknar gymnasieutbildning. 800 000 svenskar i olika
              åldrar saknar fortfarande en treårig gymnasieutbildning. 12 %
              av dem som går i komvux kommer direkt från gymnasieskolan. En
              del gör det för att de kanske behöver komplettera med ett behörighetsgivande
              ämne. Man valde kanske ett program där det ämnet inte ingick.
              Den gruppen minskar, vilket är bra. Jag tycker att vuxenutbildning
              framför allt är till för dem som behöver och har rätt att få en
              andra chans, nämligen vuxna som är äldre än de som är 1920 år
              och kommer direkt från gymnasiet.
            </seg>
            <seg xml:id="i-b79f7c06209f4281-0">
              Vad är det för flexibilitet som erbjuds och för vem om vi nu
              ska diskutera vuxenutbildningen ifall man tar bort var tredje
              plats, tar bort rekryteringsbidrag och korttidsstöd, tar bort
              resurser för uppsökande verksamhet, tar bort den högre bidragsdelen?
              Jag är medveten om att en del av förslagen är Moderaternas, några
              är Folkpartiets och några Centerpartiets, men man kan ana ett
              tydligt mönster.
            </seg>
            <seg xml:id="i-2d0ccc3dca8ac5f1-0">
              Åtgärderna drabbar inte dem som klarat sig bäst i skolan, som
              tidigare fått mest av utbildningssystemet. De drabbar just de
              grupper som haft det allra svårast. Att då skära ned möjligheterna
              och säga att de inte får plats med hänvisning till att vi i stället
              satsar tidigare i grundskolan vilket är jättebra och vi gör det
              också duger inte som förklaring för alla dem som redan passerat
              skolsystemet, kanske med en tvåårig gymnasieutbildning, eller
              som bara gick nio år för 20 eller 30 år sedan och i dag behöver
              lära om och lära nytt.
            </seg>
            <seg xml:id="i-eac3f32585c9d581-0">
              Var finns flexibiliteten i vuxenutbildningen hos den borgerliga
              alliansen och hos Centerpartiet?
            </seg>
          </u>
          <note xml:id="i-abd513c17e86dad9-0">
            Anf. 226 BIRGITTA SELLÉN (c) replik:
          </note>
          <u who="unknown" prev="cont" xml:id="i-39c5d6e9ba4c15b3-8">
            <seg xml:id="i-02d44720ce9e6cde-0">
              Herr talman! Om ministern hade lyssnat på hela mitt anförande
              tror jag att hon hade hört att det vi pratar om påverkar förskolan
              i allra högsta grad, och vad jag vet så är det Lena Hallengrens
              ansvarsområde.
            </seg>
            <seg xml:id="i-0234ce0d4b6138e0-0">
              Om vi ska tillåta en flexibel skolgång, vilket vi alltså vill,
              handlar det om att de elever som redan i förskolan är mogna för
              att börja läsa, räkna, skriva ska kunna få börja tidigare än i
              augusti det år de fyller sju år. Där börjar vår flexibilitet.
              Med vår skola skulle det heller inte finnas så fruktansvärt många
              som behövde gå i vuxenutbildning. Men nu finns den, och då måste
              vi naturligtvis hjälpa alla dem som behöver gå där och ge dem
              den möjligheten. Vi har också anslagit extrapengar exempelvis
              till den kvalificerade yrkesutbildningen.
            </seg>
            <seg xml:id="i-827277667c00ff06-0">
              Vi värnar mycket om folkbildningen. Där har vi anslagit mer pengar
              än regeringen; vi ger 90 miljoner mer till folkbildningen. Så
              nog ser vi till att hela människan ska kunna ha ett livslångt
              lärande. Det är oerhört viktigt från vaggan till graven. Därför
              vill jag gärna höra hur ministern ser på folkbildningen och den
              proposition som kommer så småningom. Kommer den att ge några ytterligare
              förstärkningar? Går det att lyfta på förlåten så att vi får höra
              lite grann om det? Den kommer ju ganska snart vad jag vet.
            </seg>
          </u>
          <note type="speaker" xml:id="i-73e0ca26a84d4e03-0">
            Anf. 227 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-41">
            <seg xml:id="i-7ef9785a7c55e73a-0">
              Herr talman! Det är riktigt att det kommer en folkbildningsproposition
              i mars. Det känns väl inte riktigt rätt att nu, när vi diskuterar
              detta betänkande, ägna oss åt den.
            </seg>
            <seg xml:id="i-7da6d55760cb5194-0">
              Jag hörde Birgitta Selléns hela anförande, om än i kaféet. Jag
              försökte få i mig lite energi.
            </seg>
            <seg xml:id="i-bad726df41650e7a-0">
              Ingen ska inbilla mig att de som går i förskolan, som har ett
              intresse av att läsa och räkna, av att lära, får till svar att
              nej, du går i förskolan, du får vänta tills du går i skolan. Jag
              tror inte att det är så det förhåller sig, och jag tror att den
              risken kommer att minska ytterligare med den nya lärarutbildningen
              där man har en ännu bredare kompetens bland dem som arbetar i
              förskolan.
            </seg>
            <seg xml:id="i-274856ae527fd77d-0">
              Att å andra sidan säga till den som i dag är 50 år och vill komplettera
              i en vuxenutbildning att det inte går eftersom vi satsar på förskolan
              är inte rimligt. Min poäng är alltså att man inte kan spara pengar
              på vuxenutbildningen och i stället satsa tidigt i skolsystemet
              och tro att man därmed löst problemet. Man måste jobba på båda
              fronter.
            </seg>
            <seg xml:id="i-c6e54a1ef183f0c3-0">
              Jag menar att alliansen begår ett stort misstag när de skär ned
              på dem som behöver en andra chans, på dem som står längst från
              utbildningssystemet. Det är precis det man gör när var tredje
              plats försvinner, när rekryteringsbidrag, korttidsstöd, uppsökande
              verksamhet försvinner. Det är ett stort problem, och det skapar
              ett uppdelat samhälle och en sorteringsskola som jag inte vill
              vara med om.
            </seg>
          </u>
          <note type="speaker" xml:id="i-935b00ea105334e9-0">
            Anf. 228 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-a141fef004c06390-2">
            <seg xml:id="i-b122081d3326caaf-0">
              Herr talman! Jag ska ställa en mycket konkret fråga till statsrådet.
              Rätten till utbildning gäller ju inte alla i dag. Det finns några
              som inte har rätt till utbildning. Det handlar om dem som gått
              i grundsärskola, eller för den delen i träningsskola, och gymnasiesärskola
              och skulle vilja gå vidare till vuxenutbildning. De har i dag
              inte rätt till det. Det finns ingen skyldighet att ordna det.
              Statsrådet andades något om detta i sitt anförande, och jag vill
              därför ställa en konkret fråga:
            </seg>
            <seg xml:id="i-31a4bb67b14cc5b6-0">
              Är statsrådet beredd att ge dem som gått i särskola samma rätt
              som alla andra att gå vidare och få en vuxenutbildning inom särvux?
            </seg>
          </u>
          <note type="speaker" xml:id="i-74fb3fe42b60a7fe-0">
            Anf. 229 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-42">
            <seg xml:id="i-f13152eaac58c203-0">
              Herr talman! Svaret är ja.
            </seg>
            <seg xml:id="i-83895904dfa818a0-0">
              Sedan vill jag ställa en fråga till Torsten Lindström. Jag hörde
              nämligen hans anförande också. Jag hörde även Lennart Gustavssons
              replik och tyckte inte att han fick ett särskilt bra svar.
            </seg>
            <seg xml:id="i-29f7e6d6ec80be2b-0">
              Torsten Lindström stod i talarstolen och talade om hur viktigt
              det var att ge vuxenutbildningen en andra chans. Han sade också
              att Kunskapslyftet egentligen inte hade inneburit någonting väsentligt.
              800 000 människor, Torsten Lindström, fick möjlighet att lära
              om och lära nytt. Jag tror att om du sammanträffade med bara några
              av dem skulle du få en ganska annorlunda bild.
            </seg>
            <seg xml:id="i-c9d8f3240e35109e-0">
              Jag är väldigt nyfiken på hur du ser på alliansens förslag där
              dina två allianspartier vill ta bort var tredje plats i vuxenutbildningen.
              Hur kan det leda till att fler får möjlighet att lära mer och
              lära nytt? Hur kan borttaget rekryteringsbidrag, korttidsstöd
              och pengar till uppsökande verksamhet samt färre högskoleplatser
              leda till att vi bättre rustar oss för ett kunskapssamhälle? Jag
              skulle väldigt gärna vilja ha ett lika bra och kort svar som det
              jag gav dig, Torsten Lindström.
            </seg>
          </u>
          <note type="speaker" xml:id="i-e990cbfa653fcf41-0">
            Anf. 230 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-a141fef004c06390-3">
            <seg xml:id="i-a36335cc5cfdf2c9-0">
              Herr talman! Välkommen i klubben, Lena Hallengren! Äntligen har
              Socialdemokraterna insett att även de som har gått i särskola
              ska få rätt till det som vuxna. Det är ett krav som Kristdemokraterna
              har drivit i många år i denna kammare, och det är ju bra att någonting
              till slut händer på den punkten. Jag ser fram emot den fortsatta
              utvecklingen när det gäller det.
            </seg>
            <seg xml:id="i-c4c4d08107fa7712-0">
              Sedan är det som vanligt, herr talman, att statsrådet börjar
              prata om en massa annat. Ja, ska vi nu prata om Kunskapslyftet?
              Jag träffar elever som har gått i Kunskapslyftet i princip varje
              gång som jag är i min hemort, därför att jag själv har undervisat
              i Kunskapslyftet. Jag vet vad Kunskapslyftet var. Men om Lena
              Hallengren hade lyssnat ordentligt på mitt anförande hade hon
              också hört att problemet är att Kunskapslyftet inte har följts
              av en genomtänkt nationell strategi för vuxenutbildning där ingen
              hålls tillbaka och ingen lämnas efter, som ger alla chansen att
              komma igen. Det är en sådan strategi som saknas. Fortfarande har
              den röda regeringen som har suttit så länge inte kommit med den
              strategin, utan det går år in och år ut utan en sådan strategi
              från regeringens sida. Det är väldigt anmärkningsvärt.
            </seg>
            <seg xml:id="i-607b98741ae3d663-0">
              Sedan vill jag ställa en fråga till statsrådet när det gäller
              synen på yrkesutbildning. Det är nämligen enbart under borgerliga
              regeringar som yrkesutbildningen har graderats upp och fått en
              stärkt status. Nu ser vi kristdemokrater väldigt positivt på den
              kvalificerade yrkesutbildningen. Vi välkomnar att den får fler
              platser. Det ligger väl i linje med vår politik, men vi saknar
              även när det gäller yrkesutbildningen en långsiktig och genomtänkt
              strategi. Yrkesutbildning handlar inte bara om att reglera arbetslösheten
              när det går dåligt för Sverige på grund av att Socialdemokraterna
              sköter regeringsmakten så som de gör.
            </seg>
            <seg xml:id="i-4ceac282f540e1d1-0">
              Herr talman! Min fråga till statsrådet, som jag tycker att hon
              kan ge ett svar på i dag, är: Vad tänker regeringen göra för att
              ytterligare höja statusen och kvaliteten i yrkesutbildningen så
              att vi får en bra struktur även när det gäller den?
            </seg>
          </u>
          <note type="speaker" xml:id="i-03004dca42955c87-0">
            Anf. 231 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-43">
            <seg xml:id="i-d667461eae3bd362-0">
              Herr talman! Torsten Lindström brukar ofta börja sina anföranden
              med att säga att han inte fick svar på frågan. Det kanske slank
              med av bara farten. Du fick ju ett svar på frågan. Jag sade att
              särvux ska bli en rättighet.
            </seg>
            <seg xml:id="i-ba132347a4f11fd1-0">
              Torsten Lindström saknar en nationell strategi. Jag måste säga
              att när jag läser Kristdemokraternas förslag i betänkandet undrar
              jag vem som saknar strategi. Man ska ta bort utvecklingspengar
              på Utvecklingsmyndigheten, ta bort anslaget för uppsökande verksamhet,
              lägga in valideringsdelegation, CFL och KY-myndighet i Högskoleverket.
              På vad sätt stärker det vuxenutbildningen? Sedan ska man föra
              över 10 miljoner till en yrkeshögskola. Tio miljoner kronor, med
              förlov sagt, blir en rektor, ett par lärare, pennor och suddgummin.
              Det räcker inte till så där väldigt mycket för att tala om en
              nationell strategi och slå sig för bröstet för att man satsar
              på yrkesutbildningar.
            </seg>
            <seg xml:id="i-69d4be3f907728b5-0">
              En nationell strategi är betydelsefull. Den handlar om precis
              det som jag sade i mitt anförande, om att fortsätta rikta pengar
              för att garantera volym i vuxenutbildningen. Vi behöver fler vuxna
              som får möjlighet att lära, inte färre. Vi tänker bibehålla de
              förmånliga studiestöd som behövs för att många äldre ska våga
              ta steget och påbörja sina studier. Det handlar om rekryteringsbidrag,
              korttidsstöd. Det handlar också om möjlighet att bedriva uppsökande
              verksamhet för att verkligen nå de grupperna. Det handlar om barntillägg.
              Det handlar också om att skjuta lånetrappan framåt i tiden. Så
              nog har vi ganska många idéer.
            </seg>
            <seg xml:id="i-99f563cc57a25fa1-0">
              Jag fortsätter gärna att diskutera det här med Torsten Lindström
              men hoppas att Torsten Lindström och kd då har en lite mer samlad
              vision av vuxenutbildningen än att klaga på Kunskapslyftet, att
              göra egna neddragningar och föra in vuxenutbildning som en del
              av Högskoleverket. Det tror jag inte är en framgångsrik modell.
            </seg>
          </u>
          <note type="speaker" xml:id="i-6ca5876799b0741b-0">
            Anf. 232 ULF NILSSON (fp) replik:
          </note>
          <u who="ulf_nilsson_00782a" xml:id="i-804f78aedcb5b01d-5">
            <seg xml:id="i-36bf6a208cf5a0b4-0">
              Herr talman! Begreppet sorterande utbildningssystem används här.
              Det är ju det som jag brukar beklaga, att Socialdemokraterna har
              ett sorterande utbildningssystem. Ni glömmer hela tiden dem som
              faktiskt inte pluggar för att gå på högskolan utan som är väldigt
              intresserade av att komma ut i arbetslivet och få en yrkesinriktad
              utbildning. Det handlar om lärlingsutbildning och yrkesutbildning
              på gymnasiet, men det handlar också om tiden efter gymnasiet.
            </seg>
            <seg xml:id="i-6d94336200d65b49-0">
              Det är sant att vi minskar det statliga bidraget till vuxenutbildningen,
              som i dag är på 1,7 miljarder, med ca ½ miljard. Men det är också
              sant att vi från Folkpartiets sida lägger ½ miljard på kvalificerad
              yrkesutbildning.
            </seg>
            <seg xml:id="i-0819fa43c997c514-0">
              Vi tycker inte att det generellt sett är den självklara vägen
              för människor som är osäkra på arbetsmarknaden att läsa olika
              ämnen i vuxenutbildningen, ibland kanske oplanerat. Det kan vara
              bra för väldigt många och är bra för väldigt många, men det är
              inte den självklara vägen, utan för många är antingen en kvalificerad
              yrkesutbildning eller en arbetsmarknadsutbildning det riktiga.
              Ni får alltså inte glömma bort att alla inte läser för att börja
              på högskolan.
            </seg>
            <seg xml:id="i-a005ed7a14f44f6b-0">
              Sedan blir det då lite hastiga och lite oplanerade åtgärder.
              Det här rekryteringsbidraget, till exempel, har ju kritiserats
              väldigt allvarligt av Riksrevisionen jag har boken på mitt bord
              här. Man konstaterar att det är risk för felaktiga utbetalningar,
              att det är mycket stora otydligheter i direktiv och riktlinjer
              och att det saknas kunskap, fast det har pågått i flera år, om
              det här rekryteringsbidraget verkligen har haft en rekryterande
              effekt. Sedan kan man också diskutera vem som ska bestämma vilka
              människor det gäller. Varför ska vissa vuxna människor inte behöva
              använda studiemedelssystemet? Vem avgör det? Tydligen har man
              inte hittat något bra system för det. Jag tycker fortfarande att
              det finns all anledning att beteckna det som ett orättvist bidrag.
            </seg>
            <seg xml:id="i-9511d956460742c9-0">
              Sammanfattningsvis undrar jag alltså: Vad gör ni åt dem som är
              yrkesinriktade?
            </seg>
          </u>
          <note type="speaker" xml:id="i-3e6d97779b24a229-0">
            Anf. 233 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-44">
            <seg xml:id="i-7f2a15920708c742-0">
              Herr talman! Jag vill börja med att tacka Ulf Nilsson för påminnelsen
              om yrkesutbildningen. Jag tycker att vi ska tala mycket mer om
              den i den här kammaren. Jag tycker att vi gör det alltför sällan.
              Vi behöver göra mer på den fronten. Det är jag helt övertygad
              om.
            </seg>
            <seg xml:id="i-61a560d1606407f2-0">
              När det gäller gymnasieskolan menar jag att det steg som tas
              med lärlingsutbildningar är ett väldigt viktigt steg som blir
              väl värt att följa. Kvalificerad yrkesutbildning är också en väldigt
              bra utbildningsform. Vi är överens om att den ska utökas, men
              jag menar att det måste göras i en takt som näringslivet klarar
              av att möta upp, så att vi kan garantera kvaliteten också framöver.
              Det krävs ju en tredjedel praktik och det krävs ett engagemang
              mellan näringsliv och högskola för att utbildningen ska bli till.
              Där kan vi hela tiden konstatera hur många det är som är intresserade
              av att starta en kvalificerad yrkesutbildning. Det finns fler
              än det finns ansökningar men inte i den grad, så här långt, som
              oppositionen föreslår.
            </seg>
            <seg xml:id="i-855e4c90672ef22e-0">
              När det gäller rekryteringsbidraget vill jag säga att det inte
              handlar om att studera på olika villkor, att någon ska ha någon
              form av gratisstudier. Det handlar om att underlätta för en ingång
              i utbildningssystemet för den som står långt borta, för den som
              inte har studerat på väldigt länge. Det är ingen som studerar
              på rekryteringsbidrag genom hela gymnasiet och högskolan. Det
              är för en kortare tid som detta kan beviljas, men det ger just
              möjlighet för den enskilde att faktiskt våga.
            </seg>
            <seg xml:id="i-926e76acbb50f59d-0">
              Att flytta pengar från vuxenutbildningen till KY kan ju låta
              klokt, men man ska också betänka att KY kräver treårig gymnasieutbildning,
              vilket innebär att man tar, återigen, från den grupp som skulle
              behöva mer, som har fått minst av utbildning tidigare i livet
              i utbildningssystemet. Vi ger dem rekryteringsbidraget, korttidsstödet,
              uppsökande verksamhet och 600 miljoner kronor, nämligen var tredje
              plats i vuxenutbildningen. Det hjälper inte den gruppen över huvud
              taget att vi stärker vare sig KY eller högskola, med tanke på
              att frågan som Ulf Nilsson ställde också var hur vi ska ge förutsättningar
              för dem som inte vill studera vidare.
            </seg>
          </u>
          <note type="speaker" xml:id="i-3ea1fce9f87c1ac3-0">
            Anf. 234 ULF NILSSON (fp) replik:
          </note>
          <u who="ulf_nilsson_00782a" xml:id="i-804f78aedcb5b01d-6">
            <seg xml:id="i-858b6408cc3db8d9-0">
              Herr talman! Det är ju en helhet, Folkpartiets förslag och alliansens
              förslag, som pekar åt samma håll, även om det finns skillnader
              av förklarliga skäl. Vi vill också satsa på en alternativ lärlingsutbildning
              i gymnasieskolan utanför de 17 programmen. Vi tycker att det ska
              vara möjligt att få en bra gymnasieutbildning utan att läsa för
              att få högskolebehörighet. Vi avsätter nu 70 miljoner i extra
              bidrag till kommuner som vill starta en försöksverksamhet med
              en alternativ lärlingsutbildning.
            </seg>
            <seg xml:id="i-b8227fe707d722c8-0">
              När det gäller kvalificerad yrkesutbildning finns det redan i
              dag massor av ansökningar från företag och från kommuner som är
              intresserade av att starta kvalificerad yrkesutbildning men som
              inte kan få starta och som lever i mycket stor ovisshet fram till
              några månader innan kurserna startar, beroende på att det är så
              pass snålt tilltaget med medel. Så nog finns det ett behov av
              kvalificerad yrkesutbildning.
            </seg>
            <seg xml:id="i-03431206ac25a0e4-0">
              Vi hinner inte ta upp allt. Jag skulle väldigt gärna tala om
              förskolan också, för den engagerar mig mycket, men det är lite
              fel att dra upp den under den sista minuten.
            </seg>
            <seg xml:id="i-1c8e9efc4b3a409c-0">
              Men jag skulle vilja ställa en konkret fråga till statsrådet
              Hallengren när det nu har blivit så skarp kritik av hur rekryteringsbidraget
              används. Det sägs tydligt att det är otydligheter i direktiv och
              riktlinjer. Det sägs tydligt att vi inte i utvärderingarna har
              fått reda på om det är de som annars inte skulle ha studerat som
              får pengarna, om det har rekryterande effekter. Då blir min direkta
              fråga: Vad tänker Lena Hallengren och regeringen göra, om ni nu
              vill fortsätta med rekryteringsbidraget, för att få ett grepp
              om hur det används och för att kunna förbättra användningen av
              det?
            </seg>
          </u>
          <note type="speaker" xml:id="i-fb7964165a23aa76-0">
            Anf. 235 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-45">
            <seg xml:id="i-228e975ff2c47f2b-0">
              Herr talman! Ulf Nilsson talar här om helhet. Det är just det
              jag försöker finna i allianspartiernas reservationer i betänkandet.
              Man föreslår lärlingsutbildning på gymnasiet som inte ger högskolebehörighet
              med en hänvisning till att man kan komplettera om man sedan skulle
              vilja. Samtidigt drar man ned med en tredjedel. Det går inte riktigt
              ihop.
            </seg>
            <seg xml:id="i-88648f9737d50b41-0">
              Jag tror inte att vi i ett kunskapssamhälle ska lura en generation
              unga människor och säga: Du behöver inte högskolebehörighet. Du
              kan skaffa det någon gång senare. Jag tror att det är väldigt
              många som kanske inte alls tänker sig det i dag men som under
              sitt 4045-åriga yrkesverksamma liv som de har framför sig kommer
              att behöva det.
            </seg>
            <seg xml:id="i-0800b1fdf118b189-0">
              Varför ska de gå omvägen över komvux senare? Jag ser ingen anledning
              till det. Vuxenutbildningen ska finnas för den som av olika skäl
              missat, behöver lära mer och lära nytt men inte för att vi har
              byggt in en återvändsgränd.
            </seg>
            <seg xml:id="i-8a90dfef37cf2528-0">
              När det sedan gäller KY är det 1 000 ytterligare platser i höst
              och 1 000 ytterligare i januari. Vi är överens om att KY ska öka.
              Vi kan diskutera takten.
            </seg>
            <seg xml:id="i-64a6edfba8cb774c-0">
              Det ställdes en fråga om rekryteringsbidraget och hur jag tänker
              där om man annars inte skulle ha studerat. Det är en rätt komplex
              fråga att få ett svar på. Det tror jag att alla inser. Vilka är
              det som har studerat vidare? Det är inte helt enkelt att veta
              det, eftersom rekryteringsbidraget har fungerat en så kort tid.
            </seg>
            <seg xml:id="i-666640202c65432d-0">
              De som börjar studera med rekryteringsbidrag har stora kunskapsluckor.
              De studerar kanske både på grundläggande och på gymnasial nivå.
              Flera av dem har nog inte ens kommit att få möjligheten att till
              exempel läsa vidare vid högskola.
            </seg>
            <seg xml:id="i-122b0a06d8cc7461-0">
              Rekryteringsbidraget ska utvärderas. Jag kan garantera att vi
              inte kommer att välja några modeller eller fatta beslut som innebär
              att vi med ett svep försämrar förutsättningarna för dem som har
              fått allra minst.
            </seg>
            <seg xml:id="i-f7dbf0050822a04f-0">
              Vi ska inte ta bort var tredje komvuxplats, rekryteringsstöd,
              korttidsstöd, pengar vill uppsökande verksamhet, utvecklingsmedel
              för Utvecklingsmyndigheten och så vidare. Det tror jag inte är
              den väg vi ska gå.
            </seg>
          </u>
          <note type="speaker" xml:id="i-55dea14dcc241db6-0">
            Anf. 236 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-02116450394b24ae-3">
            <seg xml:id="i-32b12c6f1830773e-0">
              Herr talman! Jag fick en del frågor. Jag vill till Lena Hallengren
              säga: Hur kan statsrådet påstå att vi dränerar förskolan när vi
              satsar 660 miljoner mer än ni?
            </seg>
            <seg xml:id="i-4ec06f9a76bb837b-0">
              Hur kan hon påstå att vi sätter treåringar i skolbänken, när
              jag så tydligt har förklarat att vi utvidgar den allmänna förskolan
              till att gälla för en årskull till, och dessutom talar om vad
              vi vill med den?
            </seg>
            <seg xml:id="i-50dec90a79fd896e-0">
              Hur kan statsrådet säga att moderat politik gör att föräldrarna
              ska välja mellan förvärvsarbete eller att skaffa barn? Vad menar
              Lena Hallengren med det?
            </seg>
            <seg xml:id="i-6e4ec4cb65502467-0">
              Med risk för att vara oförskämd undrar jag: Har inte Lena Hallengren
              läst våra förslag, eller har hon inte förstått?
            </seg>
          </u>
          <note type="speaker" xml:id="i-9acb7f6704cdd031-0">
            Anf. 237 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-46">
            <seg xml:id="i-7f9ecbf44d4f7d6e-0">
              Herr talman! Jag har fått frågan av Margareta Pålsson under en
              frågestund om vad jag tycker om Moderaternas förslag. Jag har
              då blivit informerad om att Moderaternas förslag innebär att barn
              från tre års ålder har en avgränsad period varje dag som är ett
              lärande.
            </seg>
            <seg xml:id="i-abdf5264e12aec30-0">
              Det går inte att kalla det för något annat än en barnskola, en
              tidig skolstart. Då slår man sönder det som är den framgångsrika
              modellen i svensk förskola där omsorg, pedagogik och lärande blandas
              under dagen för alla åldrar.
            </seg>
            <seg xml:id="i-aedc2de2063e9028-0">
              Moderaterna har inget bra svar på vad som händer före tre års
              ålder. Det är inte så intressant. Där kommer Nackamodellen och
              ett vårdnadsbidrag in.
            </seg>
            <seg xml:id="i-d22c1f52eba349b1-0">
              När det sedan gäller resurser kan man inte konstatera annat än
              att Moderaterna ska göra gigantiska skattesänkningar, som vi inte
              heller ska glömma bort. Ska vi ned till europeisk nivå handlar
              det om minus 250 miljarder i intäkter, var femte skattekrona.
              Man ska göra det och samtidigt skapa en bättre förskola. Det vore
              intressant om Margareta Pålsson ägnade sin nästa replik till utveckla
              hur det ska gå till.
            </seg>
            <seg xml:id="i-b5dc160788fa637b-0">
              Dessutom har Moderaterna röstat emot personalförstärkningsmedel.
              De menar att öronmärkta pengar leder till ineffektivitet. Man
              kan inte låta bli att ställa sig frågan: Blir mindre pengar mer
              effektivt?
            </seg>
          </u>
          <note type="speaker" xml:id="i-7adb5d6eb19ebfad-0">
            Anf. 238 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-02116450394b24ae-4">
            <seg xml:id="i-2333a4802505fb5d-0">
              Herr talman! Om jag berömmer personalförstärkningar, hur kan
              man då påstå att vi har röstat emot det? Som med allting annat
              i vår politik vill vi inte ha specialdestinerade bidrag.
            </seg>
            <seg xml:id="i-75fc85300210d5c9-0">
              Vi tror att kommunerna är fullt kapabla att avgöra om de vill
              satsa på fler förskollärare, eller om någon behöver barnskötare
              eller kanske till och med en tredje behöver renovera lokalerna.
              Vi satsar precis lika mycket pengar som regeringen i fråga om
              personalförstärkningar. Men vi lägger dessutom till 660 miljoner.
            </seg>
            <seg xml:id="i-24e4d5d3e1671834-0">
              Det är urlöjligt när ni socialdemokrater håller på med det som
              Fredrik Reinfeldt en gång har svarat på. Han skulle svara på vad
              hans vision var om framtida skattenivåer i Sverige. Han sade:
              Jag skulle vilja se en nivå som är en medeleuropeisk nivå. Då
              säger ni att vi vill sänka skatterna med 270 miljarder eller någonting.
              Det förtjänar knappt att kommenteras.
            </seg>
            <seg xml:id="i-b41a3e6fa1226bac-0">
              Det stod i moderata motioner tidigare att vi ville ha en barnskola.
              Det står det inte längre. Vi vill ha en tidigare skolstart för
              sexåringar. Men vi vill inte sätta treåringar på skolbänken.
            </seg>
            <seg xml:id="i-fd813c060a786462-0">
              Att vi säger att det ska vara en avgränsad tid innebär inte att
              vi tänker drilla treåringar tre timmar om dagen. Alla förskollärare
              och dessutom lärare vet hur man blandar det.
            </seg>
            <seg xml:id="i-b8fb485a72f665ee-0">
              Faran är just det som jag tog upp i mitt anförande. På många
              förskolor kommer barn och går barn, personal börjar och personal
              slutar, föräldrar kommer och föräldrar går. Det blir helt enkelt
              inte någon samlad tid till detta.
            </seg>
            <seg xml:id="i-de16283eacf9b793-0">
              Därför tycker vi att man, ungefär som man gjorde på forna tiders
              lekis, bestämmer vilken tid som ska ägnas åt detta viktiga uppdrag.
            </seg>
          </u>
          <note type="speaker" xml:id="i-cb6a17ecb1731b14-0">
            Anf. 239 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-47">
            <seg xml:id="i-88d226ea897931a0-0">
              Herr talman! Jag nöjer mig inte med pedagogisk verksamhet tre
              timmar om dagen. Det är en alldeles för låg målsättning. Det går
              att läsa läroplanen för förskolan och notera vilka mål man har
              att arbeta mot.
            </seg>
            <seg xml:id="i-187bab87757c6a42-0">
              Om man tycker att den är otydlig kan man inte komma till någon
              annan slutsats än att läroplanen borde förändras, bli tydligare
              och tala om vilka mål som ska uppnås. Det ska kanske till och
              med stå vilka mål som ska uppnås för varje barn när de är tre,
              fyra eller fem år. Det får vara föremål för en helt annan diskussion.
            </seg>
            <seg xml:id="i-54506e08b12ab94c-0">
              När det gäller att inte öronmärka pengar och ha förtroende för
              kommunerna har jag också stort förtroende för våra kommunpolitiker.
              Men jag vet också hur det ser ut i många kommuner. Man sitter
              och funderar på: Vad är det vi ska använda pengarna till?
            </seg>
            <seg xml:id="i-3fc4818736a0bb21-0">
              Jag tror inte att det handlar om, Margareta Pålsson, att pengarna
              ska gå till barnomsorgslokalerna, en förskollärare eller om ytterligare
              bespisningspersonal på förskolan. I kampen om pengar från stat
              till kommun finns också det nya äldreboendet. Där finns behov
              av att fräscha upp idrottslokalen och ishallen. Där finns behov
              av att bygga en ny fritidsgård, eller vad det nu kan vara.
            </seg>
            <seg xml:id="i-6526e2bfb2cc8006-0">
              Vi måste försäkra oss om att pengarna verkligen kommer till förskolan.
              Om vi inte öronmärker pengarna kommer lite pengar att gå dit.
              Men det kommer också att gå till väldigt mycket annat. Den som
              värnar förskolan och vill att det ska ske en riktigt rejäl personalförstärkning
              måste naturligtvis stödja ett förslag som handlar om riktade pengar
              där personalen i förskolan är helt säker på var pengarna går.
            </seg>
            <seg xml:id="i-afbf3fd36e2ab131-0">
              När det sedan handlar om skattenivån är det ett litet uttalande.
              Det handlar om en tidigare budgetmotion. Ska man ned till europeisk
              nivå är det 250 miljarder kronor. Det är en diskussion vi kan
              återkomma till i många olika sammanhang. Det påverkar förutsättningarna
              för välfärden.
            </seg>
          </u>
          <note type="speaker" xml:id="i-7f413cd61c8e8f7d-0">
            Anf. 240 MIKAELA VALTERSSON (mp) replik:
          </note>
          <u who="mikaela_valtersson_079a93" xml:id="i-11064b97f4ea1dea-3">
            <seg xml:id="i-60f0aec43fa2330e-0">
              Herr talman! År 1995 beslöt riksdagen att inget barn ska behöva
              vänta mer än tre fyra månader på en plats på förskola. Plats skulle
              tillhandahållas utan oskäligt dröjsmål. I förarbetena till lagen
              angavs att tre fyra månader var skälig tid.
            </seg>
            <seg xml:id="i-27dc1d9a89f2c520-0">
              Från flera håll i landet kommer i dag rapporter om att barn inte
              får barnomsorgsplats trots platsgarantin på grund av babyboom
              och inflyttningar. Det är självklart ingen lätt situation för
              kommunerna. Men de föräldrar vars barn inte får någon barnomsorgsplats
              hamnar också i en rävsax.
            </seg>
            <seg xml:id="i-431400f70ad53bc5-0">
              Arbetsgivaren vill veta när föräldern kan återgå till sitt arbete,
              föräldrarna vill gärna veta att man kan arbeta, få lön och kunna
              betala sina räkningar, och barnen står utan barnomsorgsplats.
              Föräldrarna är maktlösa och har ingenting att sätta emot.
            </seg>
            <seg xml:id="i-fa782815d0b77183-0">
              Jag skulle vilja fråga om förskoleministern är beredd att vidta
              åtgärder som stärker föräldrarnas rättigheter med anledning av
              att kommunerna inte uppfyller platsgarantin.
            </seg>
          </u>
          <note type="speaker" xml:id="i-074b8c2b1efd34b6-0">
            Anf. 241 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-48">
            <seg xml:id="i-e594a1822b8dbf12-0">
              Herr talman! Man kan inte ha mer rätt än att ha rätt till en
              plats. Hur den rätten ska kunna bli skarpare har jag svårt att
              se, men Mikaela får gärna ge förslag på hur detta skulle gå till.
            </seg>
            <seg xml:id="i-28e506676af089a4-0">
              När det handlar om kösituationen tycker jag inte att det är rätt
              att säga att det ser bättre ut än för tio år sedan. Det är ingen
              förklaring, ingen ursäkt till dem som inte får plats. Men jag
              tycker att vi i den här kammaren ska komma ihåg hur situationen
              var för tio år sedan, hur många kommuner det var som inte hade
              byggt ut tillräckligt mycket, som inte erbjöd en plats, hur otroligt
              annorlunda situationen var. Nu diskuterar vi inte om man får en
              plats. Vi diskuterar när man får platsen, på vilken förskola och
              med vilken pedagogik. Det är där vi har hamnat.
            </seg>
            <seg xml:id="i-40c667e4427ad096-0">
              När det handlar om huruvida jag är beredd att vidta åtgärder
              vet jag inte exakt vad Mikaela syftar på. Hon får väl återkomma
              i sin replik så kan jag ge ett mer tydligt svar.
            </seg>
          </u>
          <note type="speaker" xml:id="i-cca489a3af5e8df6-0">
            Anf. 242 MIKAELA VALTERSSON (mp) replik:
          </note>
          <u who="mikaela_valtersson_079a93" xml:id="i-11064b97f4ea1dea-4">
            <seg xml:id="i-6907b5fa715a1e4d-0">
              Herr talman! Det kan jag gärna göra. Det finns självklart sätt
              att skärpa den här rättigheten. Från Miljöpartiets sida tycker
              vi att det är rimligt att föräldrar som inte får sin rätt borde
              få något slags ekonomisk kompensation, till exempel i form av
              en del av kommunens kostnad för barnomsorgsplatsen. Vi tycker
              också att det krävs någon form av sanktion som man kan vidta gentemot
              kommuner. Det krävs vissa ändringar i kommunallagen om man ska
              kunna göra en sådan förändring, men vi är beredda att jobba för
              det. Jag skulle vilja höra om du är beredd att medverka till en
              sådan förändring.
            </seg>
          </u>
          <note type="speaker" xml:id="i-79fce7f7e0f032be-0">
            Anf. 243 Statsrådet LENA HALLENGREN (s) replik:
          </note>
          <u who="unknown" xml:id="i-80dacff61fa91115-49">
            <seg xml:id="i-aeb084e4d60df3fd-0">
              Herr talman! Detta med sanktioner gentemot kommuner är en fråga
              för Tillsynsutredningen som vi får all anledning att återkomma
              till. När det gäller frågan om ersättning till föräldrarna har
              jag ett antal olika invändningar. En är att en kommun inte ska
              kunna köpa sig fri. Det är en väldigt enkel lösning vi presenterar
              för kommunerna om vi säger att om man inte kan bygga ut kan man
              betala föräldrarna vad de annars skulle ha fått som en del av
              sin föräldraförsäkring, som har kommit upp som förslag, eller
              som en del av platsen.
            </seg>
            <seg xml:id="i-214c7fe70c728c3a-0">
              Jag tror inte alls att det är en bra modell. Jag tror inte heller
              att det stärker möjligheterna och tryggheten för föräldrarna.
              Om jag har svårt att veta exakt när jag kommer tillbaka har arbetsgivaren
              svårt att planera. Det underlättar ju inte för arbetsgivarens
              planering att veta att föräldrarna har fått en del av barnomsorgskostnaden.
            </seg>
            <seg xml:id="i-7fba0602e9936b88-0">
              Vi kan inte ha något annat mål än att förskolan ska byggas ut.
              Jag ser ändå med glädje att det är färre kommuner som omfattas
              och att till och med en kommun som Göteborg börjar närma sig.
              Det är väldigt nära att man faktiskt är utan köer. Och Malmö har
              i dag fler platser i barnomsorgen än det finns barn som efterfrågar
              dem. Jag vill verkligen understryka att platsbristen är ett problem,
              men jag tror inte att det finns en så enkel lösning på det.
            </seg>
          </u>
          <note type="speaker" xml:id="i-da383ab21bb60485-0">
            Anf. 244 Statsrådet IBRAHIM BAYLAN (s):
          </note>
          <u who="unknown" xml:id="i-80dacff61fa91115-50">
            <seg xml:id="i-1237471c404dd610-0">
              Herr talman! Jag vill börja med att tacka för en bra och engagerad
              debatt om den förskola, grundskola, gymnasieskola, högskola, vuxenutbildning
              och forskning som vi har i vårt land. Det här är viktiga frågor,
              och de tål att debatteras. Det är också glädjande att så många
              riksdagsledamöter har engagerat sig i den här debatten.
            </seg>
            <seg xml:id="i-2b036ff5e4dec2fb-0">
              Den socialdemokratiska regeringens vision om utbildning för alla
              handlar just om att ge alla en bra grundförutsättning för att
              kunna starta ett liv där man kan förverkliga sina drömmar. Det
              handlar om grundförutsättningar men också om möjlighet för den
              enskilde att öka sin frihet och kunna välja det liv man själv
              vill. Vi har i Sverige kommit en bra bit på vägen, men vi har
              också fortfarande väldigt mycket att göra. Vi har en förskola,
              en grundskola och en gymnasieskola, kombinerat med en högskola
              och forskning, som ligger i världsklass inom många fält, men vi
              har också brister som vi måste åtgärda.
            </seg>
            <seg xml:id="i-bc26c38be7666927-0">
              Det som gläder mig är att vi nu har en situation med ökad lärartäthet
              och ökad tillgång till lärare med pedagogisk utbildning och specialpedagoger
              i den svenska grundskolan och gymnasieskolan. Statens skolverk
              konstaterar att det här ger en förhållandevis positiv bild av
              de framtida möjligheterna för den svenska skolan. De förbättrade
              förutsättningarna bedöms främja en positiv utveckling av elevernas
              resultat. Denna konstaterande bedömning gör man i sin senaste
              lägesbedömning för år 2005.
            </seg>
            <seg xml:id="i-7306d7c7bcdbd51b-0">
              Jag delar Skolverkets uppfattning, men jag vill samtidigt passa
              på att påminna om att de senaste årens tillskott till den svenska
              skolan är resultatet av en väldigt målmedveten politik. År 2001
              påbörjade den socialdemokratiska regeringen tillsammans med sina
              samarbetspartier en satsning på att anställa 15 000 fler lärare
              under fem år. När vi nu efter fyra år följer upp satsningen kan
              vi konstatera att den har varit mycket framgångsrik. Hittills
              har 14 000 fler lärare och andra specialister anställts runtom
              på landets skolor. Lärartätheten ökar nu för varje år. Under nästa
              år finns en satsning på ytterligare 1 miljard för att öka personaltätheten.
              Jag är övertygad om att vi kommer att nå målet om 15 000 fler
              anställda i den svenska skolan under nästa år.
            </seg>
            <seg xml:id="i-447c4c4f43883f02-0">
              Men vi nöjer oss inte med detta. Vi tar även bristerna i den
              svenska skolan på stort allvar. De resultat som oroar mig mest
              i nationella och internationella undersökningar är att det finns
              tecken på att skillnader mellan skolor och inom skolor ökar, att
              kunskapsresultaten i vissa centrala ämnen försämrats och att uppföljningen
              av elevernas kunskaper ibland brister. För att komma till rätta
              med dessa problem krävs en politik som fördelar ekonomiska och
              personella resurser till de skolor som har tuffast förutsättningar
              och en politik som sätter fokus på kunskapsutvecklingen och kunskapsuppföljningen
              i skolan. Målet för regeringens skolpolitik är att alla skolor
              ska vara bra skolor.
            </seg>
            <seg xml:id="i-deaeae0a65d68e61-0">
              För att nå dit kommer vi under nästa år att påbörja en satsning
              på skolor i segregerade bostadsområden. År 2006 avsätts inledningsvis
              70 miljoner kronor och under år 2007 avsätts ytterligare 155 miljoner
              kronor till de skolor som har tuffast förutsättningar. De extra
              resurserna kommer bland annat att användas till insatser för språkutveckling
              för elever med utländsk bakgrund. Det gäller både det svenska
              språket och elevernas modersmål. Vidare ska insatser för läsutveckling
              och samverkan mellan hem och skola prioriteras.
            </seg>
            <seg xml:id="i-2d57532cafa1c0c2-0">
              Att kunna läsa, skriva och räkna är grunden för lärande och nyckeln
              till kunskapsutveckling och framgång i alla skolans ämnen. Signalerna
              om att det förekommer brister i dessa ämnen har lett till att
              regeringen har vidtagit en mängd åtgärder för att vända utvecklingen.
              Skolverket har fått i uppdrag att föreslå förtydliganden i kursplanerna
              i matematik och svenska och också att förtydliga det nationella
              uppföljningssystemet för att förbättra förutsättningarna för alla
              elever att nå målen. Myndigheten för skolutveckling har fått i
              uppdrag att stärka skolornas arbete för att nå målen, särskilt
              inom områdena språkutveckling och matematik.
            </seg>
            <seg xml:id="i-391c8d0c3e5b9342-0">
              Nu tar vi nästa steg. Under nästa år påbörjas flera konkreta
              satsningar för att stärka elevernas kunskaper i svenska och matematik.
              10 000 lärare i de lägre årskurserna kommer att få ytterligare
              kunskaper om läs- och skrivutveckling. En liknande satsning med
              stark lokal förankring ska genomföras gentemot lärarna i ämnet
              matematik. Skolbiblioteken ska stärkas, stimuleras och utvecklas,
              och moderna klassiker ska spridas i Sveriges skolor. Under innevarande
              år och nästa år avsätter regeringen ytterligare 100 miljoner kronor
              till riktade utvecklingsinsatser för att stärka kvaliteten i den
              svenska skolan. De nya resurserna ska bland annat användas till
              att utveckla undervisningen i matematik och stimulera läsning
              i den svenska skolan.
            </seg>
            <seg xml:id="i-20ef9d45f57ac62a-0">
              En förutsättning för att stärka elevernas basfärdigheter är att
              brister upptäcks i tid och rättas till tidigt. Under den närmaste
              tiden kommer vi därför att vidta ett antal åtgärder för att stärka
              uppföljningen i den svenska skolan med fokus på de lägre årskurserna.
              En mål- och resultatstyrd skola förutsätter att målen är tydliga
              och begripliga. Kursplaner med tydligare konkretiserade mål skulle
              tydliggöra kraven och förväntningarna och också underlätta lärarnas
              dialog med både elever och föräldrar. Regeringen kommer därför
              att tillsätta en expertgrupp som får i uppdrag att se över målen
              i kursplanerna. Målen behöver bli färre och tydligare och skolans
              kunskaps- och demokratiuppdrag ska prioriteras.
            </seg>
            <seg xml:id="i-6cb254cdffdd74d6-0">
              I gällande kursplaner finns inga kunskapsmål för de lägre årskurserna.
              Expertgruppen får därför i uppdrag att föreslå nya mål i svenska
              och matematik för de lägre årskurserna. I vår får alla elever
              redan från första årskursen en framtåsyftande individuell utvecklingsplan.
              I den individuella utvecklingsplanen, som arbetas fram tillsammans
              med föräldrar och elever, tydliggörs vad som krävs för att eleven
              ska nå målen. Regeringen har också gett Skolverket i uppdrag att
              ta fram och sprida diagnostiskt stödmaterial med inriktning just
              mot de lägre årskurserna. Även i det sammanhanget ska läsutveckling
              och matematik prioriteras.
            </seg>
            <seg xml:id="i-544c7ab53d53a8a5-0">
              Skolverkets utbildningsinspektion som har som uppgift att inspektera
              landets samtliga 6 000 skolor kommer att få i uppdrag att särskilt
              uppmärksamma kunskapsresultaten och kunskapsuppföljningen i de
              lägre årskurserna. På så sätt ger vi en tydlig signal till alla
              skolor om vikten av att arbeta med att uppmärksamma och rätta
              till kunskapsbrister tidigt.
            </seg>
            <seg xml:id="i-0472769107078286-0">
              Regeringen har tagit varningssignalerna om kunskapsresultaten
              i skolan på allvar. Många av de förändringar som vi nu genomför
              kommer att få genomslag redan under detta läsår. Vår tydliga målsättning
              är att alla elever ska få det stöd och den hjälp som de behöver
              för att nå målen. Stödet måste sättas in tidigt.
            </seg>
            <seg xml:id="i-f16e4af580ee5068-0">
              Men vi får aldrig glömma att det också finns elever som kommer
              sent till Sverige och som av någon anledning behöver en andra
              chans.
            </seg>
            <seg xml:id="i-a39ca611d7dffa76-0">
              De elever som inte når behörighet till gymnasieskolan ska ha
              rätt till ett individuellt program som håller hög kvalitet. Det
              duger inte att endast 20 % av eleverna på det individuella programmet
              slutför en treårig gymnasieutbildning. Från och med den 1 juli
              får kommunerna därför ett tydligt ansvar för att erbjuda en utbildning
              som omfattar heltidsstudier. Och 450 miljoner kronor kommer årligen
              att tillföras kommunerna för att kompensera för de ökade kostnaderna
              för att öka och förstärka kvaliteten på det individuella programmet.
            </seg>
            <seg xml:id="i-a18a74688d54ec5e-0">
              I gymnasieskolan är det också centralt att utveckla de yrkesförberedande
              programmen. Samarbetet mellan skolan och arbetslivet ska stärkas,
              och samverkan mellan kärnämnen och karaktärsämnen måste bli bättre.
            </seg>
            <seg xml:id="i-2b64aca60d88d0d0-0">
              Under nästa år avsätts resurser för att höja kvaliteten i de
              yrkesförberedande programmen.
            </seg>
            <seg xml:id="i-12702fba79be592e-0">
              Den lärlingsutbildning och det gymnasiearbete som ska införas
              2007 ska förberedas under nästa år. Regionala initiativ om samverkan
              mellan kommuner och arbetslivets parter ska uppmuntras. Och erfarenheter
              från de goda förebilder som vi kallar idéskolor ska spridas.
            </seg>
            <seg xml:id="i-33a0d9989f79a22b-0">
              Regeringens yrkesutbildningsdelegation har en viktig roll i detta
              arbete.
            </seg>
            <seg xml:id="i-9d56053aa324537e-0">
              Önskemålen från dagens och morgondagens arbetsliv ska mötas med
              satsningar på kunskap och kompetens, inte med lägre krav och sämre
              ambitioner.
            </seg>
          </u>
          <note type="speaker" xml:id="i-e726c22f4698e54c-0">
            Anf. 245 STEN TOLGFORS (m) replik:
          </note>
          <u who="sten_tolgfors_b0487c" xml:id="i-b3744bad897be112-1">
            <seg xml:id="i-ed9a73d097f821b7-0">
              Herr talman! Det är onekligen intressant att höra skolministern
              stå här och helt ta avstånd från den egna politikens resultat.
              Det finns inte heller någonting annat att göra. Han använder själv
              uttryck som det duger inte, och han talar om problemen i skolans
              kärnuppgifter.
            </seg>
            <seg xml:id="i-248d13458835a37f-0">
              Sanningen är att regeringen kraftigt underfinansierar den svenska
              skolan. Moderaterna föreslår 6,7 miljarder kronor mer än regeringen
              till skolan för att komma till rätta med problemen.
            </seg>
            <seg xml:id="i-c66893a9fa4e55cb-0">
              Regeringen ställer också alldeles otillräckliga kvalitetskrav.
              Så det är inte konstigt att dessa kvalitetsbrister kommer och
              blir stora.
            </seg>
            <seg xml:id="i-54c6ff8cf776627c-0">
              Det finns också betydande svarta hål i regeringens budget som
              bland annat Kommunförbundet har påverkat. Man kan som exempel
              ta ämnesbetygen på gymnasiet som kommer att kosta kommunerna bortåt
              1,3 miljarder som regeringen inte skjuter till. Socialdemokraten
              Ilmar Reepalu varnar för detta.
            </seg>
            <seg xml:id="i-224314a07f43f534-0">
              Om ett halvår ska utbildningsinsatserna vara i gång, och regeringen
              kan i dag inte anvisa någon finansiering, säger Kommunförbundets
              ordförande Ilmar Reepalu.
            </seg>
            <seg xml:id="i-a8d3fc58778668fc-0">
              Man hänvisar också till att regeringen har avslagit förbundets
              krav på kostnadskompensation, det svarta hålet nummer ett summa
              1,3 miljarder.
            </seg>
            <seg xml:id="i-7a77fcdc6873ba42-0">
              Skolministern vill förbjuda avgifter i skolan som gör att pengar
              får tas från undervisningen. Han underfinansierar lärarutbildningen,
              vilket leder till akut lärarbrist. Det kommer att behövas 12 800
              lärare om året, och man ligger inte i närheten.
            </seg>
            <seg xml:id="i-4f6338b0a0b7f9e4-0">
              Man underfinansierar rektorsutbildningen, så att man kan utbilda
              bara hälften av dem som behövs.
            </seg>
            <seg xml:id="i-8fc8c5655d62f8be-0">
              Man ger Skolverket så lite pengar att Sverige inte ens har råd
              att delta i de kommande internationella undersökningar av elevernas
              kunskaper som skolministern själv tvingas hänvisa till. Vi kommer
              inte att vara med i TIMMS 2007 till exempel.
            </seg>
            <seg xml:id="i-f3cc75d1ad47e8b5-0">
              På punkt efter punkt står regeringen där och tvingas erkänna
              att skolpolitiken inte duger och att man saknar förslag för att
              korrigera den. När ska Socialdemokraterna lägga om sin skolpolitik
              i riktning mot kunskap, Ibrahim Baylan?
            </seg>
          </u>
          <note type="speaker" xml:id="i-03015a49fe5ec69e-0">
            Anf. 246 Statsrådet IBRAHIM BAYLAN (s) replik:
          </note>
          <u who="unknown" next="cont" xml:id="i-3e765e313a8202be-9">
            <seg xml:id="i-9ffa3422ab4f4001-0">
              Herr talman! Jag tror inte att det är någon underdrift att säga
              att den svenska skolan under 90-talet fick vara med och ta en
              stor del av den storstädning som skedde just efter den borgerliga
              ekonomiska politikens haveri under början av 90-talet. Följden
              blev naturligtvis sämre lärartäthet och färre anställda i den
              svenska skolan.
            </seg>
            <seg xml:id="i-03068f42c19282dc-0">
              Resultatet av detta ser vi i dag. Det är dessa barn som vi mäter
              i dag. Vi ser det i form av ökade skillnader i skolan. Vi ser
              det också i vissa ämnen via sämre kunskapsresultat.
            </seg>
            <seg xml:id="i-7bb83a37db667e01-0">
              Vårt politiska alternativ handlar om att tillföra skolan öronmärkta
              pengar för att anställa fler lärare, fler kuratorer och fler sjuksköterskor.
              Det har vi gjort under fyra år. Vi kommer också att fortsätta
              i nästa års budget.
            </seg>
            <seg xml:id="i-c4995ff1c0532834-0">
              Detta har gett 14 000 fler anställda i den svenska skolan. Vi
              gör motsvarande satsning i den svenska förskolan. Vi satsar öronmärkta
              resurser på detta.
            </seg>
            <seg xml:id="i-b0968c963260d12b-0">
              När vi nu tittar på det borgerliga alternativt så finns det inget.
              Då får man titta på parti för parti. Om vi tittar på Sten Tolgfors
              parti kan vi konstatera att när det handlar om resurser till skolan
              finns det väldigt lite öronmärkta pengar, ja näst intill ingenting
              alls.
            </seg>
            <seg xml:id="i-92833cfe6dc8d532-0">
              Jag tycker att det är bra att det blir tydliga alternativ. I
              den socialdemokratiska politiken vågar vi prioritera skolan och
              anställda i skolan, både lärare och andra specialister. I den
              borgerliga politiken prioriteras framför allt skattesänkningar,
              skattesänkningar som både i budgetmotioner och via partiledarens
              uttalanden handlar om storleksordningen 250 miljarder. Det är
              nästan tio gånger mer än vad utbildningsbudgeten omfattar totalt.
            </seg>
            <seg xml:id="i-1897c5deb252a197-0">
              Jag hörde Sten Tolgfors säga i sitt anförande att de finansierar
              krona för krona. Kan du då inte förklara, Sten Tolgfors, på vilket
              sätt dessa 250 miljarder kommer att finansieras krona för krona?
            </seg>
          </u>
          <note xml:id="i-aaf374885c3c3692-0">
            Anf. 247 FÖRSTE VICE TALMANNEN:
          </note>
          <u who="unknown" prev="cont" xml:id="i-39c5d6e9ba4c15b3-9">
            <seg xml:id="i-bad4beceb271b344-0">
              Jag vill erinra om att debatten handlar om utbildning och universitetsforskning,
              Utgiftsområde 16, och inte om den allmänna statsbudgeten.
            </seg>
          </u>
          <note type="speaker" xml:id="i-d6a9c6eae7309dc8-0">
            Anf. 248 STEN TOLGFORS (m) replik:
          </note>
          <u who="sten_tolgfors_b0487c" xml:id="i-b3744bad897be112-2">
            <seg xml:id="i-f7c5a88ec10b7d9c-0">
              Herr talman! Det där var så bedövande klargörande att jag inte
              tror att skolministern inser det själv. Han accepterar helt min
              beskrivning av att Moderaterna på punkt efter punkt satsar mycket
              mer än regeringen på den svenska skolan, sammanlagt 6,7 miljarder.
              Det är bara att läsa utbildningsutskottets kanslis egen redovisning
              av partiernas budgetalternativ, vilket skolministern uppenbarligen
              inte har gjort.
            </seg>
            <seg xml:id="i-19a89f5e55e7ad27-0">
              Det är också helt klart att skolministern fortsätter att underfinansiera
              den svenska skolan gravt och ställa för låga kvalitetskrav.
            </seg>
            <seg xml:id="i-2df6866ea6e27bce-0">
              Problemet är att han inte är den första skolministern som kommer
              till riksdagen och säger att han ser dessa problem. Det har varje
              skolminister gjort. Och ingen socialdemokrat har förmått att åtgärda
              problemen. Jag har citat på vad de har sagt.
            </seg>
            <seg xml:id="i-7cb22058805f1f0e-0">
              Skolministerns politik är fullständigt osammanhängande. Man får
              ta Moderaternas förslag, men bara till hälften. Man har nu öppnat
              för mål att uppnå, märk väl, redan för treåringar. Det gjorde
              förskoleministern tidigare. Och Baylan har här tidigare talat
              om kontrollstationer. Men de får inte innehålla nationella prov.
              Man får alltså inte konstatera hur det går för eleverna. Man får
              inte uttrycka hur det går för eleverna i form av skriftliga omdömen
              eller betyg. Man får inte ha föräldrainflytande över vilket stöd
              som eleverna får. Man får inte överklaga en åtgärdsplan. Man får
              inte en tydlig ansvarsfördelning.
            </seg>
            <seg xml:id="i-4483bf7e0594bf3e-0">
              Man ska alltså ha mål, men man får inte utvärdera hur det går
              för eleverna. Det är bara snömos från skolministern där han retoriskt
              anpassar sig till oppositionen men fullständigt saknar innehåll.
            </seg>
            <seg xml:id="i-7ca7c342716f81ee-0">
              Det är alldeles riktigt att vi inte vill öronmärka pengar, skolministern,
              därför att vi tror att kommunerna bättre själva styr hur resurserna
              bäst används.
            </seg>
            <seg xml:id="i-dd35223a4bf8a307-0">
              Men, som sagt, vi lägger till kommunerna sammantaget under perioden
              12 miljarder mer än regeringen och till skolan 6,7 miljarder.
            </seg>
            <seg xml:id="i-c4bfdb9b18ddd3b6-0">
              Så skolministern är, precis som jag sade tidigare, inte i närheten,
              inte i samma division och inte i rätt härad när det gäller finansieringen
              av skolan. Och han saknar fullständigt en konsistent politik för
              att höja kunskapsresultaten.
            </seg>
          </u>
          <note type="speaker" xml:id="i-01a6ea87d09bf165-0">
            Anf. 249 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-51">
            <seg xml:id="i-930936778f7e95dd-0">
              Herr talman! Det låter ju bra att ni satsar mer. Men faktum är
              att det inte finns någonting som säger att en enda krona av dessa
              pengar som du påstår finns skulle gå till skolan. De kan lika
              gärna i borgerliga kommuner hamna som skattesänkningar i fickorna
              på ett fåtal, därför att det är upp till kommunerna att bestämma.
              De kan hamna i det berömda kommunala svarta hålet, som man brukar
              benämna det. De kan hamna som satsningar på förtäckta vårdnadsbidrag
              i fickorna på ett fåtal.
            </seg>
            <seg xml:id="i-2b9ad48fc08ad2fe-0">
              Att tala om att satsa på skolan utan att våga göra prioriteringen
              är ihåligt.
            </seg>
            <seg xml:id="i-087b3db51e907f56-0">
              Den moderata skolpolitiken är konsekvent när det handlar om sortering
              och segregering. Det handlar om att betygsätta ganska små barn
              och att sortera in dem. Det handlar om att tvinga redan ganska
              små barn till skolan därför att man av någon anledning har fått
              för sig att det skulle vara bättre.
            </seg>
            <seg xml:id="i-c84a0e905bf2ea22-0">
              Det handlar om att inte se de barn som faktiskt har det tuffast
              i skolan i dag, nämligen de barn som bor i segregerade förorter.
              Inte med ett ord nämns de i vare sig det moderata utbildningsprogrammet
              eller det moderata budgetalternativet. Inte ens när det gäller
              de satsningar som regeringen har aviserat för att se till att
              de som har det tuffast i skolan får mer resurser har ni en enda
              krona att komma med. Att prata om att satsa utan att över huvud
              taget våga prioritera eller peka ut är ganska ihåligt, Sten Tolgfors.
              De barn som redan i dag har det tuffast blir de stora förlorarna
              på en borgerlig, framför allt moderat, skolpolitik. Det är viktigt
              att komma ihåg att där är alternativen oerhört tydliga. För oss
              handlar det om behov, för er handlar det om att alla elever är
              lika och ska ha lika mycket. Så enkelt fungerar det inte.
            </seg>
          </u>
          <note type="speaker" xml:id="i-a25ea2a97986cfba-0">
            Anf. 250 AXEL DARVIK (fp) replik:
          </note>
          <u who="axel_darvik_bc1b0b" xml:id="i-be8e95222fceebdb-1">
            <seg xml:id="i-12509154c6805e4f-0">
              Herr talman! Vi har en budgetdebatt i dag som handlar om utgiftsområde
              16 Utbildning och universitetsforskning. Då kan man tro att vi
              bara ska prata om pengar, men så är det inte. Pengarna är kanske
              inte det absolut viktigaste i dag när det gäller skolan, mycket
              viktigare är den politik som förs. Det är där vi hittar de riktigt
              stora bristerna i dag. Det finns en politik som inte håller måttet.
              Där vill vi från Folkpartiet se förändringar, en politik där man
              sätter kunskapsmålen i centrum, att man får en arbetsro, en tidig
              och välfungerande utvärdering och att kvaliteten garanteras i
              skolan.
            </seg>
            <seg xml:id="i-21aabc1dbd7ad086-0">
              Jag tog upp i mitt anförande de alarmerande rapporter om förkunskaperna
              som kommer från universitetslärare och från internationella undersökningar
              som visar att vi just nu befinner oss på ett sluttande plan där
              kunskaperna blir sämre och sämre hos eleverna. Det är mycket allvarligt.
            </seg>
            <seg xml:id="i-d2b944a9eb2ed6ac-0">
              Ett problem är att man på gymnasiet också ser sådana tendenser.
              Hur möts detta? Jo, det möts genom att en hel del elever via taktiska
              val väljer hobbykurser av typen festfixning, drinkblandning, blomsteruppsättning
              eller annat i stället för de viktiga ämnen som de skulle behöva.
              I den framtida gymnasieskolan, som just nu håller på att utformas,
              kan man exempelvis på det naturvetenskapliga programmet i stället
              för biologi, fysik och kemi välja hållbar utveckling, filosofi
              och psykologi. Det är att urholka skolan. Det är inte konstigt
              i så fall att förkunskaperna blir sämre. Vad vill ni göra åt det?
            </seg>
          </u>
          <note type="speaker" xml:id="i-ad310691a1184c89-0">
            Anf. 251 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-52">
            <seg xml:id="i-313a135b6792669b-0">
              Herr talman! Jag har redogjort ganska noggrant för de åtgärder
              som regeringen vidtar. Det handlar om satsningar på fler lärare
              i den svenska skolan. Det handlar om att se till att stärka uppföljningarna
              på ett tidigt stadium. Individuella utvecklingsplaner införs redan
              från och med våren. Det handlar också om att möjliggöra för eleverna
              att välja en tredje utbildningsväg när det gäller att tillgodogöra
              sig sin gymnasieutbildning, förutom studieförberedande också en
              yrkesförberedande utbildning och en lärlingsutbildning.
            </seg>
            <seg xml:id="i-b22ca0ed8dee9c5b-0">
              Detta plus en hel del andra åtgärder gör att jag känner mig trygg
              med att vi kommer att få en bra utveckling i den svenska skolan.
            </seg>
            <seg xml:id="i-5bc5bfe14e34ee92-0">
              Men vad är Folkpartiets alternativ till detta? Jo, när det gäller
              yrkesutbildningarna handlar det om att korta utbildningen till
              någonting vi hade för 1015 år sedan. När det handlar om resurser
              ingår ni i en allians där man över huvud taget inte får något
              besked om er gemensamma politik och där ni säger i ert budgetförslag
              att de pengar som satsas på personalförstärkning borde skärpas
              ännu mer, medan ert största samarbetsparti över huvud taget inte
              vill veta av öronmärkta pengar till den svenska skolan.
            </seg>
            <seg xml:id="i-d8f20cdfdc088b87-0">
              Jag måste säga att Folkpartiets lösningar på en del av de brister
              som vi ser i den svenska skolan i mångt och mycket är att återgå
              till gårdagens skola. Eller för att uttrycka det som Lärarförbundets
              ordförande Eva-Lis Preisz sade i en kongress: Att söka stöd i
              gårdagens skola är dessutom en ståndpunkt som långt ifrån delas
              av Folkpartiets väljare.
            </seg>
            <seg xml:id="i-12afd626b4c5621e-0">
              Att som ni gör hela tiden titta tillbaka och söka lösningar på
              morgondagens problem genom gårdagens lösningar, är ingen väg framåt.
              Det är en väg bakåt, en väg som vi inte ska ta.
            </seg>
          </u>
          <note type="speaker" xml:id="i-3d9d69db76e29d3a-0">
            Anf. 252 AXEL DARVIK (fp) replik:
          </note>
          <u who="axel_darvik_bc1b0b" xml:id="i-be8e95222fceebdb-2">
            <seg xml:id="i-beedb6d2af39a137-0">
              Herr talman! Anledningen till att Folkpartiets väljare ger oss
              ett starkt stöd är väl att de inte gör samma tolkning som skolministern
              gör. Folkpartiet driver en politik för framtidens skola där vi
              ser de misstag som regeringen har begått och vill åtgärda dem,
              där vi vill satsa på en skola som verkligen håller en väldigt
              hög kvalitet och som också garanterar eleverna de förkunskaper
              de behöver för vidare studier eller studier på gymnasiet och så
              vidare.
            </seg>
            <seg xml:id="i-b45a1ce4ac8da7b7-0">
              Var inte, skolministern, orolig för alliansens politik. Det kommer
              ett gemensamt förhandlat program med en gemensam skolpolitik.
              Jag vet att Socialdemokraterna gärna vill se detta och inspireras
              av detta, och det ska ni få lov att göra när tiden är mogen. Men
              just nu vill jag ändå fråga: Vad gör skolministern för att se
              till att vända trenden? De åtgärder som han presenterade här är
              inte någonting som går i den riktningen. Han pratar om lärlingsutbildningar
              som ska ge högskolebehörighet. Det är sådana motsättningar att
              man häpnar när man hör det. Det är inte en riktig individualisering
              av utbildningen. Aldrig pratar skolministern heller om det våra
              förslag handlar om.
            </seg>
            <seg xml:id="i-8c703c33471158b2-0">
              Nej, det behöver ses till att vi kan garantera att de utbildningar
              som ges håller en hög kvalitet. Då måste vi också se till att
              ett program har ett innehåll som verkligen leder fram till målet.
              Det ska inte försvinna eller urvattnas genom hobbykurser eller
              olika möjligheter att välja bort. Jag undrar om inte skolministern
              vill göra någonting åt detta.
            </seg>
          </u>
          <note type="speaker" xml:id="i-ee2fa92121be8907-0">
            Anf. 253 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-53">
            <seg xml:id="i-5a516e4f41c77802-0">
              Herr talman! En utveckling av de yrkesföreberedande programmen
              på gymnasieskolan är nödvändig. Det är därför vi har vidtagit
              ett flertal åtgärder alltifrån nya kursplaner som integrerar karaktärsämnen
              och kärnämnen i de yrkesförberedande programmen till en utredning
              om att införa en ny lärlingsutbildning. Detta kombineras med det
              utvecklingsarbete som Myndigheten för skolutveckling gör för att
              sprida goda exempel kring de yrkesförberedande programmen.
            </seg>
            <seg xml:id="i-dc8d4046d9c33181-0">
              Vad är då högeralliansens alternativ? Jo, om det blir som Folkpartiet
              vill handlar det om att sänka ambitionsnivån, att korta utbildningarna
              från tre till två år, att säga till eleverna att i dagens och
              morgondagens arbetsmarknad och samhälle är det inte lika nödvändigt
              att ha fullgoda kunskaper i att läsa, skriva och räkna och kunna
              kommunicera på engelska. Så är inte fallet. Till om med Svenskt
              Näringsliv, som på intet sätt kan påstås vara en socialdemokratisk
              kamporganisation, gick ut med ett pressmeddelande efter det att
              ni hade kommit fram till detta och sade: Det här är helt fel väg.
              Dagens och morgondagens arbetsmarknad kräver mer av kunskap och
              kompetens, inte mindre.
            </seg>
            <seg xml:id="i-8bc1d1a2ed1ac484-0">
              Det är ändå modigt och bra att Folkpartiet för fram en så tydlig
              politik. Gårdagens lösningar står mot morgondagens problem. För
              oss handlar det om att möta morgondagens brister och bekymmer
              med morgondagens lösningar.
            </seg>
          </u>
          <note type="speaker" xml:id="i-c4d2611f34dbf4df-0">
            Anf. 254 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-a141fef004c06390-4">
            <seg xml:id="i-b805160969e5cb8c-0">
              Herr talman! I dagens skola finns det hjältar lärare, personal
              och andra vuxna som sliter och arbetar hårt för att ge eleverna,
              stora som små, de allra bästa förutsättningarna kunskapsmässigt
              och socialt för att lyckas i skolan och i framtiden. Samtidigt
              är det många lärare som vittnar om en osäkerhet och en otydlighet.
              Man känner sig inte stöttad av skolpolitiken. Man berättar om
              normlösheten som har präglat svensk skolpolitik under alltför
              många år. Man berättar om brist på verktyg. I hög grad beror det
              på det vakuum som är resultatet av den socialdemokratiska långbänken
              med skollagen.
            </seg>
            <seg xml:id="i-2647769f17918d59-0">
              Jag skulle därför vilja fråga statsrådet: Hur går det med skollagen?
              Kommer det att presenteras någon ny lag före valet? Och kan vi
              i så fall förvänta oss att den blir så tydlig så att den ger lärarna
              möjligheter att ge alla elever en trygg skolmiljö?
            </seg>
          </u>
          <note type="speaker" xml:id="i-07b6715645c86473-0">
            Anf. 255 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-54">
            <seg xml:id="i-41cd163e66caae88-0">
              Herr talman! Jag har förståelse för att Torsten Lindström vill
              prata om en eventuell skollagsproposition i en debatt som handlar
              om budgetpropositionen för nästa år. För att berätta om den borgerliga
              alliansens förslag som alternativ till det budgetförslag som finns
              från Socialdemokraterna med samarbetspartierna Miljöpartiet och
              Vänsterpartiet är väldigt svårt. Det finns inte ett sådant budgetförslag.
              Kristdemokraternas förslag tycks över huvud taget inte finnas.
            </seg>
            <seg xml:id="i-bca0f7bb5447b03b-0">
              Torsten Lindström beskriver det som ett vakuum. Det kanske kan
              låta lite oförskämt, men det kan kanske behöva upplysas om att
              vi har en gällande skollag. Det har vi haft sedan 1986, en skollag
              som reglerar varje aspekt av den svenska skolan. Där behöver Torsten
              Lindström inte känna sig orolig.
            </seg>
            <seg xml:id="i-41d516c2e008a4d5-0">
              När det handlar om besked om den gemensamma politik som Vänsterpartiet,
              Miljöpartiet och Socialdemokraterna vill föra så har vi ju lämnat
              besked. Vi har ett budgetförslag som vi har kommit fram gemensamt
              med. Vi kommer också under våren att presentera en proposition
              som handlar om kränkning och diskriminering i den svenska skolan.
              Det är politik som vi för gemensamt. Ännu har vi inte sett någonting
              från den borgerliga högeralliansen.
            </seg>
            <seg xml:id="i-972dfb1874831797-0">
              När det handlar om den proposition som Torsten Lindström ändå
              frågar om behöver han inte känna någon som helst oro. Besked kommer
              att komma inom kort.
            </seg>
          </u>
          <note type="speaker" xml:id="i-2bc371a829161472-0">
            Anf. 256 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-a141fef004c06390-5">
            <seg xml:id="i-c023974d642c162f-0">
              Herr talman! Ibrahim Baylan vet mycket väl att Kristdemokraterna
              i år precis som tidigare år satsar mer pengar på skolan och den
              kommunala verksamheten än vad vänsterkartellen lyckas med. Det
              är så år in och år ut, så också detta år.
            </seg>
            <seg xml:id="i-dbbeb13b8b47299d-0">
              Det är inte särskilt förvånande att statsrådet mörkar när det
              gäller frågan om den nya skollagen. Den är så viktig. Vi har alla
              kunnat följa, inte minst via medier, hur svårt det är att komma
              överens mellan Socialdemokraterna och deras stödpartier i den
              frågan.
            </seg>
            <seg xml:id="i-359b919deff723ae-0">
              Frågan har levt i många år. Det är nu två och ett halvt år sedan
              Skollagskommittén kom med bra genomarbetade förslag som flertalet
              partier då stod bakom. Sedan dess har ingenting hänt från den
              socialdemokratiska sidan, men mycket har hänt i skolan. Det är
              många lärare som i undersökningar berättar om att de inte vet
              vilka befogenheter de har, vilken rätt de har att skapa den lugna
              trygga skola som naturligtvis, eftersom jag är kristdemokrat,
              måste börja med goda värderingar men som också bygger på att det
              finns verktyg, att det finns ett stöd, att det finns redskap.
              Det är många lärare som berättar om detta. Det vet Ibrahim Baylan,
              och det är ett vakuum som är orsakat av den socialdemokratiska
              passiviteten.
            </seg>
            <seg xml:id="i-e799774ca454308e-0">
              Jag vill också ställa en fråga till statsrådet. Då har han chansen
              att svara på den. Framgång är ju trots allt ingen slump, inte
              heller när det gäller skolan. I andra länder, vårt grannland Finland
              till exempel, har man lyckats mycket bättre med skolresultaten
              än i den svenska socialdemokratiska skolpolitiken. En av orsakerna
              är att den finska skollagen slår fast att eleverna har rätt till
              en trygg arbetsmiljö, att skolan är skyldig att arbeta för intern
              ordning och trivsel och att eleverna är skyldiga att utföra sina
              uppgifter samvetsgrant och uppträda korrekt. Det är vardagsnära
              självklara saker. Eftersom finska skolor ligger så mycket bättre
              till än de svenska skolorna, både när det gäller ordning och resultat,
              vore det väl någonting att ta efter. Eller vad tycker statsrådet?
            </seg>
          </u>
          <note type="speaker" xml:id="i-0af7aa6bcf7bd166-0">
            Anf. 257 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-55">
            <seg xml:id="i-c72b8bec9d7a4c30-0">
              Herr talman! Trygghet och studiero är centrala delar i den svenska
              skolan, också centrala delar i den socialdemokratiska regeringens
              politik. Det är grundförutsättningen för eleverna för att över
              huvud taget kunna tillgodogöra sig lärandet. Detta vet jag också
              av egna erfarenheter, eftersom jag själv hade den tvetydiga förmånen
              att gå i en stökig skola. Det är av egna erfarenheter jag vet
              att detta är viktigt.
            </seg>
            <seg xml:id="i-d741f7b8430b9adb-0">
              Det är också därför som regeringen tillsammans med Miljöpartiet
              och Vänsterpartiet under hösten presenterade ett lagförslag som
              just tydliggör skolans ansvar för elevernas trygghet. Det handlar
              om en lagstiftning som är unik i sitt slag. Den reglerar inte
              bara skolans förhållande till eleverna utan också skolans ansvar
              för att se till att eleverna inte kränker varandra, att eleverna
              inte mobbar varandra till exempel.
            </seg>
            <seg xml:id="i-d48241597771f7ba-0">
              Det är viktigt att framhålla att det här är lagstiftning som
              kommer att träda i kraft, om riksdagen ställer sig bakom den,
              redan under våren. Så någon väntan på några skollagar behöver
              det inte bli.
            </seg>
            <seg xml:id="i-59340e1fb2c7bae5-0">
              Jag tycker alltid att det är lika intressant med jämförelsen
              med Finland. Högeralliansen gör ju ofta den jämförelsen. Det är
              klart att vi ska ta till oss och lära oss vad andra länder gör.
              Man måste ha den ödmjukheten och den öppenheten. Men man kan också
              konstatera att ibland är jämförelser oerhört svåra att göra. Just
              jämförelsen med Finland är svår att göra, eftersom vi har helt
              olika förutsättningar när det gäller vilka elevgrupper vi möter.
            </seg>
            <seg xml:id="i-b0b0279e6de6e6cd-0">
              Jag var i Finland och hade också ett samtal med min dåvarande
              socialdemokratiska skolministerkollega. Jag kunde konstatera att
              när det handlar om skolor med en bred mångfald så kände de över
              huvud taget inte till detta. Det fanns nästan inga skolor där
              det fanns 4050 olika nationaliteter. Den typen av förutsättningar
              måste man ha i åtanke när man säger att man ska titta på hur andra
              gör. Visst ska man göra det, men om man tror att man bara kan
              kopiera det har man missförstått saker och ting.
            </seg>
          </u>
          <note type="speaker" xml:id="i-509797646496ecc0-0">
            Anf. 258 SOFIA LARSEN (c) replik:
          </note>
          <u who="sofia_larsen_c36e3a" xml:id="i-290d13a822e20a96-1">
            <seg xml:id="i-2806190840ae8309-0">
              Herr talman! Vi kunde höra skolminister Baylan i sitt anförande
              säga att Socialdemokraternas mål med skolan är att ge eleverna
              en bra grund att stå på från början. Det håller jag med om, det
              låter jättebra. Men han sade också: Vi har haft en målinriktad
              politik för skolan. Socialdemokraterna har haft en målinriktad
              politik för skolan.
            </seg>
            <seg xml:id="i-88629b6abf64783a-0">
              Det är tyvärr den målinriktade politiken då som har gett den
              skola, den kunskapssegregerade skola, som vi har i dag, där elever
              relativt tidigt slås ut. Det är den målinriktade socialdemokratiska
              skolan som har gett det faktum att om inte det individuella programmet
              är det största programmet så är det det näst största programmet
              på gymnasieskolan. Då är det inte mer av den varan, inte mer av
              den socialdemokratiska skolpolitiken vi behöver. Det är ju mindre.
              Det är framför allt någon annan typ av politik vi behöver.
            </seg>
            <seg xml:id="i-a76174f634db5ce9-0">
              När är skolministern beredd att frångå den gamla typen av socialdemokratisk
              målinriktad skolpolitik till förmån för en ny skolpolitik som
              också kan ge andra typer av resultat i den svenska skolan?
            </seg>
          </u>
          <note type="speaker" xml:id="i-d36106165780132c-0">
            Anf. 259 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-56">
            <seg xml:id="i-1ffc0aac0fb87cf4-0">
              Herr talman! Låt mig för tydlighetens skull framhålla att vi
              aldrig kommer att överge de elever som har det tuffast i skolan.
              Att lägga ned det individuella programmet är just att göra detta,
              att inte ge dem en andra chans utan konstatera att det inte gick
              av olika orsaker. Olika orsaker kan vara alltifrån att man har
              gått ett, två eller tre år i den svenska grundskolan till att
              man som elev kanske har stora sociala bekymmer eller har haft
              en svacka i hälsan under en tid som har gjort att man inte har
              kunnat tillgodogöra sig grundskolan. Att säga till de eleverna
              att det är ett taskigt läge, ni får ingen andra chans, att bygga
              in återvändsgränder i det svenska utbildningsväsendet vill jag
              vara tydlig med att säga att vi socialdemokrater aldrig kommer
              att ställa upp på.
            </seg>
            <seg xml:id="i-3e90cdce78214cb6-0">
              Vi kommer heller aldrig att acceptera att det finns brister i
              det utbildningssystem som vi gemensamt organiserar i Sverige.
              Det är därför vi kommer att ställa högre krav på kvaliteten på
              det individuella programmet. Det är nödvändigt att göra det, men
              det handlar inte bara om att ställa krav utan också om att faktiskt
              vara beredd att göra insatser, i det här fallet att också tillföra
              kommunerna närmare 450 miljoner kronor årligen för att höja kvaliteten
              på utbildningen med syfte att se till att fler elever får möjlighet
              att efter ett individuellt program också kunna genomföra en treårig
              gymnasieutbildning. Där skiljer vi oss åt. Det har vi förstått,
              och det är viktigt att politiken är tydlig, att det finns tydliga
              alternativ. Vi vill utveckla, ni vill avveckla. Jag tror inte
              att det gynnar eleverna på det minsta vis att säga till dem efter
              grundskolan om de har brister av olika slag: Det var ju taskigt,
              men vi tror inte på att ge ytterligare en chans.
            </seg>
          </u>
          <note type="speaker" xml:id="i-3efedb3de2af5f16-0">
            Anf. 260 SOFIA LARSEN (c) replik:
          </note>
          <u who="sofia_larsen_c36e3a" xml:id="i-290d13a822e20a96-2">
            <seg xml:id="i-64fec35938923344-0">
              Herr talman! Vi vill hellre avveckla det individuella programmet
              och utveckla möjligheterna för eleven från start i skolan. Det
              är jag helt övertygad om.
            </seg>
            <seg xml:id="i-ebab3410bd90356a-0">
              Ibrahim Baylan säger också: Vi kommer aldrig att överge de elever
              som har det tuffast i skolan. Det är ju precis det ni gör med
              den målinriktade socialdemokratiska skolpolitik som du säger att
              ni för. Det är precis det ni gör när eleverna tvingas in i det
              individuella programmet, eftersom de inte har uppnått de kunskapsmål
              som man ska ha nått när man lämnar grundskolan. Är det att hjälpa?
              Är det att stödja? Är det att se till att vi aldrig kommer att
              överge de elever som har haft det tuffast i skolan?
            </seg>
            <seg xml:id="i-821e37cb88a893b8-0">
              Min vision och mitt mål med den svenska skolan är att vi från
              början har en flexibel skolstart och en flexibel skolgång där
              vi ser varje elev och redan från start ger eleven den stöttning
              och den hjälp den behöver.
            </seg>
            <seg xml:id="i-74b6618558af2e3a-0">
              Skolministern kan ju inte stå i Sveriges riksdags kammare och
              säga att det är meningen att elever ska lära sig att läsa, räkna
              och skriva första året på gymnasiet. Det handlar ju om att stötta
              från början inte att stötta på slutet.
            </seg>
            <seg xml:id="i-850e1b5b29b1d075-0">
              När kommer socialdemokratin att överge den gamla typen av skolpolitik
              och införa en ny elevanpassad flexibel skola där man stöttar och
              ger eleverna en ärlig och rättvis chans från start?
            </seg>
          </u>
          <note type="speaker" xml:id="i-94bbdff9f12f2214-0">
            Anf. 261 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-57">
            <seg xml:id="i-60073de447e41476-0">
              Fru talman! Varför envisas högeralliansen med att jämt och ständigt
              ställa elever mot elever? Det genomgående draget i era budgetmotioner
              är att det ska tas från den ena delen av utbildningssystemet och
              satsas på den andra. Vi ska inte utöka högskolan. Vi ska satsa
              på det andra. Varför ska vi ta resurser från de elever som i gymnasieskolan
              har det tuffast och säga att de pengarna ska vi satsa på de yngre?
              Varför kan vi inte göra bådeoch?
            </seg>
            <seg xml:id="i-49300a3b5e3472a5-0">
              Det är det som finns i den socialdemokratiska regeringens budgetförslag.
              Det handlar om att både stärka kvaliteten på det individuella
              programmet och att stärka möjligheterna redan från de första åren.
              Det handlar också om möjligheten att börja skolan från sex- eller
              sjuårsåldern. I framtiden skulle vi också vilja införa möjligheten
              att starta från åtta års ålder. Det är flexibel skolstart.
            </seg>
            <seg xml:id="i-37327f7d7738b483-0">
              Ställ, för Guds skull, inte elever mot elever. Låt oss se till
              att göra insatser för de elever som börjar skolan och samtidigt
              stärka kvaliteten och möjligheterna för de elever som kommer att
              behöva en andra chans. De kanske till och med behöver en tredje
              chans i form av komvux eller annat. Låt oss ge de eleverna den
              möjligheten.
            </seg>
            <seg xml:id="i-13b7b91792ea0a1b-0">
              Det är en utopi att tro att alla elever i alla tider kommer att
              kunna klara av grundskolan utan några som helst problem. Sociala
              bekymmer, hälsoproblem och annat kommer tyvärr att finnas under
              en överskådlig framtid. Jag hoppas att vi under en överskådlig
              framtid kommer att fortsätta att ta emot elever som har invandrat
              hit. Det är ofta inte möjligt för dem att gå de första åren i
              grundskolan. Även för de eleverna är det viktigt med en andra
              chans. Det är solidaritet mellan elever och mellan olika grupper
              i den svenska skolan.
            </seg>
          </u>
          <note type="speaker" xml:id="i-d457d3d49db4787b-0">
            Anf. 262 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-a8c06ffdf6cc0e72-3">
            <seg xml:id="i-e972dc4c16827fc7-0">
              Fru talman! Jag har i den här debatten försökt att få svar från
              den borgerliga alliansen och jag har också försökt problematisera
              och lyfta en del frågor som jag tror att vi måste tänka vidare
              på.
            </seg>
            <seg xml:id="i-16978c9a6289767b-0">
              Vad ska jag fråga ministern, tänkte jag. Jag fick hjälp av en
              liten skrift. Jag kan säga att det inte är någon vänsterpartistisk
              pamflett. Jag ska läsa ur den. Det blir en fråga så småningom.
            </seg>
            <seg xml:id="i-5be20d3e21394d95-0">
              Är vårt betygssystem över huvud taget möjligt att tillämpa enligt
              intentionerna under de förutsättningar som gäller? I Skolverkets
              material Likvärdig bedömning och betygsättning för att stödja
              en rättvis och likvärdig bedömning sägs: Om vi vill ha en skola
              där elever efter givna ramar får studera efter behov och intressen
              och där elever får utveckla sina kunskaper utifrån en mångfald
              av möjligheter blir konsekvensen ett mer krävande system för bedömning.
            </seg>
            <seg xml:id="i-f560377cb7902127-0">
              Sedan kommer frågan: Om vi instämmer i detta står vi måhända
              inför en situation där dagens system för att bedöma elevers kompetens
              måste förändras radikalt?
            </seg>
            <seg xml:id="i-84e0acabba9ae204-0">
              Det blir två frågor: Vilka reflexioner gör ministern kring detta?
              Måste vi hitta ett nytt system att bedöma elevers kompetens, och
              varifrån kommer skriften?
            </seg>
          </u>
          <note type="speaker" xml:id="i-f1ee5cc0deabc9b7-0">
            Anf. 263 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-58">
            <seg xml:id="i-79d23cf08613b516-0">
              Fru talman! Den andra frågan lät mer som en kuggis. Jag kommer
              därför att avstå från att svara på den. Däremot kan jag naturligtvis
              ge mina reflexioner över det bedömningssystem som vi har i den
              svenska skolan.
            </seg>
            <seg xml:id="i-c7bcea237a1673f3-0">
              Jag tror inte att det någonsin har funnits eller någonsin kommer
              att finnas ett betygssystem som är fullständigt objektivt och
              fullständigt likvärdigt i alla sina delar. Alla betygssystem som
              inbegriper människors bedömningar kommer alltid att innehålla
              något slags inslag av subjektiv bedömning. De som blir bedömda
              kommer ibland att känna att det inte var så rättvist som de skulle
              vilja. Den känslan finns med dagens betygssystem. Den fanns med
              gårdagens betygssystem och jag är tämligen säker på att den fanns
              även ännu tidigare i det svenska skolsystemet.
            </seg>
            <seg xml:id="i-3ab641606af8dc56-0">
              Jag måste ändå säga att med det skolsystem vi har i dag är det
              viktigt att vi har betyg i dess nuvarande form, både som urvalsinstrument
              och som kunskapsmätare.
            </seg>
            <seg xml:id="i-884d5b78fc4c7a9b-0">
              Det finns naturligtvis brister också i det här systemet. Vi gjorde
              en stor förändring på 90-talet till det betygssystem vi har i
              dag. Vi kommer ständigt att behöva jobba för att utveckla likvärdigheten.
              Vi kommer ständigt att behöva utveckla dialogen kring betygsättningen
              så att elevers känsla av rättvisa kan öka och så att man på ett
              tidigt stadium vet vad som krävs för att man ska få ett visst
              betyg.
            </seg>
            <seg xml:id="i-2b2672f3a5edb2d7-0">
              Vi vet att betyget spelar väldigt stor roll för den enskildes
              möjligheter både inom utbildningsväsendet och i samhället i stort.
            </seg>
          </u>
          <note type="speaker" xml:id="i-6d0b3610705c7718-0">
            Anf. 264 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-a8c06ffdf6cc0e72-4">
            <seg xml:id="i-6ad2401ebe39b243-0">
              Fru talman! Jag ska lätta på förlåten och tala om vad det var
              för skrift. Det var ingen kuggis. Det är Sveriges Kommuner och
              Landsting som i Aktuellt om skola och barnomsorg under rubriken
              Inledande reflexion har denna reflexion.
            </seg>
            <seg xml:id="i-15705ebe1ce06b3a-0">
              Jag tycker att det är intressant att vi i debatter kan våga problematisera
              och ha en konstruktiv dialog utan att alla gånger ha de färdiga
              lösningarna.
            </seg>
            <seg xml:id="i-3f92d7578e32b7b9-0">
              Enligt min uppfattning och erfarenhet har vi en situation där
              det nuvarande betygssystemet utan att säga om det är bra eller
              dåligt styr verkligheten i klassrummen i grundskolans senare årskurser.
              Jag tycker mig ha sett det och jag har signaler från både elever
              och lärare att det är så.
            </seg>
            <seg xml:id="i-56007d7eaea7e669-0">
              Man kan tycka att det är bra eller dåligt. Vi har andra styrdokument
              som ibland kommer i skymundan.
            </seg>
            <seg xml:id="i-6cc8c81652eb08dc-0">
              Vad jag egentligen bjuder in ministern till är en konstruktiv
              dialog och diskussion, gärna med flera inblandade, om hur vi tillsammans
              ska skapa ett bra system som vi kan mäta elevers kompetens med.
            </seg>
          </u>
          <note type="speaker" xml:id="i-d34edd2a88404ba1-0">
            Anf. 265 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-59">
            <seg xml:id="i-572bb2d9f4284110-0">
              Fru talman! Tack för den inbjudan.
            </seg>
          </u>
          <note type="speaker" xml:id="i-5123c58bb62c2199-0">
            Anf. 266 MIKAELA VALTERSSON (mp) replik:
          </note>
          <u who="mikaela_valtersson_079a93" xml:id="i-11064b97f4ea1dea-5">
            <seg xml:id="i-5c4cbce8faead1c0-0">
              Fru talman! Jag talade i mitt anförande om det faktum att pojkarna
              genom hela skolsystemet lyckas väsentligt sämre än flickorna.
            </seg>
            <seg xml:id="i-75daa607fdb1452e-0">
              Mot bakgrund av de fakta som har framkommit i rapporten Kön och
              skolframgång: tolkningar och perspektiv av Mats Björnsson som
              är framtagen på uppdrag av Myndigheten för skolutveckling som
              visar på stora skillnader i studieresultat mellan pojkar och flickor
              vill jag fråga: Vilka initiativ har skolministern tagit och vilka
              tänker han ta för att komma till rätta med detta allvarliga problem
              och se till att skolan anpassas efter alla elever, både pojkar
              och flickor, och ger alla förutsättningar att nå målen?
            </seg>
          </u>
          <note type="speaker" xml:id="i-75c728b8c47359af-0">
            Anf. 267 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-60">
            <seg xml:id="i-430056e587ab928c-0">
              Fru talman! Mikaela Valtersson tar upp en mycket viktig fråga.
              Jag tror att det är en av våra stora utmaningar inför framtiden.
              Det är riktigt att vi har sett en sådan utveckling de senaste
              15 åren. Det är också riktigt att vi inte är ensamma om den. Den
              här utvecklingen pågår i hela den anglosaxiska skolan.
            </seg>
            <seg xml:id="i-ee30c5adc0534329-0">
              Jag var i England förrförra veckan för att ta del av deras erfarenheter
              både när det gäller skolor i segregerade områden i London och
              deras arbete med att uppmuntra och stödja pojkars lärande. De
              har exakt samma utveckling med ungefär motsvarande skillnader
              i kunskapsutveckling mellan pojkar och flickor.
            </seg>
            <seg xml:id="i-a2be48d7963732ff-0">
              Jag tror att det är viktigt att vi gör en djup analys av vad
              detta beror på. Det finns många förklaringar till detta. En del
              ligger nog faktiskt i de traditionella könsroller som vi har i
              vårt samhälle. I det här fallet är de naturligtvis till nackdel
              för pojkarna.
            </seg>
            <seg xml:id="i-127010871dd3c282-0">
              Man märker detta mycket tydligt i mina hemtrakter i Norrland,
              i Västerbottens inland. Där ser man många pojkar som redan från
              början förkastar utbildningsvägen eftersom de har sett att deras
              fäder har gått en annan väg. Det är kanske inte lika möjligt i
              dag.
            </seg>
            <seg xml:id="i-b2c5c9f440251687-0">
              Jag tror att vi behöver jobba systematiskt med detta. Det finns
              en del som säger att det här beror på att utbildningsväsendet
              i dag är så enkönigt och att det påverkar resultaten. Jag vet
              inte hur mycket det ligger i detta, men jag tror att det är viktigt
              att vi gör en ordentlig analys.
            </seg>
            <seg xml:id="i-c2a36dd0e581c388-0">
              En åtgärd som jag tror väldigt mycket på och som jag såg i London
              är det samarbete man där har med olika ideella föreningar, inte
              minst idrottsföreningar, där man kopplar ihop det som pojkarna
              känner lust till med det som de inte känner lust till, ofta läxläsning.
              Det kan vara ett sätt också för oss att jobba. Jag tror dock att
              vi behöver göra betydligt mer för att vända den här utvecklingen.
            </seg>
          </u>
          <note type="speaker" xml:id="i-f5d047708a164853-0">
            Anf. 268 MIKAELA VALTERSSON (mp) replik:
          </note>
          <u who="mikaela_valtersson_079a93" xml:id="i-11064b97f4ea1dea-6">
            <seg xml:id="i-73214ab0d895a963-0">
              Fru talman! Jag tror att det är helt rätt att detta är väldigt
              komplext. Det är bra att du har fått lite inspiration, skolministern,
              från England.
            </seg>
            <seg xml:id="i-26b5e4b6c99d2290-0">
              Jag tror emellertid att det är bådeoch. Som Mats Björnsson pekar
              på i sin rapport handlar det om traditionella könsroller, men
              samtidigt handlar det om att skolsystemet och samhället inte kan
              vänta kanske 20 eller 30 år på att grundläggande attityder och
              värderingar som har funnits under lång tid förändras. Jag anser
              att skolan måste anpassa sig efter den verklighet som finns, oavsett
              orsakerna, för att hjälpa alla att nå målen.
            </seg>
            <seg xml:id="i-e04121b22f1973bf-0">
              Jag skulle alltså vilja förtydliga frågan lite: Är det så att
              skolministern utifrån denna inspiration har vidtagit några konkreta
              åtgärder för att få den här fördjupade orsaksanalysen eller några
              andra åtgärder? Eller kommer du att göra det?
            </seg>
          </u>
          <note type="speaker" xml:id="i-b19c5b1be3de2c92-0">
            Anf. 269 Statsrådet IBRAHIM BAYLAN (s) replik:
          </note>
          <u who="unknown" xml:id="i-80dacff61fa91115-61">
            <seg xml:id="i-1affe56f16a72f47-0">
              Fru talman! Vi har vidtagit ett flertal åtgärder. Införandet
              av individuella utvecklingsplaner handlar om att fånga varje elev
              redan på ett tidigt stadium. Det inbegriper naturligtvis också
              pojkarna, som vi ju vet är de som ofta sackar efter. Andelen pojkar,
              inte minst pojkar med invandrarbakgrund, som inte når målen i
              nionde årskursen är betydligt högre än för jämförbara flickor
              eller flickor som kommer från studieförberedande hem, där skillnaden
              är som störst.
            </seg>
            <seg xml:id="i-493964aa5e9adab4-0">
              Vi gör insatser för att stärka uppföljningen på ett tidigt stadium
              på det individuella planet. Kombinera också detta med de insatser
              vi tillsammans gör för att förstärka resurserna till skolan så
              att just de elever som har det tuffast vilket ofta är pojkarna
              också får hjälp och stöd på ett tidigt stadium.
            </seg>
            <seg xml:id="i-d175fbea158ec7ec-0">
              Jag ser också framför mig att vi gör särinsatser för att stärka
              pojkarnas kunskapsutveckling, bland annat samarbete med den ideella
              sidan. Jag har också besökt ställen i Sverige där man har jobbat
              systematiskt med detta. Jag har till exempel varit i Sundsvall,
              där skolan tillsammans med kommunen och Gif Sundsvall jobbar ganska
              systematiskt med detta.
            </seg>
            <seg xml:id="i-e85193057da26d5d-0">
              Jag tror att detta är saker som vi tillsammans kan se till att
              sprida i Sverige. Dock kanske staten här kan och ska göra en extra
              insats förutom de åtgärder som redan är vidtagna.
            </seg>
          </u>
          <note xml:id="i-0470cd630794eb8f-1">
            Överläggningen var härmed avslutad.
          </note>
          <note xml:id="i-a09350506f78f876-0">
            13 § Studiestöd
          </note>
          <note xml:id="i-94da4cf70573b3b9-2">
            Föredrogs
          </note>
          <note type="speaker" xml:id="i-40e0e6a82fec26fe-0">
            Anf. 270 PETER DANIELSSON (m):
          </note>
          <u who="peter_danielsson_38db7c" xml:id="i-62cb59e2a4b112d7-5">
            <seg xml:id="i-661aade32e657383-0">
              Fru talman! Jag vill börja med att säga att vi moderater naturligtvis
              står bakom de reservationer vi har, men av respekt för kammarens
              ledamöters tid yrkar jag bifall endast till reservation 1.
            </seg>
            <seg xml:id="i-e90586a6f373cf4a-0">
              Fru talman! Studiemedelssystemet spelar en viktig roll för att
              göra det möjligt för människor att studera. Det nuvarande studiemedelssystemet
              har dock många brister. CSN:s dubbla monopol som beslutande myndighet
              och som utbetalare gör att systemet inte är särskilt flexibelt.
              Det uppmuntrar inte heller till individuella lösningar utan snarare
              till att låna maximalt. Dessutom är servicenivån till studenterna,
              som det alltid blir i monopolverksamheter, bristfällig.
            </seg>
            <seg xml:id="i-3d3556761c01e0a4-0">
              Det är dessutom orimligt att studenter som vill arbeta under
              sommaren eller parallellt med studierna ska straffas ekonomiskt
              för det. Därmed bidrar fribeloppsgränsen till onödigt hög skuldsättning
              för studenterna.
            </seg>
            <seg xml:id="i-8f0efcc95abc802c-0">
              Det är även problematiskt att systemet i princip helt bortser
              från att det finns olika sätt att finansiera studier på. Insikten
              att statliga lån för heltidsstudier inte är den enda finansieringsformen
              för studier lyser med sin frånvaro.
            </seg>
            <seg xml:id="i-7a9d143bd4a0073f-0">
              En del studenter vill arbeta och studera men hindras av dagens
              regler för fribelopp. En del, främst äldre, studerande har sparat
              ihop pengar som de använder för att finansiera sina studier. Andra
              väljer att studera på deltid eller vid sidan av sitt arbete. Ytterligare
              andra har amorterat på sina huslån och har där ett ekonomiskt
              utrymme för studier. Dessvärre för inte utskottsmajoriteten några
              resonemang kring hur studiemedelssystemet skulle kunna kombineras
              med olika finansieringsmöjligheter.
            </seg>
            <seg xml:id="i-129420a6e65459b3-0">
              Fru talman! Det är dags att sluta lappa och laga i ett studiemedelssystem
              med många brister. Därför vill vi moderater ge en parlamentarisk
              utredning i uppdrag att se över hela studiefinansieringssystemet
              och komma med förslag till ett nytt studiemedelssystem.
            </seg>
            <seg xml:id="i-195d4cb24f6badce-0">
              I arbetet med ett sådant nytt system är det framför allt viktigt
              att systemet blir ekonomiskt hållbart och överblickbart både för
              den enskilde studenten och för samhället.
            </seg>
            <seg xml:id="i-739956a25ae10a72-0">
              Vi tycker också att det är viktigt att en investering i form
              av tid och pengar i högre utbildning även lönar sig ekonomiskt.
              Ett sätt att bidra till högre lönsamhet är att se till att försöka
              hålla nere studenternas skuldsättning. Därför vill vi moderater
              dels ge utrymme för fler individuellt anpassade lösningar genom
              att konkurrensutsätta CSN, dels avskaffa fribeloppsgränsen så
              att det blir möjligt att arbeta under tiden man pluggar och därmed
              kunna ta ut mindre studiemedel.
            </seg>
            <seg xml:id="i-2f21ad77c487289e-0">
              Vi tycker vidare att återbetalningsprincipen är viktig, det vill
              säga att skulderna ska betalas tillbaka. Dessvärre bidrar det
              nuvarande systemet snarare till ökad skuldsättning och därmed
              ökade svårigheter för den enskilde att kunna betala tillbaka studielånet.
              I dag ligger studielån på flera hundra miljoner kronor hos kronofogden
              för indrivning.
            </seg>
            <seg xml:id="i-0326c26e0e57758b-0">
              Avslutningsvis, fru talman, bör en sådan utredning också särskilt
              titta på hur systemets flexibilitet kan öka avseende antalet studerade
              veckor för längre utbildningar och antalet månader med studiemedel
              per år. Exempelvis visar en undersökning som Medicine Studerandes
              Förbund har gjort att nästan 50 % av studenterna på läkarprogrammet
              har studerat minst en termin innan de påbörjade sin fem och ett
              halvt år långa medicinutbildning. Det gör det svårt att klara
              av utbildningen inom de sex år som man har rätt till studiemedel.
              Därför tycker vi att dagens stenhårda 240-veckorsgräns bör ses
              över.
            </seg>
          </u>
          <note type="speaker" xml:id="i-9aa29a615642c195-0">
            Anf. 271 AXEL DARVIK (fp):
          </note>
          <u who="axel_darvik_bc1b0b" xml:id="i-be8e95222fceebdb-3">
            <seg xml:id="i-733df5cc794631d4-0">
              Fru talman! Jag tänkte att vi nu skulle ha en snabb tävling här
              i kammaren och utse tio års största ekonomiska förlorare. Det
              är inte så lätt att göra sådan tävling. I princip alla grupper
              i samhället har ju fått det bättre ekonomiskt de senaste tio åren
              privatanställda, offentliganställda, pensionärer och så vidare.
              Det slutar nog med att vi bara har en enda kandidat, en kandidat
              som är nominerad av oberoende institut och organisationer, och
              det är gruppen studenter.
            </seg>
            <seg xml:id="i-7b9feb672c44ceba-0">
              Vilken är då juryns motivering? Jo, under tio år har studenterna
              lyckats hålla en långsiktigt negativ trend. Med stöd från den
              socialdemokratiska regeringens långsiktiga arbete med att urgröpa
              studiemedlens värde har man med enkelhet lyckats inta platsen
              som decenniets största loser. Det blir alltså studenterna som
              vinner.
            </seg>
            <seg xml:id="i-1051b008564ca983-0">
              Detta visar också en undersökning som Göteborgs-Posten nyligen
              gjort. Man konstaterar där att många delar av studenternas kostnader
              har stigit. Som exempel tar man upp att biobiljetter har blivit
              dyrare, hyrorna har blivit högre, till och med glassen har blivit
              dyrare naturligtvis omräknat till dagens penningvärde. Studiemedlen
              har dock blivit mer än en tusenlapp lägre under denna period.
            </seg>
            <seg xml:id="i-30d59a8034bcf18a-0">
              Inkomsterna har alltså inte höjts. De har inte heller legat still,
              som det sagts att de skulle göra, utan de har faktiskt sänkts
              för de flesta studenter.
            </seg>
            <seg xml:id="i-4463242b99999c35-0">
              Hur kunde det bli så här? Det vet man inte riktigt. I alla fall
              vet inte jag, men man kan ju ha sina spekulationer.
            </seg>
            <seg xml:id="i-20cf7d8bb4fbc101-0">
              Studenterna är ingen stark supportergrupp till den sittande regeringen
              och Socialdemokraterna. Socialdemokratiska ledamöter i utbildningsutskottet
              har till och med sagt rakt ut i debatter att studenterna inte
              är någon prioriterad grupp. Där kanske vi också hittar förklaringen.
            </seg>
            <seg xml:id="i-5e339f936595fd5a-0">
              Vi ser nämligen också en väldigt tydlig politisk skillnad. Oavsett
              vilken syn på rättvisa man har tycker inte jag att studenterna
              ska behöva få det sämre. Studenterna är vårt framtidshopp i Sverige.
              De är väldigt viktiga för att vi ska kunna möta globaliseringens
              utmaningar och faktiskt göra globaliseringen till en möjlighet
              och inte bara ett hot som den är i dag.
            </seg>
            <seg xml:id="i-9f47734d97e54373-0">
              Vi säger därför att vi vill ge en kompensation för detta. Vi
              vill börja med att i alla fall göra en höjning av totalbeloppet
              med 400 kr, med samma fördelning mellan bidrag och lån som tidigare.
              Vi vill också att studerande med barn ska ha möjlighet att kunna
              få ett extralån på 3 000 kr om man har det väldigt tufft att få
              ekonomin att gå ihop.
            </seg>
            <seg xml:id="i-3ea2fe6cebfd58f8-0">
              För att möta globaliseringen brukar vi i Folkpartiet lyfta fram
              tre stycken f: flitighet, finurlighet och företagsamhet. Finurlighet
              och företagsamhet har vi debatterat tidigare. Särskilt i den föregående
              debatten pratade vi mycket om utbildningen. Jag tänkte bara kort
              uppehålla mig vid flitigheten, som jag tror är väldigt viktig
              för att vi ska kunna klara av utmaningen. Svenskar behöver faktiskt
              bli lite flitigare. Det gäller också synen på detta.
            </seg>
            <seg xml:id="i-5102bd63aa14c69c-0">
              Studenter som i dag jobbar och sliter samtidigt som de studerar
              kanske gör det för att sätta lite guldkant på tillvaron. 6 916
              kr varje månad, varav en stor del är lån, är ju inte någon dans
              på rosor precis. Man kan mycket väl förstå att en del studenter
              vill göra så. Det finns också en del som inte vill sätta sig särskilt
              mycket i skuld och därför försöker jobba samtidigt som de studerar.
              De som gör det straffas i alla fall många gånger i dag. Det finns
              en fribeloppsgräns som gör att de som faktiskt jobbar och sliter
              straffas. Den vill vi avskaffa, men till en början höja kraftigt.
            </seg>
            <seg xml:id="i-97cfc1ed7f09d4b7-0">
              Vi vill också ge en examensbonus till den som tar sin examen
              på ett program genom att man då skriver av en del av studieskulderna.
              Vi liberaler tror på den typen av morötter och att flitigheten
              måste uppmuntras.
            </seg>
            <seg xml:id="i-cf045ea4c51c3424-0">
              Det vi kan göra i riksdagen och i staten, fru talman, är att
              ge förutsättningar för individen. Men alla individer har ett eget
              ansvar. Du och du och du, alla har ni ett eget ansvar. Det kan
              man aldrig ta bort. Det är vi mycket medvetna om.
            </seg>
            <seg xml:id="i-90fe664efc5d7549-0">
              Jag vill också yrka bifall till reservation 3 i betänkandet.
            </seg>
          </u>
          <note type="speaker" xml:id="i-ba959a3d1544dc42-0">
            Anf. 272 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-a141fef004c06390-6">
            <seg xml:id="i-d42d8e5158875980-0">
              Fru talman! Så är det dags för ännu en utgiftsområdesdebatt om
              studiestödet, den fjärde och sista för mandatperioden. Det är
              lätt att sammanfatta och konstatera: På studiemedelsfronten intet
              nytt. Oppositionen å sin sida gör upprepade försök att intressera
              makthavarna för nya tankar. Och vem vet, någon gång kanske den
              beryktade droppen ändå urholkar stenen. Eller så kommer folket
              att lyfta bort makthavarna från deras taburetter.
            </seg>
            <seg xml:id="i-bc74c1fc211c51f2-0">
              Mycket lite har hänt från Socialdemokraternas och stödpartiernas
              sida de senaste åren. Jo, förresten, efter det att Kristdemokraterna
              lagt fram ett förslag om finansierat barntillägg för studenter
              med barn lossnade det och ett liknande förslag kom till slut från
              regeringen. Det var ju bra, fast det tog en del tid. Kristdemokraterna
              ville också i den frågan lyfta fram barnperspektivet. Inriktningen
              borde ha varit att barntillägget ges med samma nivå till alla
              barn.
            </seg>
            <seg xml:id="i-bd0a6a24a58a39a5-0">
              Kristdemokraterna har i år, i likhet med tidigare år, finansierade
              förslag för 2006. På längre sikt vill vi se en annan inriktning
              än den nuvarande rödgröna koalitionens. Eftersom Kristdemokraterna
              och övriga i Allians för Sverige är skeptiska till regeringens
              högskolepolitik och i motsats till vänsterkrafterna vill se en
              högre utbildning med kvalitet för alla avvisar vi den till synes
              fiktiva platsökningen i högskolan, och därmed minskar också vårt
              anslag till studiemedelssystemet. Parallellt med detta vill vi
              se ett antal satsningar och framför allt nya tankar inför kommande
              år. Kristdemokraterna vill ju se ett kunskapssamhälle där alla
              får chansen, där alla får vara med. Då är studiemedelssystemet
              ett verktyg.
            </seg>
            <seg xml:id="i-093f891f7503b2bb-0">
              Fru talman! I dag lider många studenter av ekonomisk stress.
              En undersökning i september i år visade att 55 % av studenterna
              oroar sig för sin ekonomi, att 70 % går plus minus noll, att 50
              % fruktar arbetslöshet och att 20 % jobbar svart. Det är skrämmande
              siffror för den som har ambitionen om ett kunskapssamhälle för
              alla. Föreningssparbanken har i sin statistik visat att studenternas
              ekonomi urholkats med 40 % på grund av de stigande bostadskostnaderna
              under senare år. Skandiabanken visar i sin prognos att studenterna
              kan bli förlorare 2006.
            </seg>
            <seg xml:id="i-2bda20b3dc005fcd-0">
              För oss kristdemokrater är studenternas trygghet en av de hörnpelare
              som den högre utbildningen vilar på. Studiestödssystemet ska se
              människan. Det ska vara smart och effektivt upplagt och uppmuntra
              till personligt ansvarstagande. Problemet i dag är att de höga
              skatterna, låga löner för akademiker och återbetalningsvillkor
              som inte tar hänsyn till den betalandes livssituation leder till
              att det inte lönar sig att studera. Varför ska en ung människa
              bli lärare, sjuksköterska eller bibliotekarie när samhället signalerar
              att det är fel väg att gå?
            </seg>
            <seg xml:id="i-4e995fdeaef1b34b-0">
              Det senaste decenniet har glädjande nog fler studenter med icke-traditionell
              bakgrund hittat till högskolan. Andelen äldre studenter har ökat.
              Var femte student har barn. Men fortfarande finns murar som låser
              studenter ute från högskolan och försvårar vardagslivet.
            </seg>
            <seg xml:id="i-4d80fec251f0b149-0">
              Det handlar i hög grad om de sociala trygghetssystemen som är
              formade utifrån en gammal stereotyp bild av studenter, inte utifrån
              dagens heterogena studentgrupper. Ett exempel på en sådan mur
              är åldergränsen för studiemedel, som Kristdemokraterna vill höja
              till 55 år redan den 1 januari 2006.
            </seg>
            <seg xml:id="i-475d659cf4f37a0a-0">
              Fru talman! Det ska börjas i tid. Flit och ansvarstagande ska
              uppmuntras. Studiebidraget till gymnasieelever är en signal om
              att studier är viktiga. Kristdemokraterna anser att det ska höjas
              till 1 050 kr per månad. Denna förändring bör träda i kraft den
              1 januari 2007. En elev som skolkar ska naturligtvis få sitt bidrag
              indraget efter att föräldrarna har fått information om skolket,
              även om eleven skulle ha fyllt 18 år.
            </seg>
            <seg xml:id="i-d1504e5d2df740b9-0">
              Vi vill också se över reglerna för inackorderingstillägget. Fler
              av de fristående gymnasieskolorna får ju ett förhållandevis stort
              antal ansökningar från intresserade ungdomar på andra orter i
              Sverige. Dessa får inte alltid inackorderingstillägget, vilket
              kan bidra till att skolvalet blir en klassfråga. Det vill vi ändra
              på.
            </seg>
            <seg xml:id="i-256c2e0f9587918f-0">
              Vi avvisar det så kallade korttidsstudiestödet. Lika självklart
              är det för oss och övriga i Allians för Sverige att uppmuntra
              riktiga jobb. Därav borttagandet av det så kallade rekryteringsbidraget.
            </seg>
            <seg xml:id="i-4b1ede6b6f05a651-0">
              I våra förslag till riksdagen vill vi också se en rad andra åtgärder.
            </seg>
            <seg xml:id="i-e41770980f03ec65-0">
              Studiemedel är till exempel inte grundande för sjukförsäkringen.
              Studenter är också de enda som har 30 dagars karenstid. Varför?
              Studier i mer begränsad omfattning kan vara den bästa chansen
              att komma tillbaka till vardagslivet för en student som varit
              sjuk. Därför borde det vara möjligt för en student att vara deltidssjukskriven.
              Förra veckan föreslog Försäkringskassan och CSN det. Kristdemokraterna
              har drivit det länge, och regeringen har antytt att det ska bli
              en ändring. När, eller om, kommer den?
            </seg>
            <seg xml:id="i-1f0074744fd6e4ac-0">
              Det lackar nu mot jul. Även studenter har rätt att fira jul.
              För många som lever på marginalen är lösningen att jobba extra.
              Då straffas de, eftersom det finns ett tak för hur mycket de får
              tjäna. Lösningen för många är att arbeta svart. Svarta pengar
              får ju studiemedelssystemet aldrig nys om. Det får inte heller
              skattemyndigheten eller Försäkringskassan. Med ett avskaffat fribelopp
              kan studenterna dryga ut kassan och minimera studieskulderna efter
              bästa förmåga, utan att staten rycker maten från bordet.
            </seg>
            <seg xml:id="i-2a8d6c61edeb9fb2-0">
              Fru talman! Studiemedelsområdet behöver en nytändning för att
              kunskapssamhället ska bli möjligt så att alla i Sverige får sina
              drömmar förverkligade, i ett Sverige där ingen hålls tillbaka
              och ingen lämnas efter.
            </seg>
            <seg xml:id="i-a6ad2f4038b5a6a1-0">
              Jag står givetvis bakom Kristdemokraternas samtliga reservationer
              i betänkandet, men för tids vinnande yrkar jag enbart bifall till
              reservation nr 2.
            </seg>
          </u>
          <note type="speaker" xml:id="i-61e30048f2d7d6f6-0">
            Anf. 273 HÅKAN LARSSON (c):
          </note>
          <u who="hakan_larsson_d5f45d" xml:id="i-6fffff9da33f539a-3">
            <seg xml:id="i-8843f302f9f2769a-0">
              Fru talman, i denna sena timma! Högre utbildning är och ska vara
              en god investering, både för den enskilda studenten och för samhället.
              Eftersom det är en långsiktig investering i tillväxt och utveckling
              måste det vara en självklarhet att samhället bidrar på ett bra
              sätt för att finansiera studierna.
            </seg>
            <seg xml:id="i-28366ac544a22b3f-0">
              Dessutom gäller det för samhället att se till att det finns en
              hög kvalitet på utbildningen så att unga människor känner att
              de vill satsa fyra fem år av sitt liv på att investera i en bra
              utbildning.
            </seg>
            <seg xml:id="i-68cfe761c73b5a1f-0">
              Dagens studiestödssystem ger många möjlighet att studera. Det
              är ju jättebra. Men det är definitivt inte fulländat. För personer
              som utbildar sig till yrken där löneläget är förhållandevis lågt
              kan det bli tufft att klara av återbetalningen av studieskulden.
              Därför måste ansträngningar göras för att utveckla systemet så
              att den sociala snedrekryteringen kan minska.
            </seg>
            <seg xml:id="i-5959ce9b1158bf5e-0">
              I dag kan en heltidsstuderande få högst 6 900 kr i månaden i
              studiebidrag och studielån, som vi hörde här tidigare. Det är
              pengar som ska räcka till studentens samtliga kostnader.
            </seg>
            <seg xml:id="i-ce540f07a17a4a4e-0">
              Vi hörde också att Föreningssparbanken har räknat ut att studenternas
              standard har sänkts med upp till 40 % under de senaste 15 åren,
              främst på grund av ökande boendekostnader. Det är inte ovanligt
              att mer än hälften av studiemedlen går till boendet, och då blir
              det inte mycket kvar till övrig konsumtion.
            </seg>
            <seg xml:id="i-058cb93cea4f641b-0">
              Därför tycker också vi i Centerpartiet att det borde vara läge
              att utreda ett nytt reformerat studiestödssystem. Vi har sedan
              länge haft inriktningen och målsättningen att försöka skapa ett
              system där bidrag och lån utgör vardera 50 %.
            </seg>
            <seg xml:id="i-e7f4537282b7072f-0">
              Parallellt med ett reformerat studiestödssystem är det viktigt
              att studenter och forskarstuderande får bättre tillgång till de
              sociala trygghetssystemen, sjukförsäkringssystemet, bostadsbidrag
              och så vidare. Även på det här området finns det behov av en bred
              parlamentarisk utredning där också studenterna själva är representerade.
            </seg>
            <seg xml:id="i-f74013252bb086ba-0">
              Jag vill också något kommentera vårt särskilda yttrande där det
              framgår att Centerpartiet i en överenskommelse inom Allians för
              Sverige har anslutit sig till uppfattningen att rekryteringsbidraget
              för vuxenstudier ska avskaffas. Det kan te sig lite konstigt eftersom
              vi har stött detta system tidigare, och det kan självfallet diskuteras.
              Men i det läge vi befinner oss har vi prioriterat arbetet med
              att skapa fler riktiga jobb i företagen genom satsningen på de
              så kallade nystartsjobben som också riktar sig till personer som
              är arbetslösa, det vill säga ungefär samma målgrupp som för rekryteringsbidraget.
            </seg>
            <seg xml:id="i-d0a984e106bf6984-0">
              Genom den här satsningen räknar man med att kunna skapa 50 000
              nya jobb, och det är ju en väldigt viktig målsättning. I nuläget
              är det viktigt att prioritera fler riktiga jobb, de här nystartsjobben,
              för den här målgruppen, pressa ned arbetslösheten och få fler
              människor i jobb.
            </seg>
            <seg xml:id="i-9863d4cffbf44487-0">
              För övrigt kan ju den som vill studera fortfarande göra det på
              samma villkor som övriga studerande.
            </seg>
          </u>
          <note type="speaker" xml:id="i-6e723ad8e5607bac-0">
            Anf. 274 JAN BJÖRKMAN (s):
          </note>
          <u who="jan_bjorkman_da19de" xml:id="i-bb20768e529debee-0">
            <seg xml:id="i-6a0fb40592969f87-0">
              Fru talman! Ett bra studiestödssystem är en av de viktigaste
              förutsättningarna för att människor ska kunna förverkliga sina
              studiedrömmar och därmed bidra till såväl sin egen som samhällets
              utveckling. Sverige har i ett internationellt perspektiv ett bra
              studiestödssystem, och satsningar på studiestöd prioriteras i
              budgetsammanhang. För 2006, det vill säga det budgetår som vi
              nu debatterar, är Socialdemokraterna, Vänsterpartiet och Miljöpartiet
              överens om att anslå drygt 22 miljarder till detta angelägna område.
              De borgerliga partiernas satsning är drygt 2 miljarder lägre.
            </seg>
            <seg xml:id="i-c1be23c112cab402-0">
              Även om studiestödet är bra, är det inte så bra att det inte
              kan bli bättre. Ett antal förbättringar genomförs också under
              det kommande budgetåret. Ett särskilt tilläggsbidrag för studerande
              med barn införs redan från den 1 januari. Bidraget ska vara generellt
              och lämnas till studerande som har studiemedel eller rekryteringsbidrag
              och som har vårdnad om barn till och med det kalenderår som barnet
              fyller 18 år. Beloppet uppgår till ungefär 500 kr per månad för
              ett barn och bortåt 1 000 kr per månad om man har tre barn. Barntillägget
              var också en av de saker som utlovades i det så kallade 121-punktsprogrammet
              som Socialdemokraterna, Vänstern och Miljöpartiet kom överens
              om efter valet. Därmed är också ett vallöfte infriat.
            </seg>
            <seg xml:id="i-7bed254198bc7233-0">
              En annan förändring och förbättring i årets budget är att möjligheterna
              för äldre att studera förbättras. Åldersgränsen för att kunna
              studera med studiemedel höjs från 50 till 54 år från och med den
              1 juli 2006.
            </seg>
            <seg xml:id="i-3c48e773f34bbe70-0">
              De här förändringarna ökar anslagsbeloppet med drygt ½ miljard.
              Andra faktorer som ökar beloppet och som har nämnts är ett ökat
              antal studenter i KY och på högskolan.
            </seg>
            <seg xml:id="i-ce135b804dc625be-0">
              När vi hade förra årets budgetdebatt pekade jag på skillnaderna
              i syn på studiestödet på den borgerliga sidan där Moderaterna
              och Folkpartiet stod för ganska brutala nedskärningar medan Kristdemokraternas
              och Centerpartiets budgetalternativ låg nära socialdemokratins.
            </seg>
            <seg xml:id="i-43d5b801d15ecb07-0">
              I år har skillnaderna på den borgerliga sidan minskat. Tyvärr
              får jag konstatera att det i huvudsak har skett genom att Kristdemokraterna
              och Centern har anslutit sig till Moderaternas och Folkpartiets
              syn på studiestöd. Den största förändringen är att Kristdemokraterna
              och Centern som hittills har värnat rekryteringsbidraget, och
              Centern har till och med något år haft högre belopp än regeringen
              nu helt sonika vill avskaffa bidraget. Rekryteringsbidraget inrättades
              2003. Det riktar sig till personer som är 25 år eller äldre, som
              har kort tidigare utbildning, är eller riskerar att bli arbetslösa
              eller på grund av funktionshinder behöver extra tid för att uppnå
              studiemålen.
            </seg>
            <seg xml:id="i-16b0d13f09418455-0">
              Detta bidrag vill nu de borgerliga partierna gemensamt ta bort.
              Det är värt att komma ihåg att det i dag är 26 300 personer ungefär
              som studerar med rekryteringsbidrag och som skulle bli utan ett
              sådant om det borgerliga alternativet skulle genomföras. Det skulle
              vara en allvarlig försämring av människors möjligheter att skaffa
              sig en ny kompetens. Jag beklagar att Kristdemokraterna och Centern
              nu har intagit denna hållning.
            </seg>
            <seg xml:id="i-b9ae1cb5bfccb44e-0">
              I övrigt är det värt att notera att Moderaterna i sitt budgetförslag
              talar om en harmonisering av bidragsnivån i studiestödet till
              34 ½ %, och detta är nytt. I klartext betyder den här harmoniseringen
              att den som nu läser in sin gymnasiekompetens blir av med ungefär
              3 000 kr i bidrag per månad. Det är ett hårt slag mot de vuxenstuderande.
              Harmoniseringen betyder alltså en försämring.
            </seg>
            <seg xml:id="i-982f44fd8dcc8ec0-0">
              Huruvida Folkpartiet står fast vid sin sänkning på 1 500 kr per
              månad som man tidigare har föreslagit är oklart. Jag har kunna
              läsa ut det av budgetalternativet.
            </seg>
            <seg xml:id="i-c59ff8ad4c73f846-0">
              Moderaterna och Kristdemokraterna tar bort korttidsstudiestödet,
              trots att det är framgångsrikt och nästan 17 000 personer deltar
              i de studierna. Folkpartiet vill minska det med två tredjedelar,
              och Centern vill ha det kvar. Det är således olika uppfattningar
              inom de borgerliga partierna i synen på korttidsstudiestödet och
              därmed också när det gäller de korttidsutbildades villkor.
            </seg>
            <seg xml:id="i-0c373202185d59e0-0">
              Jag sade kanske inte tidigare att Moderaterna också har motsatt
              sig höjningen av barntillägget och höjningen av åldersgränsen.
            </seg>
            <seg xml:id="i-8436c7cd8ad81e98-0">
              Sammanfattningsvis kan man konstatera att den borgerliga politiken,
              som nu har samordnats i högre utsträckning än tidigare på det
              här området, missgynnar arbetslösa, funktionshindrade och korttidsutbildade.
              Särskilt hårt slår förändringarna mot kvinnor som i särskilt hög
              utsträckning använder de här studiestöden men också mot personer
              med annan etnisk bakgrund än svensk, och det gäller framför allt
              korttidsstudiestödet.
            </seg>
            <seg xml:id="i-06de87b53672ed7b-0">
              Det känns skönt att företräda ett budgetalternativ som saknar
              besparingar och som i stället innehåller ytterligare förbättringar
              av studiestödet för att främja det livslånga lärandet.
            </seg>
            <seg xml:id="i-f14f2f8c527872c4-0">
              Fru talman! I denna sena timme ber jag att få yrka bifall till
              förslaget i utbildningsutskottets betänkande och avslag på de
              reservationer som är fogade till detta betänkande.
            </seg>
          </u>
          <note type="speaker" xml:id="i-c37ea946e20d739c-0">
            Anf. 275 AXEL DARVIK (fp) replik:
          </note>
          <u who="axel_darvik_bc1b0b" xml:id="i-be8e95222fceebdb-4">
            <seg xml:id="i-8f5b476fc5f9941f-0">
              Fru talman! Min fråga till Jan Björkman är enkel. Hur kan han
              förklara att studenterna har fått det sämre under de senaste tio
              åren? Hur kan han förklara att det finns någon rättvisa i att
              studenterna ska behöva vara de senaste tio årens stora ekonomiska
              förlorare?
            </seg>
          </u>
          <note type="speaker" xml:id="i-74d4c419a60f20c2-0">
            Anf. 276 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-bb20768e529debee-1">
            <seg xml:id="i-5daf5ff47fbe0bc6-0">
              Fru talman! Jag tror att vi kan debattera i vilken utsträckning
              som studenternas villkor har försämrats. Det finns lite olika
              uppgifter. I denna sena timme ska jag inte trötta kammaren med
              att läsa siffror, men jag tror att vi skulle kunna diskutera i
              vilken utsträckning försämringarna har inträffat.
            </seg>
            <seg xml:id="i-dccf787f04900497-0">
              Som jag nämnde inledningsvis visar ju internationella jämförelser
              att vi har ett väldigt bra studiestöd i Sverige även om det kan
              bli bättre. Det finns internationella undersökningar från det
              här året som visar att Sverige står i särklass när det gäller
              stödet till studenterna, och det tycker jag är bra. Det är också
              därför som det känns angeläget att fortsätta med det.
            </seg>
            <seg xml:id="i-71f27382fe65bb18-0">
              Jag vill säga till Axel Darvik att vi har genomfört förbättringar
              under 2000-talet, det vill säga den stora reformering som gjordes
              2001, när ett antal miljarder ytterligare lades på studiestödet
              då det var angeläget.
            </seg>
            <seg xml:id="i-5ba21497e4ce45fa-0">
              Jag har ingenting emot om ytterligare förbättringar görs för
              studenterna, som vi nu gör med barntillägget och genom att höja
              åldersgränsen så att fler ska kunna fångas upp av systemet och
              så vidare. Däremot är jag inte beredd att göra den typ av prioritering
              som Folkpartiet gör, nämligen att flytta pengarna från de vuxenstuderande
              som behöver förutsättningar för att kvalificera sig, både för
              sina kommande jobb och för sin kommande utbildning, för att flytta
              över till högskolan. Jag tror inte att drastiska sänkningar för
              de vuxenstuderande är lösningen.
            </seg>
            <seg xml:id="i-35682dfc6fb5be08-0">
              Jag skulle vilja höra, med tanke på de förslag som Folkpartiet
              lägger fram när det gäller vuxenutbildningen vad gäller både volymen
              och stödet, hur Folkpartiet ser på kompetensutvecklingsbehovet
              framöver. Tror man att det kommer att minska, eller tror man att
              det kommer att öka? Och vilka effekter får de förslag som Folkpartiet
              har lagt fram om en rejäl minskning av vuxenutbildningen och dess
              villkor?
            </seg>
          </u>
          <note type="speaker" xml:id="i-8689db247cf9793c-0">
            Anf. 277 AXEL DARVIK (fp) replik:
          </note>
          <u who="axel_darvik_bc1b0b" xml:id="i-be8e95222fceebdb-5">
            <seg xml:id="i-40537768cbcc80e2-0">
              Fru talman! Det är bra att det i alla fall finns en viss diskussion.
              Jan Björkman verkar vara en av de socialdemokratiska ledamöter
              i utbildningsutskottet som ändå tycker att man kan överväga att
              höja studenternas studiemedel. Det är ju inte alla ledamöter från
              Socialdemokraterna som tycker så. Men det är i alla fall hoppingivande
              att det finns en intern debatt och att inte alla ställer upp på
              den bild som jag har fått tidigare.
            </seg>
            <seg xml:id="i-7d85daf8f714d9d7-0">
              Jag vill bara säga att när man jämför mellan länder så måste
              man tänka på att det finns olika traditioner i olika länder. I
              Sverige har vi sedan 1960-talet inte haft någon koppling mellan
              studenternas inkomst och deras föräldrars inkomst, och det tycker
              jag är väldigt bra. Men det kanske inte är så bra att jämföra
              med vissa länder som fortfarande i dag har den kopplingen.
            </seg>
            <seg xml:id="i-4658063b25740eeb-0">
              Sedan måste jag säga att jag nog är orolig för Socialdemokraternas
              inställning till det livslånga lärandet. Vi gör ju, som jag sade
              tidigare i mitt anförande, en del höjningar för studenterna 400
              kr riktade till barnfamiljer och vi vill avskaffa fribeloppet.
              Det är viktiga förändringar. Sedan gör vi vissa förändringar av
              nivåerna för att finansiera de här höjningarna. Men vi vill också,
              till skillnad från Socialdemokraterna, ha möjlighet till individuellt
              kompetenssparande, en möjlighet som Socialdemokraterna avskaffade.
              Ska man vara ärlig, fru talman, är det inte så lätt, om man har
              arbetat ett antal år, att gå över till att leva på 6 900 kr. Vi
              har tidigare pratat om de här nivåerna och att leva på dem, och
              det är inte lätt, särskilt inte om man har en helt annan utgiftsnivå
              i familjen. Därför behövs individuellt kompetenssparande som ett
              alternativ.
            </seg>
          </u>
          <note type="speaker" xml:id="i-7fdf8c9c7451b7b6-0">
            Anf. 278 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-bb20768e529debee-2">
            <seg xml:id="i-bcdd0169cadaa73a-0">
              Fru talman! Jag tror inte att de individuella kompetenskontona
              kan vara huvudspåret när det gäller att skaffa sig förutsättningar
              för sin egen kompetensutveckling. Det kan möjligen bidra på marginalen.
            </seg>
            <seg xml:id="i-fb806750d51b51fc-0">
              När det gäller de internationella undersökningarna finns det,
              som jag sade, en alldeles färsk amerikansk-kanadensisk internationell
              undersökning som tar hänsyn till de faktorer som Axel Darvik nämnde
              och som har rankat 15 länders studiesystem. Man kan ranka de fem
              översta i följande ordning: Sverige, Finland, Nederländerna, Belgien
              och Irland. Sverige ligger alltså i topp. Som jag sade tidigare
              hindrar det oss inte från att vidta åtgärder i förbättrande syfte.
            </seg>
            <seg xml:id="i-5262b90311f1271e-0">
              De förändringar som vi gjorde 2001 byggde på att vi ökade fribeloppet
              rejält, att vi ökade bidragsdelen och att vi dessutom som första
              land i världen såg till att det fanns pensionsrätt med i studiesystemet.
              Sedan har vi vidtagit ytterligare åtgärder i den takt som det
              finns ekonomiskt utrymme för.
            </seg>
            <seg xml:id="i-5cafcecc5133118f-0">
              Men jag tror, för att återkomma till min fråga, att Folkpartiets
              linje att drastiskt minska volymen i vuxenutbildningen kommer
              att försämra Sveriges förutsättningar långsiktigt och inte bidra
              till att vi skaffar oss den kunskap som Folkpartiet i andra sammanhang
              och i andra skolformer än vuxenutbildningen gärna pratar om. Jag
              beklagar att Folkpartiet inte som kanske tidigare står för en
              folkbildning och en vuxenutbildning som kan bidra till att öka
              människors kunskapsnivå och därmed också förbättra deras situation
              på arbetsmarknaden.
            </seg>
          </u>
          <note xml:id="i-0470cd630794eb8f-2">
            Överläggningen var härmed avslutad.
          </note>
          <note xml:id="i-a30570f8e47174b5-0">
            14 § Bordläggning
          </note>
          <note xml:id="i-d5479969f9249bd1-0">
            Anmäldes och bordlades
          </note>
          <note xml:id="i-8527a7a0299f0ba4-0">
            15 § Anmälan om interpellation
          </note>
          <note xml:id="i-81e3923ee418db05-0">
            Anmäldes att följande interpellation framställts
          </note>
          <note xml:id="i-f23951d53b00bca3-0">
            den 8 december
          </note>
          <note xml:id="i-37bad9bbc571c44a-0">
            Christer Winbäck
          </note>
          <note xml:id="i-34deae2eb8ee4d20-0">
            Interpellationen redovisas i bilaga som fogats till riksdagens
            snabbprotokoll tisdagen den 13 december.
          </note>
          <note xml:id="i-bf8ad90a773f87ee-0">
            16 § Anmälan om frågor för skriftliga svar
          </note>
          <note xml:id="i-4eab80714cf43005-0">
            Anmäldes att följande frågor för skriftliga svar framställts
          </note>
          <note xml:id="i-f23951d53b00bca3-1">
            den 8 december
          </note>
          <note xml:id="i-43b1c4f86084e60d-0">
            Jeppe Johnsson
          </note>
          <note xml:id="i-f56d0ac3eda7eaa7-0">
            Gunnar Axén
          </note>
          <note xml:id="i-f56d0ac3eda7eaa7-1">
            Gunnar Axén
          </note>
          <note xml:id="i-d499c900a2a4c060-0">
            Jan Ertsborn
          </note>
          <note xml:id="i-b33cd4a61f185395-0">
            Gunnar Nordmark
          </note>
          <note xml:id="i-9fc85834afa076ee-0">
            Claes Västerteg
          </note>
          <note xml:id="i-e81cbd7f89bb8b53-0">
            Lars-Ivar Ericson
          </note>
          <note xml:id="i-3b2db0b19f37b052-0">
            Kenneth Johansson
          </note>
          <note xml:id="i-d9bfc26e599bbe7a-0">
            Carl B Hamilton
          </note>
          <note xml:id="i-6bb9f63b6c2f0eff-0">
            Cecilia Wikström
          </note>
          <note xml:id="i-6aff4b3f5fc79c25-0">
            Per Landgren
          </note>
          <note xml:id="i-1db23b9c3e39f124-0">
            Gudrun Schyman
          </note>
          <note xml:id="i-8d2b21a89d5713ae-0">
            Gustav Fridolin
          </note>
          <note xml:id="i-2f73a1181eb8936d-0">
            Gunilla Tjernberg
          </note>
          <note xml:id="i-93481a3701dcc6c8-0">
            Marietta de Pourbaix-Lundin
          </note>
          <note xml:id="i-93481a3701dcc6c8-1">
            Marietta de Pourbaix-Lundin
          </note>
          <note xml:id="i-fe70db6ac1d9286d-0">
            Frågorna redovisas i bilaga som fogats till riksdagens snabbprotokoll
            tisdagen den 13 december.
          </note>
          <note xml:id="i-ac3174be524624ca-0">
            17 § Kammaren åtskildes kl. 21.45.
          </note>
          <note xml:id="i-9ce55e4d858b8843-0">
            Förhandlingarna leddes
          </note>
          <note xml:id="i-f11dbdd78c49c9f0-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
