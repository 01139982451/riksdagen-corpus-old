<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1996</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1996</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199697--88</head>
          <docDate when="1996-01-01">1996-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Meddelande om debatt med anledning av vårpropositionen
          </note>
          <note>
            Förste vice talmannen meddelade att ett meddelande om debatten
            med anledning av vårpropositionen den 15 april kl. 13.00 delats
            ut till kammarens ledamöter.
          </note>
          <note>
            2 § Meddelande om frågestund
          </note>
          <note>
            Förste vice talmannen meddelade att vid frågestunden torsdagen
            den 17 april kl. 14.00 skulle följande statsråd närvara:
          </note>
          <note>
            Statsminister Göran Persson, utrikesminister Lena
          </note>
          <note>
            Hjelm-Wallén, finansminister Erik Åsbrink, statsrådet
          </note>
          <note>
            Leif Blomberg, kommunikationsminister Ines Uusmann, miljöminister
            Anna Lindh, statsrådet Ylva
          </note>
          <note>
            Johansson och statsrådet Leif Pagrotsky.
          </note>
          <note>
            3 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelse:
          </note>
          <note>
            Interpellationerna 1996/97:225, 239 och 240
          </note>
          <note>
            Till riksdagen
          </note>
          <note>
            Interpellation nr 1996/97:225 av Göran Magnusson om stödområde
            i västra Västmanland.
          </note>
          <note>
            Interpellation nr 1996/97:239 av Dan Ericsson om utvecklings-
            och produktionscentrum på elektronikområdet i Norrköping.
          </note>
          <note>
            Interpellation nr 1996/97:240 av Olle Lindström om regionala
            skillnader.
          </note>
          <note>
            Interpellationerna kommer att besvaras torsdagen den 17 april
            1997. Skälet till dröjsmålet är utlandsresa.
          </note>
          <note>
            Stockholm den 8 april 1997
          </note>
          <note>
            Anders Sundström
          </note>
          <note>
            4 § Svar på interpellation 1996/97:250 om cytologassistentutbildning
          </note>
          <note>
            Anf. 1 Utbildningsminister CARL
          </note>
          <note>
            THAM (s):
          </note>
          <note>
            Herr talman! Catherine Persson har frågat mig om vilka åtgärder
            jag avser att vidta för att klarlägga behovet av cytologassistentutbildning
            för framtiden, om jag avser att verka för att cytologutbildningens
            innehåll och längd utreds samt om jag är beredd att utreda och
            överväga förslag om ändrad ansvarsfördelning avseende planering,
            genomförande och finansiering av cytologassistentutbildningen.
          </note>
          <note>
            Jag vill först framhålla att jag kan förstå Cathrine
          </note>
          <note>
            Perssons oro för den framtida utbildningen inom ett för sjukvården
            så viktigt område som cancerdiagnostik. De senaste reformerna
            inom högskolan har emellertid ändrat planeringsförutsättningarna,
            och jag vill först redogöra för dessa.
          </note>
          <note>
            Cytologassistenter har en grundutbildning som biomedicinska analytiker,
            tidigare laboratorieassistenter. Denna utbildning har de senaste
            åren förlängts från 90 poäng till 120 poäng. Utbildning i klinisk
            cytologi anordnades tidigare som påbyggnadsutbildning och omfattade
            då 24 poäng, dvs. den sammanlagda utbildningstiden till cytologassistent
            omfattade
          </note>
          <note>
            114 poäng.
          </note>
          <note>
            Vid den avreglering av högskolan som 1993 års högskolereform
            innebar avskaffades de tidigare allmänna utbildningslinjerna,
            och i stället infördes en examensordning. För sådana utbildningar
            som leder till yrken som i någon mening är reglerade i lagar och
            förordningar infördes särskilda yrkesexamina. Eftersom de biomedicinska
            analytikernas yrke inte är reglerat infördes inte heller någon
            särskild examen för denna yrkesgrupp. Därför beslutar varje högskola
            själv om denna utbildning. Utbildningen för biomedicinska analytiker
            har efter högskolereformen förlängts generellt till 120 poäng
            och utvecklats olika vid de olika vårdhögskolorna och med delvis
            skilda benämningar på utbildningen.
          </note>
          <note>
            Högskolereformen och avregleringen av högskoleutbildningarna
            förändrar också förutsättningarna för eventuella påbyggnadsutbildningar.
            Eftersom grundutbildningen har förlängts och därmed fått ett delvis
            annat innehåll har också påbyggnadsutbildningarna förändrats eller
            kanske upphört. De enda som för närvarande kan överblicka detta
            är de enskilda vårdhögskolorna som ansvarar för planeringen av
            utbildningarnas innehåll.
          </note>
          <note>
            1994 års behörighetskommitté, som lade fram ett betänkande hösten
            1996, föreslog att en ny reglering införs för biomedicinska analytiker
            som innebär att yrkestiteln skyddas. Vidare föreslog kommittén
            att utbildningen för biomedicinska analytiker regleras genom att
            en särskild yrkesexamen införs i högskoleförordningen och att
            bara de som har avlagt en sådan yrkesexamen skall ha rätt att
            kalla sig biomedicinska analytiker. När det gällde cytologassistenterna
            ansåg kommittén att om grundutbildningen för biomedicinska analytiker
            regleras kommer intresset för cytologutbildningen att öka.
          </note>
          <note>
            Remissbehandlingen har nyligen avslutats, och jag har erfarit
            att socialministern avser att i höst lägga fram en proposition
            om en ny lagstiftning. I det sammanhanget kommer regeringen naturligtvis
            att överväga om en ny yrkesexamen skall införas och i så fall
            också målbeskrivning för denna. Då kommer vi också att ta ställning
            till om det finns ett behov av påbyggnadsutbildning eller om de
            kunskaper som behövs för analys av cytologprov ryms inom den treåriga
            grundutbildningen, vilken ju som sagt är längre än tidigare, för
            biomedicinska analytiker.
          </note>
          <note>
            Cathrine Persson är orolig för att det inom en snar framtid kommer
            att uppstå en brist på kompetent personal med erforderlig kunskap
            för att analysera cytologprover beroende på att landstingen inte
            längre anordnar påbyggnadsutbildning.
          </note>
          <note>
            Under läsåret 1995/96 flyttades sju landstings vårdhögskolor
            över till den statliga högskolan. På dessa orter är den statliga
            högskolan huvudman för vårdutbildningarna. Det är dock fortfarande
            landstinget som finansierar utbildningarna och som i ett utbildningsavtal
            beställer vårdutbildningar, dvs. fastställer det minsta antalet
            examina inom en avtalsperiod. I t.ex. Linköping skall sedan universitetet
            därutöver erbjuda kurser för fort- och vidareutbildning inom vårdområdet.
          </note>
          <note>
            På de orter där vårdutbildningarna är överflyttade till statliga
            högskolor kan därför högskolan i samråd med landstinget ge påbyggnadsutbildning
            i klinisk cytologi för landstingets medel. Därmed vilar ett stort
            ansvar på landstingen att framhålla vilket behov de har av olika
            påbyggnadsutbildningar så att det finns tillräckligt med kvalificerad
            personal för den framtida hälso- och sjukvården. På de orter där
            landstingen fortfarande är huvudmän för vårdhögskolorna är det
            naturligtvis bara landstingen själva som kan se och vidta åtgärder
            mot en eventuell framtida brist på cytologassistenter i den egna
            verksamheten.
          </note>
          <note type="speaker">
            Anf. 2 CATHERINE PERSSON (s):
          </note>
          <u who="catherine_persson_05a784" xml:id="i-7217d83cd062bf56" next="cont">
            <seg>
              Herr talman! Först vill jag tacka utbildningsministern för svaret.
              Jag vill dock på en del punkter fördjupa och utveckla diskussionen
              och frågeställningarna med anledning av svaret.
            </seg>
            <seg>
              Utbildningsministern skriver att de senaste årens reformer för
              högskolan har ändrat planeringsförutsättningarna. Avregleringen
              av högskolan har också fått vissa effekter. Svaret beskriver att
              grundutbildningarna avseende bl.a. biomedicinska analytiker har
              förlängts och att påbyggnadsutbildningarna har förändrats eller
              kanske upphört. Vidare påtalas att det bara är de enskilda vårdhögskolorna,
              som ansvarar för planeringen av utbildningens innehåll, som kan
              överblicka detta.
            </seg>
            <seg>
              Jag skulle vilja fråga utbildningsministern: Hur anser statsrådet
              att denna överblick fortsättningsvis skall hanteras? Skall det
              framdeles vara endast de enskilda högskolorna som skall ha denna
              överblick vad gäller kontinuerlig uppföljning och utvärdering
              avseende utbildningsinnehåll, eller skall det förhålla sig på
              annat sätt och i så fall hur?
            </seg>
            <seg>
              Jag kan också i svaret konstatera att socialministern avser att
              lägga fram en proposition i höst om ny lagstiftning rörande behörighetsreglering,
              och jag tycker att delar av det förslaget är bra.
            </seg>
            <seg>
              Utbildningsministern skriver att regeringen i detta sammanhang
              skall överväga om ny yrkesexamen skall införas och i så fall också
              målbeskrivning för denna.
            </seg>
            <seg>
              Ställning skall då också tas till om det finns ett behov av påbyggnadsutbildning
              eller om de kunskaper som behövs för analys av cytologprov ryms
              inom den treåriga utbildningen till biomedicinsk analytiker.
            </seg>
            <seg>
              Vid samtal med initierade på området menar dessa att det inte
              skulle vara möjligt att låta det rymmas inom grundutbildningen.
              De anser att det helt enkelt inte får den plats i fördjupningen
              i grundutbildningen som krävs för att ge tillräcklig kompetens.
              Skulle utbildningsministern vilja kommentera detta?
            </seg>
            <seg>
              Herr talman! Behovet av cytologassistenter beräknas vara förhållandevis
              litet. Vissa uppskattar behovet till att motsvara ca 10 utbildningsplatser
              vartannat år för hela landet. Efterfrågan på utbildningsplatser
              i de enskilda landstingen är således oregelbunden och mycket liten.
              Följden av detta blir att det vissa år i några landsting inte
              anmäls något behov, medan det andra år kan efterfrågas 1-2 utbildningsplatser
              vardera för några landsting. Problemet är då inte främst att det
              inte är landstinget som utbildar utan att det inte utbildas över
              huvud taget.
            </seg>
            <seg>
              Problemet vid sådan ojämn och liten efterfrågan hos de olika
              huvudmännen och i de olika högskoleområdena är att det tidvis
              uppstår ett totalt utbildningsbortfall, och det blir då svårt
              att på sikt försörja utbildningsområdet med personal.
            </seg>
            <seg>
              Uppmärksammas bör också risken för liknande scenarion vad gäller
              andra s.k. smala specialiteter inom hälso- och sjukvården - i
              sammanhanget kan nämnas hematologi och fysiologi.
            </seg>
            <seg>
              Utbildningsministern skriver i svaret inledningsvis att planeringsförutsättningarna
              för högskolan har ändrats. Svaret belyser också att sju landstings
              utbildningar har förts över till den statliga högskolan och att
              landstinget fortsättningsvis finansierar och beställer utbildning
              i utbildningsavtal. På vilket sätt menar utbildningsministern
              att detta skulle förändra den rådande situationen, att det saknas
              utbildningsplatser och finns för få sökande?
            </seg>
            <seg>
              Jag vill också fråga om utbildningsministern kan tänka sig någon
              form av nationellt ansvar vad avser utbildning för arbete inom
              s.k. smala verksamhetsgrenar inom hälso- och sjukvården. Det nationella
              ansvaret skulle t.ex. kunna omfatta uppgifter som att kontinuerligt,
              efter uppgifter från de olika landstingen, göra en samlad bedömning
              av utbildningsbehov för avsedd verksamhetsgren, göra utbildningsplan
              för flera år, planera för samt genomföra utbildning alternativt
              erbjuda eller ålägga utbildningsanordnare att göra det. Avsikten
              med detta skulle vara att säkerställa tillgången på kompetent
              personal.
            </seg>
            <seg>
              Jag vore tacksam om utbildningsministern ville kommentera även
              detta.
            </seg>
          </u>
          <note>
            Anf. 3 Utbildningsminister CARL
          </note>
          <u who="catherine_persson_05a784" prev="cont"/>
          <note type="speaker">
            THAM (s):
          </note>
          <u who="unknown">
            <seg/>
            <seg>
              Herr talman! Det nuvarande systemet för vår högskola bygger på
              att högskolorna själva i allt väsentligt fattar beslut om sina
              utbildningar. Det betyder naturligtvis inte att de gör detta oavsett
              och utan hänsyn tagen till arbetsmarknaden.
            </seg>
            <seg>
              När det gäller den offentliga arbetsmarknaden förekommer självklart
              också kontakter mellan högskolorna och företrädare för olika yrkesområden.
              I fråga om landstingen och utbildning av vårdpersonal finns en
              speciell situation genom att landstingen ända fram till nu, och
              fortfarande i betydande utsträckning, själva ansvarar för vårdutbildningarna.
              Det har naturligtvis också inneburit att man har kunnat anpassa
              utbildningen och dess dimensionering och inriktning med hänsyn
              tagen till landstingens behov. Jag tror att det här systemet i
              grunden är det enda möjliga. Det är omöjligt för staten att överblicka
              varje specifikt utbildningsbehov och reglera det på nationell
              nivå. Det gäller också i det här fallet.
            </seg>
            <seg>
              Ändå vill jag gärna säga att det finns vissa problem och vissa
              nackdelar med det här systemet, som med de flesta system naturligtvis.
              En sådan är att det är svårt att få en riktig överblick över situationen.
              Den ena högskolan är naturligtvis inte alltid helt medveten om
              vad den andra gör. Det kan möjligen leda till vissa problem.
            </seg>
            <seg>
              I den mån som landstingen uppfattar att det finns problem när
              det gäller att få fram kompetenta cytologer är jag övertygad om
              att man både enskilt och samlat, t.ex. genom Landstingsförbundet,
              tar upp en diskussion med någon eller några högskolor om en eventuell
              påbyggnadsutbildning, om en sådan är nödvändig. Det finns ju en
              kvalificerad utbildning i botten. Men om en sådan är nödvändig,
              utöver vad som i dag erbjuds, borde det inte vara några svårigheter
              för landstingen att ta upp diskussioner med en högskola om att
              anordna en sådan utbildning. Det är, som påpekades av Catherine
              Persson, en mycket begränsad yrkeskategori det här handlar om.
            </seg>
            <seg>
              Till sist vill jag ändå säga, som jag också framförde i mitt
              svar, att vi får överväga om man behöver införa en särskild yrkesexamen
              i samband med att vi utformar en proposition på grundval av 1994
              års behörighetskommitté. I så fall blir också utbildningen på
              det här området reglerad på ett annat sätt än vad som är fallet
              i dag. Då får man naturligtvis också ta ställning till om grundutbildningen
              är tillräcklig eller om det därutöver behövs en påbyggnadsutbildning.
            </seg>
          </u>
          <note type="speaker">
            Anf. 4 CATHERINE PERSSON (s):
          </note>
          <u who="catherine_persson_05a784" xml:id="i-042c9366aa63cb1c" next="cont">
            <seg>
              Herr talman! Som jag uppfattar det innebär det egentligen ingen
              större skillnad om det är landstinget eller staten som är huvudman
              när det gäller att lösa just det här problemet. Det handlar om
              samordningen mellan högskolorna.
            </seg>
            <seg>
              Jag skulle gärna vilja fråga utbildningsministern om statsrådet
              tror att samordningen kommer att kunna bli bättre i och med att
              det är den statliga högskolan som har ansvaret. Det är just samordningen
              som är problemet i det här avseendet. Det efterfrågas mycket få
              utbildningsplatser i varje landsting, och samordningen har inte
              varit så god.
            </seg>
            <seg>
              Sedan skulle jag också vilja fråga om sättet att finansiera utbildningen.
              I dag görs det i sju landstingsområden via någon form av utbildningsavtal.
              Jag skulle vilja fråga om tanken är att utbildningen skall bli
              statlig i hela landet och i så fall också inom vilket tidsperspektiv.
            </seg>
            <seg>
              Jag skulle också vilja fråga om det skulle vara möjligt att ha
              någon form av nordisk samordning för att lösa de här problemen.
              De är likartade i våra nordiska grannländer. Vilka förutsättningar
              skulle kunna finnas kring detta? Finns den möjligheten redan för
              högskolorna?
            </seg>
          </u>
          <note>
            Anf. 5 Utbildningsminister CARL
          </note>
          <u who="catherine_persson_05a784" prev="cont"/>
          <note type="speaker">
            THAM (s):
          </note>
          <u who="unknown">
            <seg/>
            <seg>
              Herr talman! Det pågår förhandlingar mellan staten och vissa
              landsting när det gäller övergången från landstingen till den
              statliga högskolan. Detta är i enlighet med ett enigt riksdagsbeslut
              som fattades på våren 1994.
            </seg>
            <seg>
              Däremot finns inget krav från statens sida på att de landstingskommunala
              vårdhögskolorna skall övergå till staten. Det är ett frivilligt
              åtagande från landstingen. Fördelen med detta är, och det var
              också bakgrunden till riksdagens beslut, att man därigenom skulle
              kunna få en bättre vårdutbildning, med ökad kvalitet och en närmare
              koppling till den vetenskapliga högskoleutbildningen. Men det
              är helt rätt som Catherine
            </seg>
            <seg>
              Persson säger, att samordningen mellan olika utbildningar inte
              direkt påverkas av detta. Precis som när det gäller andra högskoleutbildningar
              bestämmer den statliga vårdutbildningen själv om sin utbildningsuppläggning,
              utöver det som är fastställt av särskilda examensbestämmelser.
            </seg>
            <seg>
              I den mån det behövs någon samordning utöver den som landstingen
              själva kan åstadkomma är naturligtvis statsmakterna beredda att
              åta sig det. Jag är dock inte säker på att det verkligen behövs.
              Det är en sak som vi får bestämma i samband med att vi tar ställning
              till Behörighetskommitténs betänkande.
            </seg>
            <seg>
              Finansieringen är en överenskommelse mellan staten och landstingen
              i de olika sammanhangen, och några förändringar därvidlag är för
              närvarande inte planerade. Man får se på sikt hur det skall utvecklas.
            </seg>
          </u>
          <note type="speaker">
            Anf. 6 CATHERINE PERSSON (s):
          </note>
          <u who="catherine_persson_05a784" xml:id="i-0f95eb80a914dc85" next="cont">
            <seg>
              Herr talman! Jag vill till sist bara säga att jag ser fram emot
              den proposition som skall vila på Behörighetskommitténs betänkande.
              Jag hoppas att vi skall få en lösning på detta problem. Tack så
              mycket!
            </seg>
          </u>
          <note>
            Överläggningen var härmed avslutad.
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Jordbruksutskottets betänkande
          </note>
          <note>
            1996/97:JoU11 På väg mot ett ekologiskt hållbart samhälle
          </note>
          <note>
            Näringsutskottets betänkande
          </note>
          <note>
            1996/97:NU10 Vissa näringspolitiska frågor
          </note>
          <note>
            Arbetsmarknadsutskottets betänkande
          </note>
          <note>
            1996/97:AU10 Omstrukturering av AmuGruppen AB
          </note>
          <note>
            6 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 11 april
          </note>
          <note>
            1996/97:445 av Karin Pilsäter (fp) till kommunikationsministern
          </note>
          <u who="catherine_persson_05a784" prev="cont">
            <seg>
              Lotsutskiken på landsort
            </seg>
            <seg>
              Planerad likströmsförbindelse mellan Sverige och
            </seg>
            <seg>
              Polen
            </seg>
            <seg>
              Våld mot kvinnor
            </seg>
            <seg>
              Hets mot folkgrupp
            </seg>
          </u>
          <note>
            1996/97:446 av Sivert Carlsson (c) till miljöministern
          </note>
          <note>
            1996/97:447 av Ragnhild Pohanka (mp) till justitieministern
          </note>
          <note>
            1996/97:448 av Ragnhild Pohanka (mp) till jordbruksministern
          </note>
          <note>
            Samernas rättigheter
          </note>
          <note>
            1996/97:449 av Ragnhild Pohanka (mp) till justitieministern
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 15 april.
          </note>
          <note>
            7 § Kammaren åtskildes kl. 9.17.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
