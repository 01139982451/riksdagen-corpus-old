<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--39</head>
          <docDate when="2003-12-01">2003-12-01</docDate>
        </div>
      </front>
      <body>
        <div>
          <note xml:id="i-ad5ecb688fbd420f-0">
            ﻿
          </note>
          <note xml:id="i-5742c19841984cb7-0">
            Riksdagens protokoll
          </note>
          <note xml:id="i-780e1145fb6089d0-0">
            2003/04:39
          </note>
          <note xml:id="i-d445e66ea6e2f3a6-0" type="date">
            Måndagen den 1 december
          </note>
          <note xml:id="i-8be035335ed7f636-0">
            Kl. 10:00 - 16:01
          </note>
          <note xml:id="i-83f32295ce03ca28-0">
            1 § Justering av protokoll
          </note>
          <note xml:id="i-78318083d21c6747-0">
            Justerades protokollen för den 24 och 25 november.
          </note>
          <note xml:id="i-44a134a75795409c-0">
            2 § Avsägelse
          </note>
          <note xml:id="i-f2171eadb4debefb-0">
            Tredje vice talmannen meddelade att Kent Olsson (m) avsagt sig
            uppdraget som suppleant i utrikesutskottet.
          </note>
          <note xml:id="i-1cb6d3a5cd366f35-0">
            Kammaren biföll denna avsägelse.
          </note>
          <note xml:id="i-71402db3b629c40b-0">
            3 § Anmälan om kompletteringsval till utrikesutskottet
          </note>
          <note xml:id="i-89d0fd606a3aca11-0">
            Tredje vice talmannen meddelade att Moderata samlingspartiets
            riksdagsgrupp på grund av uppkommen vakans anmält Göran Lennmarker
            som suppleant i utrikesutskottet.
          </note>
          <note xml:id="i-5721a1d5bc408442-0">
            Tredje vice talmannen förklarade vald till
          </note>
          <note xml:id="i-1a61cd86386eaff0-0">
            suppleant i utrikesutskottet
          </note>
          <note xml:id="i-3a3abad8c99b5028-0">
            4 § Anmälan om val av vice ordförande i vissa utskott
          </note>
          <note xml:id="i-5ee09b677cb625a0-0">
            Tredje vice talmannen meddelade
          </note>
          <note xml:id="i-4fe410a941339306-0">
            Mikael Odenberg
          </note>
          <note xml:id="i-b0267ed886560152-0">
            Gunilla Carlsson i Tyresö
          </note>
          <note xml:id="i-1d452076ac64414a-0">
            Per Bill
          </note>
          <note xml:id="i-5e038a7b244849d7-0">
            5 § Meddelande om statsministerns frågestund
          </note>
          <note xml:id="i-1db5b85397fa8d80-0">
            Tredje vice talmannen meddelade att statsministerns frågestund
            skulle äga rum torsdagen den 4 december kl. 14.00 . Ett meddelande
            om frågestunden hade delats ut till kammarens ledamöter.
          </note>
          <note xml:id="i-ac99f16f35093ed9-0">
            6 § Svar på interpellation 2003/04:114 om studenters ekonomi
          </note>
          <note type="speaker" xml:id="i-f641de7b28dda972-0">
            Anf. 1 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-0">
            <seg xml:id="i-711fcf2bb70e117d-0">
              Fru talman! Ana Maria Narti har frågat mig om jag avser att korrigera
              de, enligt henne, uppenbara orättvisorna i behandlingen av unga
              studenter och om jag har handlingsplaner för förbättringar av
              de unga studenternas ekonomi.
            </seg>
            <seg xml:id="i-11190262003e348d-0">
              Inledningsvis vill jag understryka att det nya studiestödssystemet
              i en internationell jämförelse är ytterst generöst och ger de
              allra flesta goda förutsättningar att bedriva framgångsrika studier.
              Det nya generella studiestödssystem som infördes den 1 juli 2001
              innebär bland annat högre studiebidrag, högre fribelopp och pensionsgrundande
              studiebidrag. Bidragsdelen höjdes med 6,7 procentenheter till
              34½ % av totalbeloppet. Den höjda bidragsnivån leder till att
              skuldsättningen minskar för de studerande.
            </seg>
            <seg xml:id="i-e4c173b20612bb78-0">
              Studiemedlets totalbelopp är relaterat till kostnadsutvecklingen
              i samhället via knytning till prisbasbeloppet enligt lagen om
              allmän försäkring. Totalbeloppet är i år 7 528 kr per månad, beräknat
              på nio månader per år. Studiestödet ska göra det ekonomiskt möjligt
              för så breda grupper som möjligt att bedriva studier. Systemet
              ska kunna rymma studerande i olika åldrar och i skilda utbildningsformer.
              Studiemedelssystemet är tänkt att fungera tillsammans med övriga
              trygghetssystem. Studerande med försörjningsbörda har till exempel
              möjlighet till kompletterande ekonomiskt tillskott, främst barnbidrag
              och bostadsbidrag. Regeringen tillkallade under hösten 2002 en
              särskild utredare som fick i uppdrag att göra en analys av studerandes
              ekonomiska och sociala situation under den samlade studietiden.
              Utredaren ska, mot bakgrund av de studerandes skiftande sociala
              situation, kartlägga samspelet mellan studiestödssystemet och
              andra förmånssystem som socialförsäkringssystemet inklusive bostadsbidragssystemet
              samt det ekonomiska biståndet enligt socialtjänstlagen och arbetslöshetsförsäkringen.
              I tilläggsdirektiv har utredaren fått i uppdrag att analysera
              förutsättningarna för att införa ett barntillägg till studerande.
              Utredningen ska enligt direktiven redovisa resultatet av sitt
              arbete senast den 31 december 2003.
            </seg>
            <seg xml:id="i-13f50e07a73be9c4-0">
              Rätten till studiemedel har alltsedan studiemedelssystemets tillkomst
              1965 prövats mot den studerandes inkomst. Eftersom studiemedel
              lämnas endast under den tid studier bedrivs uppmuntras förvärvsarbete
              vid sidan av studierna. En successiv reducering av studiemedlen
              görs dock när inkomsten överstiger ett visst belopp, det så kallade
              fribeloppet. Denna reducering av studiemedlen sker oavsett om
              inkomsten härrör från till exempel tjänst eller kapital. Reformeringen
              av studiemedelssystemet 2001 innebar att fribeloppet höjdes från
              54 900 till 96 500 kr årligen vid heltidsstudier under 40 veckor.
              En effekt av höjningen är att den enskildes skuldbörda minskas.
            </seg>
            <seg xml:id="i-3d5f74d6fa168007-0">
              Statens resurser är begränsade, och varje kostnad eller insats
              på ett område måste vägas mot andra insatser på andra områden.
              Det nya studiestödssystemet innebar en reform på över 4 miljarder
              kronor. En övergripande princip för utformningen av studiestödssystemet
              är att tilldelade resurser ska bidra till rimliga förutsättningar
              för studerande och stimulera till studier på alla nivåer. När
              Folkpartiet föreslår förbättringar för vissa grupper av studerande
              och finansierar dem med kraftiga försämringar för andra grupper,
              såsom exempelvis avskaffande av rekryteringsbidraget, motverkas
              snarare möjligheten till studier för såväl yngre som äldre studerande.
            </seg>
          </u>
          <note type="speaker" xml:id="i-f2adbcbfbbba8e57-0">
            Anf. 2 ANA MARIA NARTI (fp):
          </note>
          <u who="ana_maria_narti_aaeac7" xml:id="i-60df2b98c0d66070-0">
            <seg xml:id="i-ba96e97d01285096-0">
              Fru talman! Tack utbildningsministern. Frågan är om jag har fått
              något svar. Jag hade inte ställt någon fråga angående konstruktionen
              av studiestödet. Den långa biten av interpellationssvaret kunde
              vi vara utan. Vi vet hur studiestödet är uppbyggt.
            </seg>
            <seg xml:id="i-dc1776c1bcdae172-0">
              Jag vill läsa ur ett brev jag har fått per mejl. Det kommer från
              någon som är 27 år, är högutbildad och har varit arbetslös i två
              år. Han skriver att han är välutbildad, har skaffat sig drygt
              ett års arbetslivserfarenhet och har massor av positiva egenskaper.
              Alla tycker att han ska ha ett jobb, men ingen vill anställa honom.
            </seg>
            <seg xml:id="i-c3d941a79c30e69f-0">
              Detta är en mycket vanlig situation. I meriterna som räknas för
              anställning är alltid arbetslivserfarenhet mycket tungt vägande,
              vilket betyder att en ung människa som har varit framgångsrik
              i studierna men inte haft tid med arbete bredvid, därför att den
              människan hela tiden har studerat, på en gång faller in i en grupp
              som diskrimineras. Då hamnar man i den här situationen. Då hjälper
              det inte att man har höjt fribeloppet eller någonting sådant.
              Studieskulderna växer under arbetslösheten. Egentligen är den
              unga människa som har arbetat utomordentligt bra, studerat framgångsrikt
              men haft oturen att hamna mellan stolarna, i en oerhört svår situation.
            </seg>
            <seg xml:id="i-8ec526648478e244-0">
              Jag har tittat på bestämmelserna för rekryteringsbidraget. Här
              står det att rekryteringsbidraget är helt och hållet ett bidrag
              som du inte behöver betala tillbaka.
            </seg>
            <seg xml:id="i-9463596c40a459e1-0">
              Jag vill fråga den socialdemokratiske utbildningsministern vem
              det är som ställer grupp mot grupp. Är det vi i Folkpartiet, eller
              är det regeringen som skapar en sådan oerhört fördelaktig situation
              för bara vissa människor? De ska vara över 25 år. De ska ha kort
              utbildning. De ska vara arbetslösa eller riskera att bli arbetslösa.
              Då kan de få ett bidrag som de inte ens behöver tänka på att betala
              tillbaka.
            </seg>
            <seg xml:id="i-d4fd90b47a35b244-0">
              Jag vill också påminna utbildningsministern om att livets bästa
              skapande period är ungdomen. Vi tycker att det nuvarande systemet
              inte uppskattar, respekterar eller uppmuntrar ungdomen. Det är
              en stor förlust för hela det svenska samhället.
            </seg>
          </u>
          <note type="speaker" xml:id="i-c47f3854f867c09c-0">
            Anf. 3 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-1">
            <seg xml:id="i-798fc5018b7e4952-0">
              Fru talman! När regeringen förra mandatperioden lade fram en
              proposition om förstärkning av studiemedelssystemet avsatte vi
              4 miljarder kronor. Det handlar just om att stärka möjligheterna
              inte minst för unga människor att studera. Vi vet att skuldbördan
              är en av de frågor som växer fram när man inte kommer från hem
              med studietradition. Kommer jag att kunna betala tillbaka skulden?
              Vad innebär det att skuldsätta sig? Därför var det oerhört viktigt
              att se till att fortsätta att höja bidragsdelen för att minska
              skuldbördan och därigenom få en lättare väg in till studier för
              studieovana grupper.
            </seg>
            <seg xml:id="i-a8aacd5d7229a87a-0">
              Det andra gällde fribeloppet, som i det gamla systemet var så
              lågt satt att ganska måttliga arbetsinsatser vid sidan av studierna
              gjorde att man kom till fribeloppets gräns och därmed fick mycket
              skarpa marginaleffekter. Vi fördubblade det, och det är i dag
              närmare 100 000 kr.
            </seg>
            <seg xml:id="i-db9c005c0dde70dd-0">
              Det tredje var att se till att också studier och den bidragsdel
              som man får i studiemedlen blir pensionsgrundande. Också det är
              en ganska dyr insats, men en insats som väldigt tydligt signalerar:
              Satsa på studier, för det innebär att du kommer med i pensionssystemet
              och kan känna att det är år som är viktiga också ur den aspekten.
            </seg>
            <seg xml:id="i-692aa77dda8f66e8-0">
              När man lyssnar på Ana Maria Narti får man nästan för sig att
              ni i folkpartiet gör stora insatser för att stoppa in mer pengar
              i studiemedelssystemet. Men så är det ju inte. Ni gör ganska skarpa
              besparingar. Ni minskar studiestödet med 1,8 miljarder kronor.
            </seg>
            <seg xml:id="i-3b6598bfc0260383-0">
              Nu talar Ana Maria Narti om att man gör det genom att ta bort
              någonting som enligt henne förefaller vara onödigt, nämligen rekryteringsbidraget
              för studier. Vilka grupper riktar sig rekryteringsbidraget till?
              Jo, det riktar sig till dem med mycket kort utbildning, som riskerar
              att hamna utanför arbetsmarknaden vid varje ekonomisk lågkonjunktur
              som vi går igenom och som riskerar att hamna i ett långvarigt
              bidragsberoende på grund av detta.
            </seg>
            <seg xml:id="i-4ae6af59e36addae-0">
              Vi vet, från erfarenheterna av kunskapslyftet, att skapar vi
              en miljö som gör att människor vill och vågar komma tillbaka till
              studier skapar vi också fördelar för hela samhällets ekonomiska
              och sociala utveckling. Studier ger kunskaper, ger självförtroende
              och ger en väg tillbaka till egen försörjning.
            </seg>
            <seg xml:id="i-b0dc473f8645bb68-0">
              Rekryteringsbidraget riktar sig till personer som till exempel
              inte har fullgjorda grundskolestudier eller som har mycket knapphändiga
              gymnasiestudier. Som Ana Maria Narti säkert vet är det inte alltid
              så lätt för en person att börja studera igen, när man kanske har
              skaffat familj, befinner sig i yngre medelåldern och har många
              år kvar framför sig i arbetslivet men har alldeles för bristfälliga
              kunskaper.
            </seg>
            <seg xml:id="i-c843c573f964308b-0">
              Vi använder pengarna för att stimulera den här gruppen att utbilda
              sig, med ett års rekryteringsbidrag, som inte är ett lån utan
              ett bidrag och som därefter följs av att man får ta studielån.
              Det kan innebära det där steget in till studier. De pengarna säger
              Ana Maria Narti ska användas till att dels dra ned studiemedelssystemets
              kostnader över huvud taget, dels satsa på en liten totalbeloppshöjning
              för unga studenter.
            </seg>
            <seg xml:id="i-3b5cd75c57c52ca6-0">
              Jag tycker att det är en mycket dålig politik. Det innebär att
              dessa grupper av studerande, som vi behöver locka tillbaka till
              studier så att de kan komma tillbaka till en arbetsmarknad med
              kunskaper och självförtroende, inte får den möjligheten.
            </seg>
            <seg xml:id="i-10d6b73e4f9fedc9-0">
              Och inte nog med det! Ni tar även den del av studielånssystemet
              där vi har en högre bidragsdel och skär kraftigt i den, för att
              också där rikta in er mot dem som har kortast utbildning, använda
              de pengarna till att spara generellt på studiemedelssystemet och
              ge en liten totalbidragshöjning till de unga studenterna. Jag
              tycker att det är en dålig politik, Ana Maria Narti.
            </seg>
          </u>
          <note type="speaker" xml:id="i-3563e0950941c41f-0">
            Anf. 4 ANA MARIA NARTI (fp):
          </note>
          <u who="ana_maria_narti_aaeac7" xml:id="i-60df2b98c0d66070-1">
            <seg xml:id="i-a5336295e223b3e0-0">
              Fru talman! Vems politik är dålig? Det återstår att diskutera.
              Vi har massor med olika tillfällen att göra det.
            </seg>
            <seg xml:id="i-4e5f01541dbb7543-0">
              Jag tänker inte gå in i den vanliga debatten om några miljoner
              till här och mindre belopp där. Jag vill bara fråga hur våra system
              i samhället fungerar tillsammans.
            </seg>
            <seg xml:id="i-a4509579b0fea781-0">
              Vi har i dag ett pensionssystem som för full ersättning kräver
              40 års aktivt arbetsliv och inkomst. Det betyder att om man vill
              gå i pension vid 65 års ålder måste man börja arbeta vid 25. Okej,
              om vi säger 67, enligt de senaste bestämmelserna, ska man börja
              arbeta och ha en ordentlig inkomst vid 27 års ålder. Det betyder
              att just människor som har studerat och som kommer in i arbetslivet
              väldigt sent döms att dels betala tillbaka studieskulderna, dels
              som äldre stå ut med att leva med en mycket låg pension.
            </seg>
            <seg xml:id="i-9d5f537626533979-0">
              Är det då inte helt förnuftigt och helt rationellt att skapa
              system som ger incitament till intensiva studier och tidig debut
              i yrkeslivet? Ska vi inte ta vara på energin och begåvningen under
              de bästa åren i ett människoliv, åren mellan 20 och 30? Vi lurar
              människor att komma i mycket svåra situationer om vi jämt säger
              till dem att det inte spelar någon roll vid vilken ålder man börjar
              arbeta som yrkesetablerad person med goda kunskaper.
            </seg>
            <seg xml:id="i-9056a617bef6baca-0">
              Det finns här också en annan intressant vinkel som behöver tas
              upp. Man talar i dag väldigt ofta om livslångt lärande. Men man
              talar som om det livslånga lärandet skulle vara någonting helt
              annat än tidig debut i lärandet. Min erfarenhet är precis den
              motsatta. Ju tidigare man lär sig att lära sig, desto starkare
              blir man som vuxen i det livslånga lärandet.
            </seg>
            <seg xml:id="i-2030e64e2e7dfdfa-0">
              Det finns ingen motsättning mellan de här två möjligheterna tvärtom.
              Den tidiga passionen för kunskap, den tidiga intensiteten i inhämtning
              av kunskap och den självständiga tidiga orienteringen i kunskapens
              värld ger människorna den bästa plattformen för livslångt lärande.
              Jag menar att vårt system i dag jag upprepar det inte tillräckligt
              starkt uppmuntrar de unga.
            </seg>
          </u>
          <note type="speaker" xml:id="i-67a075f7f5e144d7-0">
            Anf. 5 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-2">
            <seg xml:id="i-2afafa6eccd035b9-0">
              Fru talman! Ana Maria Nartis lovsång till stimulans av ungas
              sökande efter kunskap och hur de växer med kunskap kan jag helt
              och hållet stämma in i.
            </seg>
            <seg xml:id="i-73bc6f8ee7fb19f4-0">
              Det är en av de grundläggande orsakerna till att vi jobbar så
              hårt med att stärka kvaliteten i grundskolan, bland annat genom
              hjälp och stöd tidigt till elever som har problem av olika sorter
              i grundskolan. Det är en av de viktiga orsakerna till att vi vill
              reformera gymnasieskolan. Fler måste få med sig de kunskaper som
              behövs för att kunna få ett gott arbetsliv och komma vidare i
              utbildningen. Det är en av de viktigaste drivkrafterna bakom att
              vi har lyckats få en mycket kraftig ökning av andelen ungdomar
              som går vidare till högre utbildning. Det har gått från en femtedel
              av landets ungdomar till över 40 % av en ungdomskull som i dag
              går vidare till högskolor och universitet. Det är också en av
              anledningarna till att vi nu ser över antagningssystemet till
              högskolan, för att se till att ytterligare underlätta för unga
              att komma in på högre utbildning.
            </seg>
            <seg xml:id="i-556b93fc5fa116b8-0">
              När Ana Maria Narti säger att hon inte vill gå in i en diskussion
              om miljoner handlar det om att Folkpartiet vill avskaffa rekryteringsbidraget
              till vuxna med låg utbildning. Det ger 1,4 miljarder kronor. Det
              är tusentals människor som får en stängd dörr i ansiktet när de
              söker möjligheten att studera, människor som behöver få en grundläggande
              utbildning för att kunna få de kunskaper och det självförtroende
              som behövs för att klara sig på en modern arbetsmarknad.
            </seg>
            <seg xml:id="i-a439af69ff1fd093-0">
              De pengarna använder ni till att totalt sett spara krafter till
              studiemedelssystemet och dessutom ge någon hundralapp till studenterna.
              Är det värt att ta bort hela rekryteringsstödet till grupper med
              mycket kort utbildning, när vi alla tjänar på om vi förmår dem
              att fortsätta att studera, att läsa in grundskolan, att läsa in
              gymnasieskolan och därmed också få en chans att klara sig på arbetsmarknaden
              och försörja sig själva?
            </seg>
            <seg xml:id="i-3f5ff9f67bf4b1ee-0">
              Jag tycker att det visar väldigt naket hur Folkpartiet prioriterar.
              Ni har inte mer pengar till studiemedel än regeringen. Ni har
              kraftigt mindre resurser till studiemedel. Ni tar pengar från
              de grupper som behöver en extra stimulans för att över huvud taget
              komma tillbaka till utbildning något som är så viktigt för oss
              alla. Ni använder de pengarna för att spara men ger en hundralapp
              till unga studenter och tror att det förändrar verkligheten för
              de unga studenterna i någon större utsträckning.
            </seg>
            <seg xml:id="i-fe4d710137e2d37c-0">
              Som jag ser det gäller de viktigaste framtida reformerna studenter
              med barn, för där behöver vi göra förstärkningar. De har visserligen
              gynnats av maxtaxan på dagis, som gör att en student i de flesta
              kommuner i dag inte har någon avgift alls för sin förskola och
              sin barnomsorg. De har gynnats av höjda barnbidrag, men det är
              fortfarande en grupp som har det mycket knapert och som kan få
              det mycket svårt att gå ihop. Det har vi pekat på som en angelägen
              reform i takt med att den ekonomiska utvecklingen ger oss möjligheter
              att göra den typen av reformer.
            </seg>
            <seg xml:id="i-5383e1727f6a24b0-0">
              Att göra den prioritering som Folkpartiet gör, att rycka undan
              stödet för dem som har kortast utbildning för att ge en hundralapp
              till studenterna, tycker jag är en mycket dålig politik.
            </seg>
          </u>
          <note type="speaker" xml:id="i-e114e1e777443d71-0">
            Anf. 6 ANA MARIA NARTI (fp):
          </note>
          <u who="ana_maria_narti_aaeac7" xml:id="i-60df2b98c0d66070-2">
            <seg xml:id="i-8e394b73d705b296-0">
              Fru talman! Det är mycket lätt att angripa ett parti genom att
              bara läsa vissa bitar ur dess dokument. I våra dokument finns
              det väldigt många klara och tydliga ställningstanden som förbättrar
              för studenterna.
            </seg>
            <seg xml:id="i-ce45e960687f8b00-0">
              Vi vill plocka bort gränsen för fribelopp, och det betyder att
              studenterna kan få mycket bättre villkor. Vi vill också höja incitamenten
              för studenterna att studera snabbt genom att införa vissa avskrivningar
              av skulder när studenterna når bra resultat. Så aritmetiken ser
              inte ut precis som utbildningsministern beskriver den.
            </seg>
            <seg xml:id="i-7e353f306a3e18c1-0">
              Jag undrar vad som ligger bakom att man sätter grupp mot grupp.
              Varför ska de yngsta, som arbetar konsekvent och som studerar
              under en kort tid, ha den svåraste ekonomiska situationen i studiesystemet?
              På den frågan har jag inte fått svar, för det finns inget svar.
            </seg>
            <seg xml:id="i-5a24eff01ba2a509-0">
              Jag vill också påminna om att vi med vår utbildningspolitik inte
              skulle ha så många människor med korta utbildningar i krisartade
              situationer. Vi skulle nämligen ta itu med de stora svårigheterna
              med inlärningen redan i grundskolan, vilket utbildningsministern
              mycket väl vet.
            </seg>
            <seg xml:id="i-aaef2c89dd7e02bc-0">
              Som avslutning vill jag påminna om att Einstein var 26 år när
              han blev Einstein. Det är oerhört viktigt att ta vara på de ungas
              begåvning och deras energi och vilja att skapa.
            </seg>
          </u>
          <note type="speaker" xml:id="i-74c2cb6fa446dea2-0">
            Anf. 7 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-3">
            <seg xml:id="i-11edc2db1c738e2f-0">
              Fru talman! När vi talar om de unga verkar vi ha en gemensam
              åsikt, men när vi talar om dem som behöver få en andra chans i
              livet öppnar sig mycket stora skillnader mellan regeringens synsätt
              och Folkpartiets synsätt.
            </seg>
            <seg xml:id="i-da447e28d3cf963f-0">
              Egentligen är jag inte förvånad. Under hela den period när vi
              har arbetat med vuxenutbildningen och kunskapslyftet och lyckats
              få tiotusentals människor att ta steget att utbilda sig, skaffa
              sig kunskap, komma tillbaks till en arbetsmarknad och få ett arbete
              har Folkpartiet motarbetat detta genom att skära i satsningar
              på vuxenutbildning. Nu gör man det också genom att dra undan benen
              när det gäller studiefinansiering.
            </seg>
            <seg xml:id="i-544928725cdb43b6-0">
              Rekryteringsstödet är ett ettårigt stöd för dem med kortast utbildning.
              Det är vuxna människor som ofta har varit ute på arbetsmarknaden
              ett tag. De har kanske blivit arbetslösa och har ett familjeförsörjaransvar.
              Det handlar om att förmå dem att komma tillbaks till studier för
              att de ska ha en chans att få ett arbete i en framtid. Vi vill
              se till att det finns system som stöttar och hjälper dem. Folkpartiet
              motarbetar det konsekvent. Det är allvarligt, och det måste lyftas
              fram.
            </seg>
            <seg xml:id="i-5cef43f50f0b3159-0">
              Sedan delar jag Ana Maria Nartis ambitioner när det gäller att
              man ska fortsätta att stärka de ungas situation. Det är mycket
              större chans att komma in på högre utbildning i dag än för tio
              år sedan. Vi behöver titta över detta för att förstärka det ytterligare.
            </seg>
            <seg xml:id="i-af3e51657a3ba404-0">
              Vi behöver en starkare samverkan mellan universitet och gymnasier
              för att ge ungdomar en tydligare bild av att det är intressant
              att gå vidare i utbildningssystemet och att det är värt det. Vi
              behöver insatser på grundskolan som gör att alla får de grundläggande
              kunskaper som man behöver för att kunna studera vidare. Men jag
              tycker inte att det är en klok strategi för framtiden att säga
              att vi ska ta 1,4 miljarder kronor från de mest utsatta grupperna
              och använda det mesta för att spara generellt på studiemedelssystemet
              och också ge en slant för att höja studiemedlen för unga med någon
              hundralapp.
            </seg>
          </u>
          <note xml:id="i-589ff67116394b8a-0">
            Överläggningen var härmed avslutad.
          </note>
          <note xml:id="i-ed1d39597830e46e-0">
            7 § Svar på interpellation 2003/04:125 om förkunskapskrav för
            gymnasiet
          </note>
          <note type="speaker" xml:id="i-d638425b7b9c8e3c-0">
            Anf. 8 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-4">
            <seg xml:id="i-92f8f6bce7abf9b6-0">
              Fru talman! Axel Darvik har frågat om jag avser att verka för
              att ingen elev ska börja gymnasiet utan att nå upp till kunskapskraven.
            </seg>
            <seg xml:id="i-ad07811e9a6a0706-0">
              Den gymnasieskola som infördes i början av 1990-talet innebar
              en väsentlig ambitionshöjning som också var nödvändig för att
              svara mot de allt högre kraven i samhälle och arbetsliv. Det är
              lätt att konstatera att kraven på kunskaper över tid inte minskat,
              utan snarare ökat. För dem som inte har någon gymnasieutbildning
              saknas i dag en egentlig arbetsmarknad. Detta är en realitet och
              samtidigt en viktig utgångspunkt för utbildningspolitikens utformning.
            </seg>
            <seg xml:id="i-5a6bc38419ed4be5-0">
              Grundskolan har en central uppgift i att ge alla barn goda kunskaper
              och ge dem det stöd de behöver för att nå de fastställda målen.
              För att ge alla barn likvärdiga möjligheter måste alla skolor
              vara bra skolor. Regeringen genomför nu ett kvalitetsprogram för
              skolan. Programmet syftar till en individualiserad och kunskapsinriktad
              skola och innebär att varje elevs utveckling mot målen noggrant
              ska följas och att samtliga skolor ska kvalitetsgranskas.
            </seg>
            <seg xml:id="i-a3ea8807a10aaee6-0">
              För att stöd ska kunna sättas in innan kunskapsluckor vuxit sig
              stora är det viktigt att utvärderingen och informationen om elevens
              utveckling mot kunskapsmålen kommer tidigt, är tydlig och sker
              kontinuerligt. Elevers och föräldrars rätt till tidig och tydlig
              information om hur det går i skolan har från och med innevarande
              läsår stärkts genom att grundskolan givits ett tydligare ansvar
              för att under hela skoltiden informera eleven och föräldrarna
              om elevens studieutveckling.
            </seg>
            <seg xml:id="i-3bbd5f59099a6436-0">
              Informationen som ges vid utvecklingssamtalen bör grunda sig
              på en utvärdering av elevens utveckling i relation till målen
              i läroplanen och kursplanerna för årskurs 5 och årskurs 9. Den
              ska också tydliggöra vilka insatser som behövs för att nå målen.
              Regeringen menar också att utvecklingssamtalen bör leda till en
              framåtsyftande individuell utvecklingsplan för varje elev. En
              sådan utvecklingsplan bör stödja en individualisering av skolan
              och därmed bejaka att eleverna lär på olika sätt och i olika takt.
            </seg>
            <seg xml:id="i-374f75958c22809a-0">
              För att kunna ge eleverna en bättre utbildning och ett ökat stöd
              behöver skolorna fler lärare och andra specialister. Under en
              femårsperiod ökar därför regeringen resurserna till skolan genom
              ett särskilt bidrag till personalförstärkningar. Statsbidraget
              ökar med 1 miljard kronor årligen tills nivån 5 miljarder är nådd.
              Antalet lärare och andra specialister i skolan kommer genom detta
              att kunna öka med ca 15 000.
            </seg>
            <seg xml:id="i-d958cc2e6ee1fc36-0">
              Elever som trots stödinsatser riskerar att gå ut årskurs 9 utan
              att ha nått målen kan givetvis gå ett eller två år extra i grundskolan.
              Enligt min mening ska det ske när skolan, föräldrarna och eleven
              i samråd finner att det är det bästa sättet för eleven att få
              de kunskaper som krävs.
            </seg>
            <seg xml:id="i-bdc1a9ab4477763b-0">
              Trots stora insatser i grundskolan finns det ungdomar som av
              olika skäl inte uppnår behörighet till gymnasieskolans nationella
              program. Det kan vara väl motiverade ungdomar som nyligen kommit
              till Sverige och som varit tvungna att prioritera svenska framför
              engelska, men som har goda studieresultat i övrigt. Det finns
              också ungdomar som har större kunskapsluckor och som behöver mycket
              stöd för att gå vidare.
            </seg>
            <seg xml:id="i-9119263ab124d21f-0">
              Behörighetskraven ska ligga fast. Behörighetsreglerna anger den
              kunskapsnivå som krävs för studier på gymnasienivå och bidrar
              till en tydlighet i systemet. Syftet med behörighetskraven är
              att slå vakt om utbildningens kvalitet och likvärdighet inte att
              utestänga elever från att läsa sådana nationella kurser som de
              har kapacitet att klara.
            </seg>
            <seg xml:id="i-f322f59ea3613491-0">
              Inom programinriktade individuella program, PRIV, kan eleverna
              följa kurser från ett nationellt program samtidigt som de utifrån
              behov läser behörighetsgivande ämnen. Den grupp elever som har
              mindre kunskapsluckor anser jag bör kunna läsa en del av kurserna
              på ett gymnasieprogram samtidigt som de kompletterar sina kunskaper
              från grundskolan.
            </seg>
            <seg xml:id="i-d35500c5e97b81d1-0">
              Andra elever har en längre väg till en reguljär gymnasieutbildning.
              För de elever som har större kunskapsbrister kan utbildningen
              till exempel utformas som ett preparandår. Utbildningen för dessa
              elever syftar till att ge bättre förkunskaper i de behörighetsgivande
              ämnena. Utbildningen kan även ha inslag av praktik i större eller
              mindre omfattning.
            </seg>
            <seg xml:id="i-9010e7823f9d9afb-0">
              Att erbjuda obehöriga elever en uppläggning av studierna i form
              av PRIV är enligt min uppfattning ett framgångsrikt sätt att ge
              eleverna ökad studiemotivation samtidigt som förkunskapskraven
              ligger fast. Många kommuner, däribland Helsingfors och Västerås,
              arbetar i dag framgångsrikt med PRIV-modellen. Jag finner även
              ett brett stöd i remissopinionen, däribland Lärarnas Riksförbund,
              för denna ståndpunkt.
            </seg>
            <seg xml:id="i-b2172aadc6201998-0">
              För många elever som i dag går på individuella program bör det
              alltså vara möjligt att genomföra studier på PRIV. Det är samtidigt
              viktigt att poängtera att det även i framtiden, utöver PRIV, kommer
              att behövas mycket individuella lösningar för elever med speciella
              utbildningsbehov. Det kan vara ungdomar med omfattande skolproblem
              i form av läs- och skrivsvårigheter eller ungdomar som saknar
              motivation eller har svåra sociala problem.
            </seg>
            <seg xml:id="i-5526ac79dea5dcd9-0">
              Folkpartiet vidhåller den extrema ståndpunkten att fortsatt grundskola
              ända upp till 18 års ålder är det enda utbildningsalternativ som
              ska stå öppet för de elever som inte klarat godkänt i alla behörighetsgivande
              ämnen.
            </seg>
            <seg xml:id="i-d43755aa0cea9bc6-0">
              Folkpartiet driver på så sätt en politik där det viktiga är att
              gymnasieskolan utestänger elevgrupper. Min utgångspunkt är den
              motsatta. I stället för att sortera bort dessa elever måste gymnasieskolan
              ha ett fortsatt och tydligt uppdrag att möta dessa elever och
              erbjuda dem en utbildning som utgår från deras förutsättningar
              och behov.
            </seg>
          </u>
          <note type="speaker" xml:id="i-2ed1cd9a7992ffe7-0">
            Anf. 9 AXEL DARVIK (fp):
          </note>
          <u who="axel_darvik_bc1b0b" xml:id="i-209a6d1b2a6ba07d-0">
            <seg xml:id="i-498de8a575e8320c-0">
              Fru talman! Jag tackar utbildningsministern för hans svar. Det
              är spännande att höra hur utbildningsministern mer och mer börjar
              låta som en folkpartist i sina svar till Folkpartiets ledamöter
              i riksdagen. Han talar om krav på kunskap, kvalitet och tydlig
              utvärdering. Detta är saker som tidigare kanske har varit mer
              tabubelagda inom socialdemokratin men nu har blivit rumsrena.
              Månne är det så att han har vaknat från sin drömvärld och ser
              verkligheten såsom den är, eller också är det så att han mycket
              skickligt lägger ut en retorisk dimma så att ett uselt surrogat
              förväxlas med den äkta varan.
            </seg>
            <seg xml:id="i-782f7a952d89c199-0">
              Att det är så bevisas när man ser på den konkreta nakna skolpolitiken
              såsom den är i dag utan att vara omsluten av retoriska bolster.
              Kunskapskraven ska inte vara några behörighetskrav. De ska vara
              mål som man ska ha, och de får absolut inte utesluta någon. Den
              här kravlösheten är också en hjärtlöshet.
            </seg>
            <seg xml:id="i-68b1580ff74c2b9d-0">
              Den socialdemokratiska kampen mot väderkvarnarna ska fortsätta.
              Förkunskapskraven ska avskaffas till varje pris. Verkligheten
              ska vändas ryggen. I stället för att ge grundskolan möjligheter
              att lägga en kunskapsmässig grund för varje individ skapas nu
              ett preparandår. Detta är till för ett ytterst litet antal elever
              som har de allra största kunskapsbristerna, säger utbildningsministern.
            </seg>
            <seg xml:id="i-d18f839e16f91022-0">
              Låter inte de här orden väldigt bekanta? Det är nästan så att
              han här citerar en före detta skolminister, Göran Persson, när
              denne inrättade det individuella programmet som då var till för
              ett ytterst litet antal. Nu är det gymnasieskolans näst största
              program. Endast 13 % av dem som börjar på det individuella programmet
              slutar med ett riktigt slutbetyg. Det är ett katastrofalt misslyckande,
              och nu ska man göra samma misstag ytterligare en gång. Man ska
              inrätta preparandåret för dem som inte klarar av att komma in
              på det individuella programmet.
            </seg>
            <seg xml:id="i-6fe905ef2e33ad94-0">
              Någon som ändå har förstått lite av vad den socialdemokratiska
              skolpolitiken handlar om och dess brister är kommunalrådet Åke
              Hillman i Västerås. Västerås var mönsterexemplet. Det har utbildningsministern
              själv lyft fram. Det ska skapas Västerås runtom i hela Sverige.
              Där avskaffade man tidigt förkunskapskraven och var en föregångskommun
              på det sättet. Åke Hillman sade i Kommun-Aktuellt ganska nyligen
              att de trodde att de var snälla mot eleverna när de gjorde på
              detta sätt. Men det var inte så.
            </seg>
            <seg xml:id="i-a74132b17c4d4de7-0">
              Det har blivit ett mycket tydligt misslyckande. Betygen har gått
              ned i Västerås, och fler elever slås ut från gymnasiet.
            </seg>
            <seg xml:id="i-77b7c1e66ab81776-0">
              Den liberala skolpolitiken är tydlig och innebär en skarp kontrast
              mot dagens. Det är en politik som ger arbetsro, tydlig utvärdering
              och höga krav på kunskap. IV och preparandår ska avskaffas, och
              grundskolan ska ges möjligheter att lägga grunden. Förkunskapskraven
              ska ligga fast.
            </seg>
            <seg xml:id="i-7a8bb7160d37efe8-0">
              Jag måste fråga utbildningsministern: Varför ska dessa viktiga
              behörighetskrav avskaffas? Varför ska man inrätta ett preparandår
              när man har sett hur det har gått med det individuella programmet?
              Varför ger man inte i stället grundskolan möjligheterna att lägga
              grunden?
            </seg>
          </u>
          <note type="speaker" xml:id="i-5da14fef285683a0-0">
            Anf. 10 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-5">
            <seg xml:id="i-b5b60ebbe466a270-0">
              Fru talman! Det är roligt att lyssna när Folkpartiet alltmer
              blir Konsultpartiet liberalerna, säger några enkla saker, upprepar
              dem, inte bryr sig om vilken politik man har i grunden utan försöker
              tjata in dem så att det nog ska gå bra i längden.
            </seg>
            <seg xml:id="i-fc7a3551022e8f61-0">
              Det lustiga är att den modell som jag förespråkar, nämligen PRIV,
              är en modell som infördes i Helsingfors av Folkpartiet under förra
              mandatperioden. Den infördes som ett sätt att jobba med elever
              som har goda förkunskaper men brister som måste rättas till. De
              får mer stimulans om de också får arbeta med kurser som de klarar
              av och har förkunskaper för.
            </seg>
            <seg xml:id="i-ca344b493a2625cb-0">
              Ett bra exempel är många av våra ungdomar med utländsk bakgrund
              som kommer till Sverige ganska sent. Det kan vara en somalisk
              flicka som kommer till Sverige i 12-årsåldern och som har en väldigt
              fin matematisk begåvning, klarar av ämnena i skolan galant, lär
              sig svenska mycket bra men som inte lyckas lära sig engelska.
              Den flickan måste naturligtvis få chansen att lära in sin engelska.
              Hon kommer att behöva engelskan. Enligt Axel Darviks alternativ
              ska vi säga till henne: Sitt nu här ett år och läs engelska! Under
              tiden kommer du inte vidare.
            </seg>
            <seg xml:id="i-6ddcdd4cfe79511c-0">
              Man var mer insiktsfull i Helsingfors under den borgerliga ledningen
              förra mandatperioden. Man sade: Medan du läser engelskan kan du
              få påbörja de nationella kurser där du har förkunskaper, matematiken
              och de naturvetenskapliga ämnena till exempel.
            </seg>
            <seg xml:id="i-523307313b1546a0-0">
              Så kan den flickan komma vidare samtidigt som hon läser in sin
              engelska. Hon kommer inte in på det nationella programmet förrän
              hon är färdig med sina förkunskaper. Hon får ingen examen i det
              framtida examenssystemet i gymnasiet utan förkunskaperna. Men
              hon kommer vidare. Hon står inte still.
            </seg>
            <seg xml:id="i-3665576f5e18cafd-0">
              Det vill Folkpartiet nu inte riktigt kännas vid. Det passar inte
              in i konsultmodellen för hur politiken ska bedrivas. Faktum är
              att ni var lite av föregångare på det området. Låt mig erkänna
              att jag blev inspirerad.
            </seg>
            <seg xml:id="i-8525d2a2d3a22668-0">
              Jag menar att vi måste se att den här stora gruppen av ungdomar
              som vi nu pratar om behöver individuell behandling och individuellt
              bemötande. Det är klart att en stor grupp inte har tillräckliga
              förkunskaper för att få påbörja ett nationellt program. De kommer
              inte att klara av det. De behöver en miljö där de läser in sina
              behörighetsgivande ämnen, säkert ofta i mindre grupper med specialpedagoger
              som hjälper och stöttar. Många av de eleverna har haft en grundskoletid
              som inte har varit bra. De behöver den här stöttningen.
            </seg>
            <seg xml:id="i-78427ea40d9866b0-0">
              Men här finns också elever som kan klara att fortsätta sina studier
              samtidigt som de läser in sin engelska. Det tror jag att Folkpartiet
              egentligen håller med om.
            </seg>
            <seg xml:id="i-1595aed675448849-0">
              Självklart är det grundskolans viktiga uppgift att se till att
              alla får de grundläggande kunskaperna med sig. Att det skulle
              vara något nytt för socialdemokratin är för mig en väldigt märklig
              idé. Det är klassisk socialdemokratisk politik, en skolpolitik
              som vi utformade historiskt tillsammans med liberalerna. Det krävs
              resurser till skolan, att man följer upp eleverna noggrant och
              tidiga insatser. Ibland kan det krävas ett eller två år extra
              i grundskolan.
            </seg>
            <seg xml:id="i-57f56461a3883449-0">
              Jag är övertygad om att det är mycket bättre om det kommer tidigt
              än om vi gör som Folkpartiet säger, bygger en vallgrav mellan
              grundskola och gymnasieskola och säger till alla i 15-årsåldern
              som är skoltrötta eller har sociala problem att de blir kvar tills
              de blir 18 och att de ska satsa allt på ämnena. Alla pedagoger
              som jobbar med dessa ungdomar säger att det vore förödande för
              dem om de inte fick chansen att se att de kan komma vidare, få
              spänna nya bågar och prova nya ämnen. Det är det som kommer att
              visa sig i Folkpartiets politik. Ni får inte lärarna med er, inte
              eleverna och inte föräldrarna. Men på konsultspråk låter det som
              en enkel lösning.
            </seg>
          </u>
          <note type="speaker" xml:id="i-e85bf2ef867c6e21-0">
            Anf. 11 AXEL DARVIK (fp):
          </note>
          <u who="axel_darvik_bc1b0b" xml:id="i-209a6d1b2a6ba07d-1">
            <seg xml:id="i-4ea087493ec1c8a4-0">
              Fru talman! Utbildningsministern är ganska skicklig med att försöka
              blanda bort korten. Av de 19 000 elever som går på det individuella
              programmet i dag är det en mycket liten del som är som den somaliska
              flicka som utbildningsministern beskrev. Vi delar utbildningsministerns
              uppfattning där. Om han hade varit mer inläst på Folkpartiets
              politik hade han sett att vi har förberedande kurser för dem som
              nyligen har anlänt till Sverige.
            </seg>
            <seg xml:id="i-e20695b72348c602-0">
              När man nu vill mjuka upp och avskaffa behörighetskraven sänder
              man ut tydliga signaler till rektorer och skoldirektörer att de
              inte behöver se till att eleverna på grundskolan får med sig en
              grund innan de lämnar den. Detta är ett problem som man tar tag
              i senare på gymnasiet. Jag tror att det är en mycket dålig lösning.
            </seg>
            <seg xml:id="i-8af45976a7f0da8f-0">
              Jag tror att man så tidigt som möjligt måste försöka sätta in
              insatser, när problemen fortfarande är små och inte hunnit växa.
              Det ska inte vara så att den första instansen där man verkligen
              måste göra detta är gymnasiet. Det kan inte vara riktigt. Gymnasiet
              ska inte lösa grundskolans problem.
            </seg>
            <seg xml:id="i-26972d40ed9fae9e-0">
              Därför är det så oerhört viktigt att man har kvar kraven. Man
              ska kunna gå vidare i sin kunskapsinhämtning och bygga på ny kunskap.
              Ny kunskap bygger på gammal kunskap. Det går inte att bygga ett
              nytt hus utan att man har lagt en ordentlig grund. Båda mina föräldrar
              är byggmästare, och med tiden har jag lärt mig att det är på detta
              vis. Det kanske inte märks med en gång när man har byggt ett hus
              utan någon ordentlig grund, men det dröjer inte länge förrän det
              kommer sättningar och huset till slut kanske till och med måste
              rivas.
            </seg>
            <seg xml:id="i-4575f236e5b29b8c-0">
              Vi i Folkpartiet vill i stället ge eleverna större möjligheter
              att välja och inte vara så inskränkta som den socialdemokratiska
              skolpolitiken är. Vi säger att det ska finnas tre olika möjligheter
              till examen efter grundskolan en gymnasieexamen för dem som ska
              studera vidare på teoretiska program, en lärlingsexamen för dem
              som kanske har väldigt praktiska kunskaper och sedan en yrkesexamen
              för dem som ska gå till ett yrke direkt efteråt, fortfarande med
              stora krav på höga kunskaper också i teoretiska ämnen men mer
              anpassade till det yrke de ska välja.
            </seg>
            <seg xml:id="i-2b064aa3383bc616-0">
              Här är det väldigt tydligt att vi också har med oss lärarna.
              När Sifo på uppdrag av Lärarnas Riksförbund undersökte om lärarna
              tyckte att man ska tvinga alla elever att läsa in högskolebehörighet
              var resultatet väldigt tydligt: 91 % av lärarna säger att detta
              är en mycket dålig väg. De delar därmed Folkpartiets uppfattning
              att man inte ska tvinga in alla på en högskoleförberedande linje.
            </seg>
            <seg xml:id="i-652d720365a4e07a-0">
              Vi vill att eleverna själva ska kunna få välja. Därför är det
              också viktigt att ha kvar kraven så att man har en grund när man
              går in på gymnasiet. Vi vill att alla elever ska kunna läsa, skriva
              och räkna när de kommer till gymnasiet. Det är mycket lätt att
              räkna ut hur det går för dem som inte har denna grund. Där talar
              Skolverkets exemplariska siffror sitt tydliga språk: En tredjedel
              av dagens gymnasieelever får inte slutbetyg efter fyra år. Endast
              57 % når upp till gymnasieskolans målsättning.
            </seg>
            <seg xml:id="i-2b0170ed8d555f2e-0">
              Det som en gång skulle vara en gymnasieskola för alla är mycket
              snart en gymnasieskola för hälften. Detta är inte en kunskapsskola.
            </seg>
          </u>
          <note type="speaker" xml:id="i-1fb9ef4d683f5b82-0">
            Anf. 12 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-6">
            <seg xml:id="i-ff55c1a091e3d43c-0">
              Fru talman! Plötsligt säger Axel Darvik att den somaliska flicka
              som vi pratade om som har goda kunskaper i matematik och naturvetenskapliga
              ämnen, som tillgodogjort sig svenskan sedan hon kom till Sverige
              för några år sedan men som inte hunnit med engelskan ska få påbörja
              gymnasiet. Vad var det för konsekvens? Vad var det för tydlighet?
              Det går inte alls ihop med konsultretoriken.
            </seg>
            <seg xml:id="i-9da4a4cfff454a11-0">
              Jag tror att man måste tolka Axel Darvik som att hon ska vara
              kvar i grundskolan ett år till medan hon läser sin engelska. Hon
              får inte komma vidare i sin kunskapsutveckling, fast hon är mycket
              studiebegåvad, för hon passar inte in i Folkpartiets modell.
            </seg>
            <seg xml:id="i-c815f702d7a835b7-0">
              Det är nog riktigt att Axel Darvik kommer från en byggmästarfamilj.
              Jag kommer från en byggnadsarbetarfamilj, och det kanske förklarar
              en del av skillnaderna i synsätt. Folkpartiet har alltmer riktat
              in sig på byggmästarnas barn och ser inte de behov som andra barn
              och ungdomar har.
            </seg>
            <seg xml:id="i-2c270a7b0535c5f1-0">
              Det ska vara tydliga krav i skolan. Det ska vara stöd tidigt
              i skolan för elever som behöver stöd för att få grundläggande
              kunskaper. Vi ska följa upp våra barn noggrant, och vi ska aldrig
              förleda barn att tro att man klarar sig utan kunskaper. Kunskaper
              är makt. Kunskaper är möjlighet till ett arbetsliv och till ett
              gott liv i vårt samhälle.
            </seg>
            <seg xml:id="i-6dd899cd9b5ce5f6-0">
              Det får aldrig vara så att man gör som Axel Darvik säger. Här
              har vi en grupp ungdomar som har stora problem i skolan, som ibland
              inte får tillräckligt med hjälp och stöd inom det individuella
              programmet. Axel Darviks enda lösning är att säga: Vi skulle ha
              satsat på dem tidigt. Nu får de stå sitt kast.
            </seg>
            <seg xml:id="i-74070d0269bae740-0">
              Det ni gör budgetmässigt i kommunerna är att ni tar pengarna
              från den här ungdomsgruppen och för över dem till annat. Ni vill
              inte stötta dem på deras väg tillbaka till kunskap.
            </seg>
            <seg xml:id="i-898a237435b6f29e-0">
              Vi vet att det är så: Om man inte får en gymnasieutbildning i
              dag får man heller inget arbete. Får man inget arbete blir man
              bidragsberoende och kan hamna långt utanför samhället.
            </seg>
            <seg xml:id="i-2ee9f20c514d09df-0">
              Dessutom vill Folkpartiet dra in möjligheterna till en andra
              chans. Jag hade alldeles nyss en debatt med en annan ledande folkpartist
              där det visade sig att det inte heller fanns något engagemang
              för denna grupp om man senare i livet skulle känna motivationen
              och stimulansen att gå vidare och studera. Sällan blir skillnaden
              mellan två partier så tydlig som när man tittar på Folkpartiets
              utbildningspolitik och engagemang för de svaga eleverna och socialdemokratins
              strategier och idéer för hur vi ska stötta dem.
            </seg>
            <seg xml:id="i-7241ebfda2bd1212-0">
              Jag menar att PRIV är en bra arbetsmodell. Att ni i Folkpartiet
              själva lanserat den och använt den i kommuner där ni har inflytande
              visar ju att också folkpartister i praktiken tycker detta. Men
              den kan inte hantera alla elever. Det finns elever som har mycket
              större kunskapsluckor och som måste få koncentrera sig på sina
              ämnen. Också de måste dock få chansen att se att det finns en
              väg framåt. Om vi säger till dem att de blir kvar i grundskolan,
              tillsammans med 14- och 15-åringarna, under alla omständigheter
              och utan individuell prövning tills de fyller 18 år om de inte
              klarar de här ämnena skapar vi miljöer i grundskolan som blir
              mycket dåliga och som knäcker stimulansen för just de grupper
              som behöver mer stöd och hjälp. Det är en orealistisk politik.
            </seg>
            <seg xml:id="i-59fde8d58491fac5-0">
              Det är också en politik som inte stöds av lärarna. De lärare
              som jobbar med dessa ungdomar säger: Då får vi avhoppen. Då lämnar
              de skolan. Sedan hittar vi dem som bidragstagare några år senare.
              Så kan vi inte ha det.
            </seg>
            <seg xml:id="i-97c5738fc4d9dd83-0">
              Här i kammaren finns en enhet mellan centerpartister, kristdemokrater,
              socialdemokrater, miljöpartister och vänsterpartister om att denna
              grupp naturligtvis måste kunna få gå på PRIV, programinriktade
              individuella program, eller andra individuella lösningar, dock
              kopplade till gymnasieskolan.
            </seg>
          </u>
          <note type="speaker" xml:id="i-2a3446a4c5aaedab-0">
            Anf. 13 AXEL DARVIK (fp):
          </note>
          <u who="axel_darvik_bc1b0b" xml:id="i-209a6d1b2a6ba07d-2">
            <seg xml:id="i-37a1dbe31aeba64a-0">
              Fru talman! Utbildningsministern måste nog öppna ögonen och se
              hur verkligheten ser ut. Det är ju den socialdemokratiska skolpolitiken
              som är den hänsynslösa utslagningsmaskin vi har i dag.
            </seg>
            <seg xml:id="i-c32ac9c6ac2c0cef-0">
              Jag nämnde siffrorna förut. En tredjedel av alla gymnasieelever
              får inga slutbetyg efter fyra år. 57 % når inte upp till gymnasieskolans
              mål. Det är ju de svagaste eleverna som man sparkar på med dagens
              skolpolitik.
            </seg>
            <seg xml:id="i-94908d3352bf5bd8-0">
              Den verklighet som jag ser handlar också mycket om den tid då
              jag gick på gymnasiet nyligen, i en av Göteborgs segregerade förorter,
              i en förortsskola med många elever från kanske inte alltid så
              goda förhållanden.
            </seg>
            <seg xml:id="i-7ca5c8260a5b04cb-0">
              Det är ju dessa man sviker. Det är också därför Åke Hillman från
              Västerås säger att det inte är att vara snäll att ta bort kraven.
            </seg>
            <seg xml:id="i-d12fd567d4466b9a-0">
              Man skickar också ut signalen till skolchefer och rektorer i
              grundskolan: Ni behöver inte ta tag i de här problemen. Vi skickar
              eleverna vidare och löser detta senare, i PRIV eller på något
              annat sätt. Detta är inte en bra lösning.
            </seg>
            <seg xml:id="i-4c74484f634a8549-0">
              Det är också därför vi vill ha tydliga krav tidigt i grundskolan.
              Vi vill ha de nationella proven tidigt så att man ser dem som
              inte når upp till kraven, och då ska skolan ha ett väldigt tydligt
              krav på sig att se till att ta hand om de här eleverna och erbjuda
              det stöd som de behöver. På detta sätt hjälper man de här eleverna
              att få nytt självförtroende och möjligheter att skapa sig sin
              framtid. Vad man nu gör är att man sviker dem. Det är de svagaste
              eleverna som drabbas i dagens skola. De starka klarar sig alltid.
            </seg>
          </u>
          <note type="speaker" xml:id="i-5f0431b226de8380-0">
            Anf. 14 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-7">
            <seg xml:id="i-50efbfc105004cce-0">
              Fru talman! Låt mig säga några ord om Västerås. Västerås fortsätter
              med det arbetssätt som vi kallar för PRIV, de programinriktade
              individuella programmen. Det Västerårs socialdemokrater tillsammans
              med Västerås folkpartister gjorde var att dessutom, ovanpå det,
              säga att alla kommer in på de program de vill, även de som inte
              har behörighet.
            </seg>
            <seg xml:id="i-3c804a6cb73c05e1-0">
              Jag tycker att det var att gå mycket långt. Det är klart att
              det är oerhört svårt för en elev som inte har grundläggande kunskaper
              att ge sig in i ett nationellt program som kräver mycket avancerade
              kunskaper i kanske matematik. Så långt får man inte gå. Det tycker
              jag inte att folkpartisterna i Västerås skulle ha gjort och inte
              heller socialdemokraterna.
            </seg>
            <seg xml:id="i-9463cfe99b00f512-0">
              Nu är de tillbaka i PRIV-modellen, den som jag och Folkpartiet
              tidigare har arbetat med, inte minst i Helsingfors. Det är ett
              sätt att möta de elever som har goda förkunskaper men brister
              i något ämne av väl kända skäl, till exempel att de kommit sent
              till Sverige. Det gör att vi kan få dem att fortsätta studera,
              inte förlora tid utan samtidigt hämta in de kunskaper som fattas
              i till exempel engelska. Då blir det också mer framgångsrika studier.
            </seg>
            <seg xml:id="i-83688c24c94f2412-0">
              Sedan finns det en grupp som inte klarar detta, som behöver ett
              förberedande år för att läsa in de basämnen som de måste ha. Men
              det Folkpartiet nu erbjuder dessa ungdomar är man ensam om i kammaren:
              Ni är kvar i grundskolan tills ni fyller 18 år tillsammans med
              1415-åringarna. Och ni tror att det kommer att stärka deras motivation
              och lust till kunskap! Det är en idé som ingen förfäktar i dag.
            </seg>
            <seg xml:id="i-75918bfa8fdaa7a6-0">
              Se till att vi satsar på den här ungdomsgruppen, se till att
              de får sina rättigheter och det de behöver av goda lärare, mindre
              grupper, en chans att faktiskt lära sig det de behöver för att
              komma vidare. Men använd inte politiken till att helt utestänga
              dem från utbildningsmöjligheter. Det är det Folkpartiet riskerar
              att göra med den typ av modell som ni nu har lanserat.
            </seg>
          </u>
          <note xml:id="i-589ff67116394b8a-1">
            Överläggningen var härmed avslutad.
          </note>
          <note xml:id="i-57835e5bd74f55a5-0">
            8 § Svar på interpellation 2003/04:143 om lärarutbildningen
          </note>
          <note type="speaker" xml:id="i-fdc8b7fa28081648-0">
            Anf. 15 Utbildningsminister THOMAS ÖSTROS (s):
          </note>
          <u who="unknown" next="cont" xml:id="i-080df5c80c0a7f67-0">
            <seg xml:id="i-9079d8a98355b46d-0">
              Fru talman! Ulf Nilsson har frågat om jag avser att vida några
              åtgärder med anledning av uppgifterna om problem med den verksamhetsförlagda
              delen av lärarutbildningen.
            </seg>
            <seg xml:id="i-6f8f7a1479618061-0">
              Den nya lärarutbildningen, som infördes från höstterminen 2001,
              vilar på tre grundpelare: en förstärkt vetenskaplig grund, djupa
              ämneskunskaper och en fördjupad förankring i skolans arbete. Omfattning
              och mål för lärarexamen, liksom omfattningen av den verksamhetsförlagda
              delen fastställs i högskoleförordningen. Däremot är det universitet
              och högskolor själva som bestämmer hur dessa mål ska uppnås. Det
              innebär bland annat att lärosätena i samverkan med berörda kommuner
              beslutar om utformningen av den verksamhetsförlagda delen av utbildningen
              och dess förläggning i tiden.
            </seg>
            <seg xml:id="i-28d355f4795819ac-0">
              Som Ulf Nilson framhåller i sin interpellation är den verksamhetsförlagda
              delen ett nytt inslag i lärarutbildningen. Det gör att den har
              behövt tid för att finna sin form. Den gamla lärarpraktiken, där
              studenten deltog på högskolans villkor, är ersatt med ett kontrakt
              mellan partnerskola och universitet eller högskola i en relation
              på bådas villkor. En viktig skillnad mot tidigare är att lärarkandidaterna
              nu är hela skolans eller arbetslagets angelägenhet i stället för
              en enda handledares. Studenterna stimuleras också att göra sitt
              examensarbete vid skolan, vilket ger möjlighet att stärka högskolans
              engagemang i aktuella utvecklingsfrågor.
            </seg>
            <seg xml:id="i-10aea1c727ff93ac-0">
              Att den verksamhetsförlagda delen av utbildningen är nödvändig
              för att ge lärarkandidaterna en verklighetsförankrad plattform
              i skolan är alla överens om. Likaså råder samstämmighet om att
              skolan som arbetsgivare genom den verksamhetsförlagda delen ges
              möjlighet att påverka lärarutbildningen. Detta har parterna på
              de flesta håll också uppfattat och arbetat efter.
            </seg>
            <seg xml:id="i-45b4276c3846b48d-0">
              Självklart måste den verksamhetsförlagda delen av utbildningen
              utformas så att den blir relevant för den enskilda studentens
              val av inriktning. Lärosätena och skolan måste beakta att olika
              studenter skaffar sig en lärarutbildning med skilda profiler.
            </seg>
            <seg xml:id="i-423e4f61fabadfba-0">
              Högskoleverket kommer 2004 att utvärdera den nya lärarutbildningen.
              Denna utvärdering omfattar också den verksamhetsförlagda delen
              av utbildningen.
            </seg>
          </u>
          <note xml:id="i-c53785366ad577f8-0">
            Som framgår av budgetpropositionen för 2003 utsåg regeringen
            i augusti 2002 en förhandlare med uppdrag att lämna förslag till
            en överenskommelse mellan staten och Svenska Kommunförbundet avseende
            den verksamhetsförlagda delen av lärarutbildningen. Detta avtal
            skulle ersätta det sedan 1993 existerande avtalet för praktik
            enligt den äldre lärarutbildningen.
          </note>
          <u who="unknown" prev="cont" xml:id="i-8c3ef53ead4f82e9-0">
            <seg xml:id="i-e33f49bcee759d43-0">
              Under förhandlingsarbetets gång kom Utbildningsdepartementet
              och Svenska Kommunförbundet fram till en gemensam syn på den verksamhetsförlagda
              delen av lärarutbildningen. Denna samsyn innebär bland annat att
              ekonomiska och andra villkor bör avtalas på lokal nivå. Detta
              har meddelats i en skrivelse till landets kommuner och till lärosäten
              med lärarutbildning.
            </seg>
            <seg xml:id="i-ad261be615602a38-0">
              I skrivelsen, som undertecknats av ledningarna för Utbildningsdepartementet
              och Svenska Kommunförbundet, framhålls den gemensamma nyttan och
              därmed det gemensamma intresset av att tillvarata de utvecklingsmöjligheter
              som den verksamhetsförlagda delen av lärarutbildningen ger. Vidare
              påpekas också att den bästa kännedomen om förutsättningar och
              behov finns på universiteten och högskolorna och i kommunerna.
              Mot bakgrund av att såväl högskole- som skolväsendet är starkt
              decentraliserat anser Utbildningsdepartementet och Svenska Kommunförbundet
              att en ordning där mellanhavanden löses på lokal nivå är den mest
              ändamålsenliga.
            </seg>
            <seg xml:id="i-c102bec9924f5eaa-0">
              Som utlovats i samma skrivelse kommer också ett antal konferenser
              att arrangeras för att utveckla arbetet med den verksamhetsförlagda
              delen av lärarutbildningen. I planeringen för dessa konferenser
              arbetar Utbildningsdepartementet och Svenska Kommunförbundet gemensamt
              för att lyfta fram goda exempel på samverkan mellan universitet
              och högskolor med lärarutbildning och kommuner. Till konferenserna
              har dessutom de båda lärarstudentorganisationerna vidtalats för
              att ge studenternas syn på hur den verksamhetsförlagda delen av
              lärarutbildningen bör utformas för att ge en vinnvinn-situation
              för alla berörda parter.
            </seg>
            <seg xml:id="i-885fb366071daae4-0">
              Den verksamhetsförlagda delen av lärarutbildningen spelar en
              central roll i den nya lärarutbildningen. Högskoleverkets kommande
              utvärdering, liksom de konferenser som Utbildningsdepartementet
              och Svenska Kommunförbundet planerar att anordna inom kort, får
              visa om det behövs ytterligare centrala initiativ för att utveckla
              den verksamhetsförlagda delen av lärarutbildningen.
            </seg>
          </u>
          <note type="speaker" xml:id="i-d10053384822e3ad-0">
            Anf. 16 ULF NILSSON (fp):
          </note>
          <u who="ulf_nilsson_00782a" xml:id="i-a20a3f531fbb53f7-0">
            <seg xml:id="i-dee835c695897605-0">
              Fru talman! Jag ska be att få tacka utbildningsministern för
              svaret.
            </seg>
            <seg xml:id="i-43a23e1090b02a43-0">
              Min interpellation handlar ju om att blivande lärare inte får
              göra sin praktik på lämpliga skolor och på lämpliga nivåer. Sammanlagt
              har 16 % av lärarstudenterna inte gjort praktik inom rätt åldersnivå
              de senaste två åren och så mycket som 19 % i fel ämne, enligt
              en rapport från Lärarnas Riksförbund. Det är ungefär två lärare
              av tio som har fått göra sin praktik på fel nivå.
            </seg>
            <seg xml:id="i-53f76db856a995a8-0">
              Visserligen håller utbildningsministern i sitt svar med mig om
              att det är viktigt att praktiken sker på rätt nivå. Men jag tycker
              att han och hela departementet borde ha mycket större skäl att
              oroa sig än vad det här svaret ger intryck av. Det är naturligtvis
              bra, som utbildningsministern säger, att Skolverket ska göra en
              utvärdering 2004. Samtidigt är det, tycker jag, inte så lite skrämmande
              att i värsta fall 20 % av en hel kull färdigutbildade lärare har
              fått dålig verksamhetsförlagd utbildning, som praktiken heter
              numera.
            </seg>
            <seg xml:id="i-fa4397ccfcb3d0c1-0">
              För det första menar jag att det är mycket bråttom med att ta
              itu med de akuta problemen i lärarutbildningen. För det andra
              menar jag att det finns strukturproblem inbyggda i själva riksdagsbeslutet
              om ny lärarutbildning och att de blir alltmer uppenbara.
            </seg>
            <seg xml:id="i-60bc9e90459c6e35-0">
              När det gäller de akuta problemen ställde jag redan den första
              terminen, 2001, en fråga till utbildningsministern om hur den
              här praktiken fungerade. Då hade de första spridda larmrapporterna
              kommit om helt misslyckad praktik. Bland annat i Malmö, en grannstad
              till min hemstad Lund, klagade blivande gymnasielärare över att
              de fick vara ute på dagis eller i första och andra klasserna i
              grundskolan. Då tog inte utbildningsministern varningssignalerna
              så allvarligt utan ville avvakta. Men nu har alltfler rapporter
              kommit om att problemen förvärrats.
            </seg>
            <seg xml:id="i-f773ae5574f86c27-0">
              Om man talar med skolor och lärarstudenter får man ofta höra
              att det är problem med den nya lärarutbildningen. Det är naturligtvis
              alltid svårt att dra slutsatser av olika subjektiva kommentarer,
              men i oktober i år har alltså studerandeföreningen i Lärarnas
              Riksförbund kommit med en rapport som ger en ännu tydligare bild
              av att just praktiken inte fungerar.
            </seg>
            <seg xml:id="i-61797cebb79d1eeb-0">
              Fru talman! Det finns nog en mängd åtgärder som skulle kunna
              förbättra förhållandena i lärarutbildningen. Omedelbart borde
              man se över om skolorna verkligen får rätt ersättning för den
              krävande uppgiften att ta hand om praktiken. Det är mer krävande
              i dag att ha blivande lärare ute på skolorna när dessa inte har
              några kunskaper i ämnet de ska undervisa i. Det är bland annat
              det som är det nya med lärarutbildningen, att man kommer ut och
              ska undervisa i till exempel främmande språk, men man har ännu
              inte läst det språket på högskolan.
            </seg>
            <seg xml:id="i-02c4f219134328f1-0">
              Sedan är det också fråga om att lärarutbildningen ska vara hela
              skolans ansvar, som ministern säger. Är det alltid så lyckat?
              Kanske vore det i många fall bättre att ha en handledare som verkligen
              ägnar sig åt lärarstudenten. Många lärare jag har talat med genom
              åren säger att det var just i samarbete med den erfarna handledaren
              som man verkligen lärde sig något för det blivande lärararbetet.
              Många säger dessvärre att det inte var på lärarhögskolan de lärde
              sig någonting om undervisning utan det var ute på praktiken på
              skolorna.
            </seg>
            <seg xml:id="i-09b07e5f53207d6b-0">
              Utbildningsministern säger att högskolorna och skolorna själva
              ska bestämma hur målen ska uppnås. Då blir min fråga: Borde de
              inte också ha möjligheten att utse särskilda handledare för lärarstudenterna
              om de själva finner att detta är bästa sättet?
            </seg>
            <seg xml:id="i-c4a17d6b6c71897e-0">
              Sammanfattningsvis, fru talman, känns det dystert att så många
              lärare riskerar att komma ut dåligt förberedda på sitt viktiga
              arbete. De här dåligt utbildade lärarna kommer att få det jobbigt
              de första åren. Och de kommer att behöva mer handledning och mer
              stöd. I verkligheten kommer de inte att vara färdigutbildade förrän
              efter några terminers tjänstgöring i skolan.
            </seg>
          </u>
          <note type="speaker" xml:id="i-2e0f800380ea1e31-0">
            Anf. 17 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-8">
            <seg xml:id="i-a9df0a95c266c8ed-0">
              Fru talman! Den nya lärarutbildningen är en mycket bra lärarutbildning.
              Den har fått en kraftig förstärkning av den vetenskapliga grunden.
              Det är mycket viktigt för en högskoleutbildning, både för kvaliteten
              och attraktionskraften, att det finns rejält med forskning kopplat
              till den, det påverkar utbildningens innehåll, och att det finns
              en möjlighet att gå vidare till forskarutbildning när man studerar
              på de programmen. Med den nya lärarutbildningen får också lärarutbildningen
              efter 20 år av nedgradering inom universitets- och högskoleväsendet
              den status som andra högskoleutbildningar har. Det är en väldigt
              viktig förändring som kommer att påverka kvaliteten starkt.
            </seg>
            <seg xml:id="i-0bfe40c43f071098-0">
              Vi ser också att attraktionskraften har ökat. Antalet förstahandssökande
              till den nya lärarutbildningen ökar stadigt. Drygt 16 800 år 2001
              har blivit 18 100 år 2003, så vi har en utveckling när det gäller
              förstahandssökande till den nya lärarutbildningen som visar att
              studenterna tycker att det här är en attraktiv utbildning.
            </seg>
            <seg xml:id="i-a5bdc49e236ce21f-0">
              Jag håller alldeles med Ulf Nilsson om att det är oacceptabelt
              med en verksamhetsförlagd utbildning som inte upplevs som relevant
              för studenterna. Det exempel som Ulf Nilsson tog fram tycker jag
              är alldeles bort i tok. Så får man inte bete sig. Det är viktigt
              att alla lärarhögskolor och lärarutbildningar skärper sig på den
              punkten. Den verksamhetsförlagda delen av utbildningen är en integrerad
              del av högskoleutbildningen. Den ska syfta till att stärka kunskaperna
              och praktiken i den inriktning som man väljer i den nya lärarutbildningen.
            </seg>
            <seg xml:id="i-ad631da0608e3a11-0">
              Sedan finns det en grupp studenter som påbörjar lärarutbildningen
              utan att ha bestämt sig för vilken inriktning man ska välja. Det
              är naturligt att de inledningsvis får prova olika delar av utbildningssystemet.
              Det stöttar dem till att göra ett klokt val när de sedan ska välja
              inriktning. Men låt mig vara mycket tydlig på den punkten: Verksamhetsförlagd
              utbildning ska vara relevant för utbildningens inriktning. Uppstår
              problem där, måste högskolorna skärpa sig.
            </seg>
            <seg xml:id="i-64beb6af12ccf82f-0">
              Nu har vi ett sätt att hantera kvalitetsbrister i alla våra utbildningar,
              ett sätt som vi har stärkt mycket under de senaste åren, genom
              att ge Högskoleverket en mycket central roll i att göra utvärderingar
              av våra olika utbildningar. Jag förväntar mig en skarp och tydlig
              utvärdering från Högskoleverket av den nya lärarutbildningen,
              där man lyfter fram kritik ordentligt så att det blir en grund
              för förändring, men där man också lyfter fram det positiva som
              nu håller på att ske.
            </seg>
            <seg xml:id="i-45c747db4002e32e-0">
              Sammantaget ger den nya lärarutbildningen en mycket starkare
              position för lärarutbildning inom universitet och högskolor, en
              bättre vetenskaplig grund, bättre kontakt med praktiken ute på
              skolorna och ökad attraktionskraft. Vi ser det redan i form av
              en ökning av antalet förstahandssökande. Vi ser också att forskningen
              tar fart på det här området. Det är också fler av studenterna
              som siktar på en forskarutbildning.
            </seg>
            <seg xml:id="i-be2cc321c71e4a15-0">
              Då kommer vi till nästa viktiga steg: Vi behöver fler med forskarutbildning
              som jobbar ute på våra skolor för att också kunna vara länken
              mellan en aktiv forskning och spridning av kunskap ute i praktiken.
              Vi behöver mer av ett arbetssätt som vi har sett inom sjukvården
              under lång tid, där man har en närhet till forskningsresultat
              som sprider sig till det praktiska arbetet. Det är ett arbetssätt
              som vi behöver fortsätta stärka i den svenska skolan för att se
              till att praktiken hela tiden vilar på en vital vetenskaplig grund.
            </seg>
            <seg xml:id="i-394baef60223e8d9-0">
              Vi kommer att följa det här mycket noga. Nu har vi möten med
              kommuner, lärarorganisationer och lärarutbildare som vi har aviserat,
              och Högskoleverket sätter i gång med sin utvärdering. Det kommer
              att finnas god grund för att utvärdera de första åren av den lärarutbildning
              som hittills ändå har haft en stark attraktionskraft bland studenterna.
            </seg>
          </u>
          <note type="speaker" xml:id="i-a7827a2f8d8614f6-0">
            Anf. 18 ULF NILSSON (fp):
          </note>
          <u who="ulf_nilsson_00782a" xml:id="i-a20a3f531fbb53f7-1">
            <seg xml:id="i-bd0c3adfed1e3d57-0">
              Fru talman! Jag ställde interpellationen framför allt för att
              jag ville diskutera de dagsaktuella problemen, men jag kan inte
              låta bli att kommentera hela lärarutbildningen eftersom utbildningsministern
              använde en hel del av sin tid här till att tala om hur bra den
              är. Jag är övertygad om att det finns inbyggda strukturfel i den
              nya lärarutbildningen. Men jag tror att alltfler kommer att upptäcka
              det, även utbildningsministern så småningom.
            </seg>
            <seg xml:id="i-d56d880e24ac7f77-0">
              Vi har talat om den verksamhetsförlagda tiden, praktiken. Men
              även själva tanken att läsa ett gemensamt block på tre terminer,
              oavsett vilken typ av lärare man ska bli, är ju feltänkt. Det
              visar också många enkätsvar i LR:s utvärdering, där studenterna
              själva säger att det känns flummigt och ostrukturerat, att det
              inte känns konkret, och att undervisningen är utslätad och innehållslös.
              Det är egentligen förvånansvärt kritiska röster från studenterna
              med tanke på att de, i motsats till mig och utbildningsministern,
              vanligtvis inte känner till någon annan lärarutbildning.
            </seg>
            <seg xml:id="i-05c93a5211cce897-0">
              Högskoleverket har tidigare i en rapport 2001 konstaterat att
              lärarstudenterna använder väldigt lite tid för studierna och att
              många av dem själva tycker att studierna är för lite krävande
              och för lite stimulerande. Det är naturligtvis också en stor nackdel
              att många lärarstudenter inte bestämmer sig för en inriktning
              från början. Det vore väl bättre att bestämma sig för en inriktning
              från början för att få en relevant inriktning på studierna och
              sedan ha möjligheter att komplettera eller byta spår senare. Det
              är också en orsak till att det blir väldigt svårt att hitta bra
              praktikplatser när en så stor del av dem som har börjat inte alls
              har bestämt sig för vilket stadium de ska undervisa på.
            </seg>
            <seg xml:id="i-e69aa70c9e5b5a6d-0">
              I praktiken, och det ser jag som allvarligt, har regeringen stängt
              vägen att gå från ämnesstudier på högskolan till komplettering
              med lärarutbildning. På det sättet har en grupp entusiastiska
              ämneskunniga studenter fått det mycket svårare att välja lärarbana.
              För övrigt kommer det enligt Kommunförbundets beräkningar inom
              några år att fattas 20 000 utbildade lärare.
            </seg>
            <seg xml:id="i-c9646a1cca6b9883-0">
              Nu talade jag om ämneslärarna, men när vi talar om förskollärarna
              kan vi konstatera att den förlängda förskollärarutbildningen inte
              alls har lett till större intresse att bli förskollärare, tvärtom.
              Enligt de senaste rapporterna utbildar lärarhögskolorna på många
              håll hälften så många förskollärare som för två år sedan. De som
              har tänkt bli förskollärare ändrar sig när de ska bestämma inriktning
              efter det allmänna blocket.
            </seg>
            <seg xml:id="i-5a8f311e3e47ee16-0">
              Sammanfattningsvis skulle många av de här problemen lösas med
              en annorlunda lärarutbildning. Det behövs en utbildning med specialisering
              på ämnen och på åldersgrupper. Varje stadium i skolan är viktigt,
              och varje stadium kräver olika kompetens. Det är och förblir en
              väldigt stor skillnad att arbeta med läsinlärning för sjuåringar
              och att arbeta med matematik för gymnasister.
            </seg>
            <seg xml:id="i-8347e076ebb73376-0">
              Men, för att sluta där vi började, utbildningsministern håller
              med om att det är viktigt att praktiken, den verksamhetsförlagda
              utbildningen, sker på rätt nivå och på rätt stadium. Han säger
              att om man inte lyckas med detta måste skolorna och högskolorna
              skärpa sig.
            </seg>
            <seg xml:id="i-5bdc55f8a5bb3e26-0">
              Det kommer en utvärdering 2004. Men jag tycker att rapporterna
              är så allvarliga att min fråga är: Finns det någonting som departementet
              planerar att faktiskt göra nu för att rätta till de här problemen
              så snart som möjligt?
            </seg>
          </u>
          <note type="speaker" xml:id="i-143c3d95daf6b27d-0">
            Anf. 19 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-9">
            <seg xml:id="i-023f88ed0acfa4b3-0">
              Fru talman! Om Ulf Nilsson verkligen tror att det är så att vår
              lärarutbildning inte gör någon skillnad mellan läsinlärning för
              sjuåringar och matematikundervisning för 17-åringar, så förstår
              jag att Ulf Nilsson ser orolig ut. Självklart, Ulf Nilsson, är
              det skillnad mellan läsinlärning för sjuåringar och matematikundervisning
              för 17-åringar. Och det är självklart att det i lärarutbildningen
              tas hänsyn till detta.
            </seg>
            <seg xml:id="i-1dfad11763d36978-0">
              Inom dagens lärarutbildning läser man inriktningar och specialiseringar
              just efter vilken del av utbildningsväsendet man ska arbeta i.
              Ska man arbeta med förskolebarn och kanske med elever det första
              året i grundskolan då läser man om små barns utveckling, metoder
              för att möta små barn och om hur man tidigt kan använda ämnesundervisning
              för små barn. Ska man arbeta med matematik i gymnasieskolan då
              läser man djupt in i matematikämnet. Där måste man ha mycket djupa
              kunskaper. Hur ska man annars kunna arbeta med vetgiriga 17-åringar
              inom matematiken? Men med den forskningssatsning vi nu gör får
              man också möjligheter till mer djup kunskap kring matematikens
              didaktik, hur man stärker matematikkunskaperna än mer hos våra
              elever. Det är stor skillnad, och det ska vara stor skillnad,
              mellan att arbeta med läsinlärning för sjuåringar och med matematik
              för 17-åringar.
            </seg>
            <seg xml:id="i-a4796d407dc9237f-0">
              Det är en väldigt bra lärarutbildningsreform som vi har sjösatt.
              Det är klart att den har haft, som alla stora reformer, en del
              inkörningsproblem. Det som Ulf Nilsson refererar till med exempel
              på bristfällig verksamhetsförlagd utbildning måste rättas till,
              för så kan det inte få fortsätta att vara. Däremot har vi nu en
              lärarutbildning som attraherar studenter i större omfattning än
              den tidigare. Både de som brinner för ett ämne och de som brinner
              för att arbeta med små barn lockas i större utsträckning i dag
              till att välja läraryrket.
            </seg>
            <seg xml:id="i-ce41a8a777fc8b7d-0">
              Det kommer att behövas, för vi har ett stort generationsskifte
              framför oss i skolan. Men vi har också 50 % fler studenter på
              lärarutbildningarna, vilket gör att vi kan möta ett framtida arbetskraftsbehov.
            </seg>
            <seg xml:id="i-a8795722fdb64246-0">
              Vi följer den här utvecklingen mycket noga. Jag är ju väldigt
              tydlig i mitt budskap till alla högskolor: Alla utbildningar i
              högskolan ska vara krävande. Det ska vara så pass mycket arbetsinsatser
              som krävs att det ska vara en rejäl anspänning. Om Ulf Nilsson
              säger att det finns sådana studenter som upplever att det inte
              är tillräckligt krävande måste också det rättas till.
            </seg>
            <seg xml:id="i-f775b6e4680e4c85-0">
              Däremot är det inte riktigt som Ulf Nilsson säger att den nya
              lärarutbildningen kräver att man sitter tillsammans, de som ska
              arbeta med sjuåringarna och de som ska arbeta med 17-åringarna.
              Det är inte så att riksdagen i vanliga fall brukar fatta beslut
              om vilka man ska sitta tillsammans med. Det brukar vi ju lita
              till att akademierna kan hantera på bästa sätt. Det gemensamma
              kunskapsfält man måste ha har ju olika inriktning beroende på
              om man jobbar med tonåringar eller om man jobbar med små barn.
              Därför är det inte så att man behöver läsa det, eller ens ska
              läsa det, tillsammans.
            </seg>
            <seg xml:id="i-9ca9dcb20c5a2903-0">
              Så skapa inte nidbilder kring en lärarutbildning som har både
              djupa ämneskunskaper och forskningsgrund som en bra bas för att
              stärka kvaliteten och se till att attrahera fler. De första åren
              har visat att den faktiskt attraherar fler. Då tror jag att studenterna
              har uppfattat signalerna om en mycket bättre lärarutbildning.
            </seg>
          </u>
          <note type="speaker" xml:id="i-f8b24a4bef6be937-0">
            Anf. 20 ULF NILSSON (fp):
          </note>
          <u who="ulf_nilsson_00782a" xml:id="i-a20a3f531fbb53f7-2">
            <seg xml:id="i-0200b79277b70336-0">
              Fru talman! Jo, riksdagen fattade ju ett beslut, efter regeringens
              förslag, om att vi skulle ha en lärarutbildning där tre terminer
              skulle vara ett gemensamt, allmänt block. Som det ser ut på de
              flesta högskolor blev det som vi i Folkpartiet varnade för, att
              två eller tre av de här terminerna läses från början. Det är naturligtvis
              väldigt svårt att rikta in det på någon framtida specialisering
              när många av studenterna över huvud taget inte har bestämt sig
              för vad de ska bli för typ av lärare.
            </seg>
            <seg xml:id="i-ed0cc301486ea563-0">
              Det är roligt att utbildningsministern framhåller att vi inte
              ska ha enhetslärare, det har ju funnits sådana tankar på sina
              håll, med i stort sett en enda gemensam lärarutbildning. Det är
              klart, gudskelov finns det fortfarande stora skillnader inom lärarutbildningen
              beroende på vad man ska bli för slags lärare. Men den del som
              är utslätad och inte specialiserad är enligt min mening alldeles
              för stor. Det är tre terminers allmänt block utan någon tydlig,
              konkret inriktning på ämne eller åldersstadium. Bevisligen fungerar
              inte praktiken i dag. Två av tio lärare praktiserar antingen på
              fel åldersnivå eller i ämnen som de inte ska läsa eller undervisa
              i. Då menar jag att det blir alldeles för många terminer i lärarutbildningen
              där man inte gör skillnad mellan om man ska undervisa sjuåringar
              eller 17-åringar.
            </seg>
            <seg xml:id="i-66dd2c56fda4d6af-0">
              Jag skulle vilja avsluta, fru talman, med tre frågor till utbildningsministern
              med anledning av de akuta problemen. Sedan får vi återkomma till
              lärarutbildningens allmänna struktur, som jag hoppas att vi ska
              kunna ändra på framöver. Men när det gäller de akuta problemen:
              Tänker utbildningsministern vidta några åtgärder för att snabbt
              se till att ersättningen till skolorna fungerar så att man kan
              ta hand om lärarkandidaterna, lärarstudenterna? Och kan handledarna
              då få ekonomisk kompensation för sitt viktiga arbete? Tänker,
              avslutningsvis, utbildningsministern göra något för att det allmänna
              utbildningsområdet ska få ett mer konkret innehåll?
            </seg>
          </u>
          <note type="speaker" xml:id="i-c70f2c8fcd770163-0">
            Anf. 21 Utbildningsminister THOMAS ÖSTROS (s):
          </note>
          <u who="unknown" xml:id="i-85e8a612b61b9cfc-10">
            <seg xml:id="i-0a7cbb3f2b179432-0">
              Fru talman! Att det heter allmänt utbildningsområde innebär inte
              att innehållet är något allmänt, något i största allmänhet, som
              Ulf Nilsson vill låta påskina. Här handlar det om väldigt konkreta
              inriktningar. Pedagogikens, men också specialpedagogikens, landvinningar
              behöver i dag varje lärare på olika stadier i skolan kunskaper
              om. Vi har lärt oss väldigt mycket om hur vi ska hantera läs-
              och skrivsvårigheter och andra typer av svårigheter som barn och
              ungdomar i olika stadier i utbildningen kan möta. Varje lärare
              behöver ha ett hum om hur man upptäcker detta och hur man kan
              hjälpa och stötta eleven på bästa sätt.
            </seg>
            <seg xml:id="i-46349097fa41d07c-0">
              Här finns ju insikter och kunskaper om barns och ungdomars utveckling
              som varje lärare behöver. Också en gymnasielärare som har solida
              ämneskunskaper från sin lärarutbildning, som har borrat djupt
              i ett par ämnen och som har gått en mycket lång utbildning, det
              är ju en av högskolans allra längsta utbildningar om man vill
              bli gymnasielärare, behöver goda kunskaper om pedagogik och insikter
              i barns och ungdomars utveckling.
            </seg>
            <seg xml:id="i-0976b72dc7fc26bb-0">
              Här har vi frågan om den demokratiska värdegrunden i skolan,
              som ofta utmanas i praktiken och i vardagen. En lärare måste hela
              tiden förstå detta och veta hur man ska agera. Väldigt många lärare
              efterfrågar i dag kunskaper om och erfarenheter av detta. Då spelar
              det också stor roll för de nya lärarna att man inom det allmänna
              utbildningsområdet kan få kunskaper om detta.
            </seg>
            <seg xml:id="i-7096d63e9ce03a60-0">
              Sedan får högskolan organisera detta som de vill. Jag tror inte
              alls att det är lämpligt att alltid hålla ihop gruppen av lärare.
              Här handlar det om att se till att de får den specialiserade kunskap
              de behöver för den inriktning i skolan som de ska arbeta med.
              Jag tror att det finns en insikt om det här ute i högskolorna,
              men det kan också behövas en tuff utvärdering för att visa tuffa
              resultat för att de ska göra denna förändring.
            </seg>
            <seg xml:id="i-899a8f179c22563e-0">
              Ersättningen är en lokal fråga som det måste förhandlas om mellan
              högskolorna och kommunerna. Där är Kommunförbundet och regeringen
              överens.
            </seg>
          </u>
          <note xml:id="i-589ff67116394b8a-2">
            Överläggningen var härmed avslutad.
          </note>
          <note xml:id="i-54a26dd954a85280-0">
            9 § Svar på interpellation 2003/04:115 om tingsrätter i Västerbotten
          </note>
          <note type="speaker" xml:id="i-a850b6ab8676f3d5-0">
            Anf. 22 Justitieminister THOMAS BODSTRÖM (s):
          </note>
          <u who="unknown" xml:id="i-85e8a612b61b9cfc-11">
            <seg xml:id="i-2725407b94cbd8f0-0">
              Fru talman! Carin Lundberg har frågat mig om jag avser att verka
              för att tingsrätterna i Lycksele och Skellefteå inte läggs ned.
            </seg>
            <seg xml:id="i-ffdb97234f4370fa-0">
              Jag har den senaste tiden svarat på flera frågor och interpellationer
              som rör tingsrättsorganisationen. Jag har således vid flera tillfällen
              redogjort för de principer som arbetet med att reformera tingsrättsorganisationen
              bedrivs efter. Dessa principer har riksdagen vid flera tillfällen,
              senast den 12 november 2003, ställt sig bakom.
            </seg>
            <seg xml:id="i-87b6c7f09e456e39-0">
              Arbetet med att reformera tingsrättsorganisationen bedrivs på
              så sätt att Domstolsverket på eget eller på berörda domstolars
              initiativ ser över organisationen i en viss region. I några fall
              har regeringen gett Domstolsverket i uppdrag att utreda en viss
              region och lämna förslag på den framtida domstolsorganisationen.
              Domstolsverket remitterar sedan utredningarna till berörda myndigheter
              och organisationer och ger därefter in sitt förslag till regeringen.
              Efter regeringens ställningstagande anmäler regeringen sin bedömning
              till riksdagen. Även om det är regeringen som beslutar om indelningen
              i domsagor och därmed antalet tingsrätter har riksdagen ett avgörande
              inflytande på frågan.
            </seg>
            <seg xml:id="i-ad00f44ba2859e43-0">
              Regeringen har inte gett Domstolsverket i uppdrag att se över
              tingsrättsorganisationen i Västerbottens län. Enligt uppgift som
              jag inhämtat från Domstolsverket pågår det inte heller någon sådan
              utredning. Innan någon utredning föreligger saknas underlag för
              mig att ta ställning till utformningen av den framtida tingsrättsorganisationen
              i Västerbotten.
            </seg>
          </u>
          <note type="speaker" xml:id="i-b52a40a3db660193-0">
            Anf. 23 CARIN LUNDBERG (s):
          </note>
          <u who="carin_lundberg_878f91" xml:id="i-9e26e8dab47c764a-0">
            <seg xml:id="i-3bfedb87af3e0636-0">
              Fru talman! Justitieministern uppger i sitt svar att regeringen
              inte har gett Domstolsverket i uppdrag att se över tingsrättsorganisationen
              i Västerbottens län. Enligt uppgifter som ministern inhämtat från
              Domstolsverket pågår inte heller någon sådan utredningen, och
              ministern kan därför inte ta ställning i frågan.
            </seg>
            <seg xml:id="i-8e5a69b202d08a46-0">
              Fru talman! Politik kan ibland upplevas som en lek med ord. Om
              Domstolsverket anger att det inte pågår någon utredning om tingsrätternas
              framtid i Västerbotten leker man med ord på ett sätt som jag anser
              som stötande.
            </seg>
            <seg xml:id="i-b3a7db685d4a5d00-0">
              I den pågående genomgången av domstolarnas organisation har centralisering
              till en tingsrätt i länet varit målet. I en PM från Domstolsverket,
              som kallas skiss eller diskussionsunderlag, finns förslag till
              en ny tingsrättsorganisation där Skellefteå och Lycksele eventuellt
              ska bli tingsställen. Domstolsverket räknar med en behandlingsordning
              innebärande beslut i sammanläggningsfrågorna under de närmaste
              etttvå åren och därefter en genomförandefas på trefem år.
            </seg>
            <seg xml:id="i-a1273f93e42b5215-0">
              Domstolsverket anger: Varje domstol bör vara så stor att den
              som regel klarar av semestrar, sjukdom och annan frånvaro utan
              att det normalt sett påverkar verksamheten. Våra mindre domstolar
              lever inte upp till detta krav. Domstolen bör vidare vara så stor
              att den kan rymma en effektiv beredningsorganisation och bära
              i varje fall en viss specialisering. Vidare bör den vara så stor
              att den kan ha en kvalificerad administration. Erfarenheterna
              av domarrekrytering under de senaste åren är att det varit svårt
              att rekrytera domare till de mindre och mer avlägset belägna domstolarna.
              För att vidmakthålla en hög och jämn kvalitet i den dömande verksamheten
              bör domstolarna från rekryteringssynpunkt vara så stora att de
              blir stimulerande arbetsplatser. Så står det i PM:en från Domstolsverket.
            </seg>
            <seg xml:id="i-d24d9fb74b6699b8-0">
              Kan då det här gälla Skellefteå? Skellefteå med sina fyra domare
              och 30 anställda är ingen liten domstol, möjligen en mindre domstol.
            </seg>
            <seg xml:id="i-9c8ec267083d4197-0">
              Hur är det med de andra argumenten, då? Man talar om minskad
              sårbarhet, förbättrad rekrytering och specialisering. Argumenten
              blir inte bättre för att de upprepas. Sanningen är att den största
              delen av målen i Skellefteå och hela länet handlar om vardagsjuridik
              och avgörs bäst nära de berörda. När det gäller sårbarhet, rekrytering
              och specialisering finns redan ett samarbete mellan domstolarna.
            </seg>
            <seg xml:id="i-14a71380523cf93e-0">
              Om man gör Skellefteå till ett tingsställe, skulle det göra att
              Domstolsverkets ambitioner uppnås? Knappast de ekonomiska. Med
              hänsyn till mål- och ärendemängd är varianten med tingsställe
              inte ekonomiskt försvarbar. Jag har inget emot tingsställen som
              princip. Men jag vill konstatera att om man gör Skellefteå tingsrätt
              till ett tingsställe faller argumenten om besparingar som en kägla.
            </seg>
            <seg xml:id="i-d6f03d74d73058b2-0">
              Befolkningsunderlaget är ca 80 000 invånare. Förhandlingar äger
              rum i stort sett varje dag, ibland med dubbla brottmålsförhandlingar
              samma dag, och dessutom förberedelser och tvistemål. Med tre domare
              som reser från Umeå skulle en sådan dag ge tolv timmar så kallad
              spilltid för domarnas resor. Till detta kommer restid för tre
              protokollförare. Om man omvandlar detta till pengar skulle kostnaden
              vara omkring 1 miljon kronor. Till det kommer kostnader för resetraktamenten
              med mera.
            </seg>
            <seg xml:id="i-9ba3b0b600c19db8-0">
              Därför vill jag fråga ministern: Anser ministern att de ekonomiska
              argumenten väger tungt i Domstolsverkets så kallade diskussionsunderlag?
            </seg>
          </u>
          <note type="speaker" xml:id="i-be956c4ea5d72235-0">
            Anf. 24 ULLA LÖFGREN (m):
          </note>
          <u who="ulla_lofgren_2c4ebe" xml:id="i-9ea0ef29eb757e1a-0">
            <seg xml:id="i-42a6fe9d7f83d0da-0">
              Fru talman! För mer än tre år sedan initierade regeringen en
              översyn av domstolsväsendet. Sedan dess har regeringen på förslag
              av Domstolsverket beslutat om en rad nedläggningar av tingsrätter
              på olika håll i landet. Det är klart att det uppstår oro under
              en sådan process, särskilt om den bedrivs styckevis och uppdelat,
              på det sätt som regeringen har valt att gå till väga på. Oron
              för de små tingsrätternas fortlevnad blir inte mindre när Domstolsverket,
              precis som framgår av det Carin Lundberg citerade, redan skissar
              på att tingsrätterna i Skellefteå och Lycksele ska läggas ned
              och när Domstolsverkets generaldirektör offentligt uttalar att
              Sverige bara ska behålla domstolar med minst åtta domare.
            </seg>
            <seg xml:id="i-a2a4611d7a1e2f70-0">
              Då hjälper det inte att justitieministern försäkrar att inget
              är bestämt om Västerbottenstingsrätterna i Lycksele och Skellefteå.
              Snarare ökar det oron. Det lägger givetvis en hämsko på verksamheten
              och påverkar all personal.
            </seg>
            <seg xml:id="i-8535591262fef761-0">
              Tyvärr blir osäkerheten också ett hot mot tillväxten i länet.
              Företagarna i Västerbotten oroas över att samhällsservicen blir
              allt mindre tillgänglig. Osäkerheten lägger en hämsko även på
              företagens utveckling. Man frågar sig: Ska vi våga utveckla? Törs
              vi tro på en framtid i Västerbotten? Tingsrätterna spelar här
              en viktig roll. Därför krävs det raka och snabba besked, herr
              minister!
            </seg>
            <seg xml:id="i-e8fafed54e23068e-0">
              Fru talman! Nästan på dagen för ett år sedan ställde jag en fråga
              till justitieministern om tillsättningen av en ny tingsrättslagman
              i Lycksele. Någon utlysning av tjänsten hade inte skett efter
              att regeringen hade förordat den förre lagmannen till en annan
              tjänst. Dagen efter att jag hade ställt frågan annonserade Domstolsverket,
              efter samråd med regeringen, ut tjänsten på Domstolsverkets hemsida.
              Det var kort ansökningstid, mindre än en månad.
            </seg>
            <seg xml:id="i-081c5f30fd47b11b-0">
              Jag och säkerligen även de förvånansvärt många domare som sökte
              tjänsten tolkade detta som en signal från regeringen om att Lycksele
              tingsrätt skulle komma att bli kvar. Eftersom processen med översynen
              pågick och osäkerheten var stor tolkade man tillsättningen som
              att Lycksele tingsrätt skulle komma att bestå. Men varför ska
              personalen, företagarna och vi riksdagsledamöter behöva tolka
              signaler? Varför kan inte justitieministern ge klara besked?
            </seg>
            <seg xml:id="i-30118df7475ca436-0">
              Förvirringen ökar då Domstolsverket säger en sak och justitieministern
              en annan. Jag skulle vilja veta: Kommer tingsrätterna i Skellefteå
              och Lycksele att få bli kvar på grund av de särskilda omständigheter
              som bland andra Carin Lundberg har infört i sin interpellation?
              Ge ett snabbt besked, justitieministern!
            </seg>
          </u>
          <note type="speaker" xml:id="i-ceaf16f568805da2-0">
            Anf. 25 Justitieminister THOMAS BODSTRÖM (s):
          </note>
          <u who="unknown" xml:id="i-85e8a612b61b9cfc-12">
            <seg xml:id="i-4a93e3ea5141510e-0">
              Fru talman! Jag har full förståelse för att man i olika sammanhang
              tar upp en diskussion om tingsrätterna i olika län i Sverige.
              Sådana diskussioner har jag varit med om på många håll. Men jag
              finner det inte särskilt meningsfullt att diskutera någonting
              som inte är aktuellt. Det finns inget förslag på regeringens bord.
              Vi för ingen diskussion om detta, Domstolsverket har inte heller
              lämnat något sådant förslag. Man har mycket tydligt sagt att det
              diskussionsunderlag som interpellanterna har tagit upp inte ska
              uppfattas som ett konkret förslag.
            </seg>
            <seg xml:id="i-922be97a6b00a41e-0">
              Att en myndighet för diskussioner om sitt framtida arbete och
              gör en skiss innebär inte att jag, som justitieminister eller
              regeringen eller riksdagen ska ta ställning utifrån diskussionsunderlagen.
              Om det i framtiden kommer ett sådant förslag, vilket vi inte vet
              än, ska vi i så fall ta en sådan diskussion. Men att nu säga saker
              i frågor som inte har tagits upp till behandling tycker jag är
              att bara krångla till det och skapa förvirring.
            </seg>
            <seg xml:id="i-1b73caafd39b62c7-0">
              Detta är inte aktuellt över huvud taget.
            </seg>
          </u>
          <note type="speaker" xml:id="i-ea3c92e921f09dbd-0">
            Anf. 26 CARIN LUNDBERG (s):
          </note>
          <u who="carin_lundberg_878f91" xml:id="i-9e26e8dab47c764a-1">
            <seg xml:id="i-bc04cc144dd8f0d1-0">
              Fru talman! Jag kan då åka hem till Västerbotten och Skellefteå
              och säga att justitieministern har försäkrat att det inte är aktuellt
              med någon nedläggning av tingsrätterna i vare sig Skellefteå eller
              Lycksele och att den PM som generaldirektören har presenterat
              inte gäller.
            </seg>
            <seg xml:id="i-dd75c396d0004189-0">
              Min erfarenhet av sådana här processer är att möjligheten till
              påverkan är störst i början på en process. Det här är en process
              som pågår. Den har pågått i hela landet nu är det Västerbottens
              tur, och sedan är det Norrbottens tur. I den skiss som har presenterat
              står att det eventuellt ska vara tingsställen i Skellefteå och
              Lycksele. Inskrivningsmyndigheten i Skellefteå förs till Lantmäteriverket.
            </seg>
            <seg xml:id="i-2947c012f296197c-0">
              För min del är tillgängligheten en mycket viktig fråga när man
              ser det ur medborgarperspektiv. Medborgarperspektivet borde vara
              det som ska prägla debatten om tingsrätterna. Här innebär de stora
              avstånden i Västerbotten en stor nackdel även med dagens organisation.
              Jag tycker att den skiss som Domstolsverket har presenterat inte
              tar tillräckliga hänsyn till geografiska förhållanden och befolkningsstruktur.
              Medborgarperspektivet beaktas inte heller på ett rimligt sätt.
              Eventuella fördelar med att koncentrera verksamheten till Umeå
              måste vägas mot nackdelarna för medborgarna. Tillgängligheten
              är viktig.
            </seg>
            <seg xml:id="i-6b1666cc36048d65-0">
              En sammanslagen länsdomstol må vara aldrig så väl fungerande
              i olika avseenden, men den är till ringa glädje för den som måste
              offra tid och pengar för att besöka domstolen och uträtta ärenden
              eller tala i sin sak. Närheten till domstolen har även betydelse
              för medborgarnas tillit och respekt för den dömande verksamheten.
            </seg>
            <seg xml:id="i-62033686695287ab-0">
              Låt mig ta ett exempel på tillgänglighet: En tilltalad från Malå
              som skulle vilja tala i sin sak i Umeå men inte har möjlighet
              att åka egen bil skulle bli tvungen att avsätta tre dagar. Det
              är tolv mil från Malå till Skellefteå, och sedan är det fjorton
              mil till Umeå.
            </seg>
            <seg xml:id="i-87ff845ec31cdbe8-0">
              Jag upprepar min fråga: Anser justitieministern att det är rimligt
              att tillgängligheten ska vara sådan att det ska ta upp till tre
              dagar att få föra sin talan i en tingsrätt?
            </seg>
          </u>
          <note type="speaker" xml:id="i-b3b28fb44cf016b0-0">
            Anf. 27 ULLA LÖFGREN (m):
          </note>
          <u who="ulla_lofgren_2c4ebe" xml:id="i-9ea0ef29eb757e1a-1">
            <seg xml:id="i-6da8598d14998a6d-0">
              Fru talman! Förstår inte justitieministern att de många frågorna
              och interpellationerna från riksdagsledamöter beror på att regeringen
              sköter den här frågan illa?
            </seg>
            <seg xml:id="i-04556a42d0669b14-0">
              Nu har ytterligare ett orosmoln dykt upp. Förra månaden kom Lantmäteriutredningens
              betänkande. Där föreslås att inskrivningsmyndigheten ska övertas
              av Lantmäteriverket. Så sent som för fyra år sedan beslöts att
              verksamheten skulle koncentreras till sju regionala enheter. En
              av dem lokaliserades till Skellefteå och knöts till Skellefteå
              tingsrätt. Det vore fullständigt förödande om regeringen nu väljer
              att byta ståndpunkt om inskrivningsmyndigheten. Kan justitieministern
              åtminstone i den frågan ge ett klart besked redan nu? Det vore
              tacknämligt.
            </seg>
            <seg xml:id="i-5c16379c9a4c51e4-0">
              Jag tycker att justitieministern passar lite grann då det gäller
              vilka kriterier som ska gälla för förändringen av domstolsorganisationen.
            </seg>
            <seg xml:id="i-8fcb592a259c0bce-0">
              I pressmeddelandet från år 2000 om handlingsplanen för framtidens
              domstolar står det:
            </seg>
            <seg xml:id="i-7323006884c042e3-0">
              Regeringen betonar att varje förändring måste utgå från de lokala
              förutsättningarna. I de glesbefolkade delarna av landet kan en
              sammanläggning av tingsrätter innebära att avståendet till närmaste
              domstol blir alltför långt.
            </seg>
            <seg xml:id="i-36b4e327f235845e-0">
              Om jag tolkar det rätt innebär det att domstolarna både i Lycksele
              och i Skellefteå kan komma att bli kvar av det skäl som regeringen
              själv har angett, nämligen att avstånden blir för långa. Kan justitieministern
              bekräfta att det kan bli på det viset?
            </seg>
          </u>
          <note type="speaker" xml:id="i-04bbd1c65de81956-0">
            Anf. 28 Justitieminister THOMAS BODSTRÖM (s):
          </note>
          <u who="unknown" xml:id="i-85e8a612b61b9cfc-13">
            <seg xml:id="i-e71893a492fa742b-0">
              Fru talman! Om Ulla Löfgren tycker att regeringen sköter dessa
              saker dåligt får det nog falla tillbaka på riksdagen själv därför
              att varje enskilt förslag har fått stöd av riksdagen. Jag kommer
              även i fortsättningen att arbeta för att regeringen ska få stöd
              för sina förslag i riksdagen. Det är därför som vi arbetar på
              det sätt som vi gör, nämligen att vi får in förslag, diskuterar
              dem, och sedan kommer vi fram till ett ställningstagande som alltså
              har fått stöd av riksdagen vid varje enskilt tillfälle.
            </seg>
            <seg xml:id="i-d4cc041622b0a813-0">
              Men förvirringen skulle bli total om vi skulle blanda ihop dessa
              olika saker och börja ge olika besked i fråga om saker som över
              huvud taget inte är aktuella. Jag tror att det är en alldeles
              felaktig uppfattning, i alla fall från vår horisont, att tro att
              det är någon påverkan som är stark i början, därför att jag går
              över huvud taget inte in i dessa diskussioner. Det sker först
              om det kommer ett konkret förslag. Det är då som det blir intressant
              att se vad de olika avvägningar som man måste göra ska leda fram
              till. Men att i det här skedet ge sig in och börja tala om avstånd
              på ett område där det över huvud taget inte finns något förslag
              ens från Domstolsverket menar jag skapar en mycket större förvirring
              än det skulle ge klarhet.
            </seg>
            <seg xml:id="i-60dfe1235dc7cda8-0">
              Jag kommer alltså inte att på något sätt låta mig lockas in i
              dessa diskussioner därför att det skulle skada mycket mer än det
              skulle göra nytta. Jag kan försäkra att jag över huvud taget inte
              har några funderingar åt det ena eller andra hållet när det gäller
              detta vid detta tillfälle. Vi har en del konkreta saker som vi
              arbetar med, och vi har gjort det under hösten, och vi kommer
              att få nya konkreta saker. Låt oss se om det blir ett sådant läge
              här också. Då lovar jag att vi kommer att arbeta på samma sätt
              och efter samma inriktning som vi har gjort tidigare, nämligen
              att ett eventuellt förslag också ska ha stöd i riksdagen.
            </seg>
          </u>
          <note type="speaker" xml:id="i-ca396253733fc9c4-0">
            Anf. 29 CARIN LUNDBERG (s):
          </note>
          <u who="carin_lundberg_878f91" xml:id="i-9e26e8dab47c764a-2">
            <seg xml:id="i-b1246380ebbf1544-0">
              Fru talman! Det är alldeles riktigt som ministern säger att detta
              ytterst är en fråga för riksdagen. Frågan ska först beredas av
              regeringen, och dessförinnan ska förslaget komma från Domstolsverket.
            </seg>
            <seg xml:id="i-0ed76022d6c53099-0">
              Vi som har varit med ett tag vet att det är i början av processen
              som man har möjlighet att påverka.
            </seg>
            <seg xml:id="i-43ae828b73c81830-0">
              För den utredning som låg till grund för den pågående processen,
              Domstolsorganisationen från 1995 års domstolskommitté, var målsättningen
              att det skulle vara en tingsrätt i varje län, med ett undantag.
              Man skrev följande:
            </seg>
            <seg xml:id="i-017047ff211a0dd0-0">
              Lycksele tingsrätt har en mycket stor domkrets med tre tingsställen.
              En sammanläggning av Lycksele tingsrätt med Skellefteå tingsrätt
              bedöms inte vara något realistiskt alternativ med hänsyn till
              de geografiska förhållandena. Eftersom även Skellefteå tingsrätt
              inom sin domkrets har stora avstånd föreslås därför att båda tingsrätterna
              blir kvar.
            </seg>
            <seg xml:id="i-c0bc1b07c2b6708c-0">
              Men trots detta påstår både jag och Ulla Löfgren att det pågår
              en process inom Domstolsverket med antingen en nedläggning av
              tingsrätterna i Skellefteå och Lycksele och en centralisering
              till Umeå eller tingsställen. Det som vi gärna vill ha ett konkret
              svar på är att den processen ska avslutas.
            </seg>
            <seg xml:id="i-8819a4eee29c000d-0">
              Jag håller med Ulla Löfgren om hennes fundering på en utredning
              om inskrivningsmyndighetens framtid. Jag tycker att det verkar
              strida mot de argument som låg till grund för beslutet om att
              förlägga inskrivningsmyndigheten till Skellefteå tingsrätt. Där
              vägde de regionalpolitiska skälen tungt. Till detta kommer att
              man kan undra över om det är ekonomiskt försvarbart. De miljoner
              som man då lade ned i inskrivningsmyndigheten blir ju bortkastade
              om man nu efter några år flyttar igen.
            </seg>
            <seg xml:id="i-543a4e529a8fb4ad-0">
              Därför vill jag fråga: Vad anser ministern om idén om att man
              i stället för att utarma en verksamhet och på så sätt också bidra
              till de regionala skillnaderna som vi har sett alldeles för mycket
              av kan föra samman verksamheter på det sätt som man har gjort
              i Skellefteå och som har fungerat bra?
            </seg>
          </u>
          <note xml:id="i-589ff67116394b8a-3">
            Överläggningen var härmed avslutad.
          </note>
          <note xml:id="i-64ae0b054ff7d3e6-0">
            10 § Svar på interpellation 2003/04:118 om behandlingsprogram
            för dem som döms för våldtäkt
          </note>
          <note type="speaker" xml:id="i-edbab47fd7603540-0">
            Anf. 30 Justitieminister THOMAS BODSTRÖM (s):
          </note>
          <u who="unknown" xml:id="i-85e8a612b61b9cfc-14">
            <seg xml:id="i-d2f9f475fdab79cd-0">
              Fru talman! Désirée Pethrus Engström har frågat mig vilka åtgärder
              jag avser att vidta för att införa någon form av behandling för
              pojkar/män som våldtagit eller sexuellt utnyttjat kvinnor.
            </seg>
            <seg xml:id="i-bb0272eb33891a1d-0">
              Låt mig inledningsvis säga att sexualbrott och våld mot kvinnor
              är ett allvarligt samhällsproblem. Arbetet med att bekämpa denna
              brottslighet är en prioriterad fråga för mig och regeringen.
            </seg>
            <seg xml:id="i-e192ffea0667fa1b-0">
              Kriminalvårdens arbete med klienter som dömts för denna typ av
              allvarlig brottslighet ska tillgodose två viktiga delar. Dels
              ska kriminalvården genom ett långtgående säkerhetstänkande, där
              samhällsskyddsaspekter tillmäts stor vikt, förhindra att intagna
              begår brott under straffverkställigheten. Dels ska kriminalvården
              tillvarata de möjligheter till påverkan och förändring som anstaltsvistelsen
              ger för att minska riskerna för återfall efter frigivningen.
            </seg>
            <seg xml:id="i-f966d42cbe293051-0">
              Inom kriminalvården bedrivs ett aktivt behandlingsarbete riktat
              mot de sexualbrottsdömda. En särskild handlingsplan finns för
              denna kategori intagna. Dessa placeras som huvudregel på särskilda
              anstalter där informations- och motivationsprogram är obligatoriska,
              och den övervägande delen av de intagna deltar i behandlingsprogram.
            </seg>
            <seg xml:id="i-4b25beaa7bfb0b9f-0">
              Andelen som döms på nytt bland sexualbrottsdömda är förhållandevis
              liten. Det hindrar dock inte att kriminalvårdens insatser kan
              utvecklas ytterligare. Just nu prövas till exempel ett så kallat
              nationellt behandlingsprogram på ett antal behandlingsenheter
              inom kriminalvården. Behandlingen kan kompletteras med individualterapi.
              Behandlingsprogrammet utvärderas löpande och kommer inom kort
              att aktualiseras för så kallad ackreditering, det vill säga hänföras
              till de behandlingsprogram som med utgångspunkt i tillgänglig
              forskning kan förväntas minska återfall i brott.
            </seg>
            <seg xml:id="i-d6530b070ba016a6-0">
              Inom kriminalvården görs alltså en hel del för att åstadkomma
              det som Désirée Pethrus Engström efterlyser. Men för att intagna
              ska kunna bevara uppnådda resultat måste metoder utvecklas för
              att fullfölja och följa upp kriminalvårdens insatser även efter
              frigivningen. I detta arbete är samverkan ett nyckelbegrepp. Kriminalvård,
              socialtjänst och psykiatri måste ytterligare utveckla formerna
              för sin samverkan kring dessa klienter. Ska kriminalvårdens insatser
              kunna bli riktigt framgångsrika kan de inte ses isolerade, utan
              måste ingå i en större helhet. Här har vi alla ett ansvar. Det
              gäller oavsett om vi representerar riksdag, regering, myndigheter,
              organisationer eller någon annan huvudman. Jag utgår från att
              detta ansvar prioriteras lika högt inom andra verksamheter som
              inom de jag ansvarar för.
            </seg>
          </u>
          <note type="speaker" xml:id="i-1ffbbe94b53a6dbd-0">
            Anf. 31 DÉSIRÉE PETHRUS ENGSTRÖM (kd):
          </note>
          <u who="marie_engstrom_74bdd7" xml:id="i-0db6fc1db02177a0-0">
            <seg xml:id="i-3959e06387303467-0">
              Fru talman! Jag tackar ministern för svaret även om jag naturligtvis
              inte är tillräckligt nöjd med det svar som jag har fått eftersom
              jag tror att det finns mer som vi kan göra.
            </seg>
            <seg xml:id="i-947bb71c9f3033fe-0">
              Förra året anmäldes, som jag skriver i min interpellation, 2
              184 våldtäkter, vilket är en ökning med 5 % jämfört med 2001.
              Bara drygt 15 % ledde till åtal. Här är kvinnors liv och hälsa
              i fara. Om man tänker på vilka psykiska konsekvenser det får att
              2 000 kvinnor per år utsätts för ett sådant övergrepp kan man
              verkligen förstå att sjukskrivningarna ökar bland kvinnor. Detta
              får alltså stora hälsopolitiska konsekvenser och är ett allvarligt
              samhällsproblem.
            </seg>
            <seg xml:id="i-60e185faa8fce1a7-0">
              Andelen minderåriga har jag också nämnt i interpellationen. Den
              gruppen förövare ökar därför att de många gånger har en snedvriden
              sexualsyn och därför att de tror sig ha rätt att utsätta flickor
              för övergrepp.
            </seg>
            <seg xml:id="i-57718c642f34fa8a-0">
              I Tumbamålet kan man skönja ungefär samma synsätt. Man tar sig
              rätten över en annan kvinnas liv.
            </seg>
            <seg xml:id="i-d492252faa433984-0">
              Det man då kan fråga sig är: Kan man på något sätt ändå döma
              dessa män som har utfört detta till någon form av behandling,
              och även de yngre?
            </seg>
            <seg xml:id="i-dae0a3998f36aba7-0">
              Jag ser att ministern har svarat när det gäller program inom
              kriminalvården, och det är bra. Jag får då förutsätta att alla
              som kommer i kriminalvårdens hägn verkligen får behandling.
            </seg>
            <seg xml:id="i-e80cfa5a0b80a9bf-0">
              I min interpellation ville jag särskilt lyfta fram just ökningen
              av antalet minderåriga förövare. De kan ju inte dömas till fängelse.
              Men vad ska de kunna dömas till? Den andelen ökar ju. Detta tycker
              jag är väldigt allvarligt. Från samhällets sida måste vi reagera.
              Därför undrar jag på vilket sätt ministern skulle kunna agera
              för att få de minderåriga att på något sätt förstå allvaret och
              för att de ska kunna dömas i någon form genom information, behandling
              eller vård just för att de ska förstå att kvinnor inte vill utsättas
              på det sätt som jag har beskrivit här.
            </seg>
          </u>
          <note type="speaker" xml:id="i-0691849c4fd9499d-0">
            Anf. 32 Justitieminister THOMAS BODSTRÖM (s):
          </note>
          <u who="unknown" xml:id="i-85e8a612b61b9cfc-15">
            <seg xml:id="i-14f52af717340162-0">
              Fru talman! Det finns alltså behandlingsprogram, och det görs
              framsteg. Jag har själv besökt Norrtäljeanstalten och kan rekommendera
              ett besök där om Désirée Pethrus Engström inte har gjort det.
              Där jobbar man tillsammans med bland annat Rädda Barnen. Det är
              naturligtvis väldigt bra för de personer som finns där men också
              naturligtvis med tanke på framtida brottsoffer eller rättare sagt
              att det inte behöver bli sådana. Det här finns också i skolan.
            </seg>
            <seg xml:id="i-54ed124d1757a21b-0">
              Det är alldeles riktigt att yngre förövare under 18 år vilket,
              tyvärr, inte är alldeles ovanligt inte ska sitta i fängelse, även
              om det inte är ett absolut förbud. Vad som finns och som används
              är sluten ungdomsvård. Där finns möjligheterna. Sluten ungdomsvård
              innebär att det visserligen är repressivt på så sätt att man är
              tvingad att vara där; man är inlåst. Dessutom avtjänar man hela
              straffet, inte två tredjedelar. Tiden där är alltså förhållandevis
              längre än den kan ge uttryck för. Maximistraffet är fyra år där,
              vilket motsvarar sex års fängelse.
            </seg>
            <seg xml:id="i-301bcd0dde627937-0">
              Naturligtvis ska den här tiden användas till att försöka få dessa
              unga personer på rätt spår igen. Det är ett svårt arbete därför
              att det gäller unga personer som har begått allvarliga brott,
              till exempel allvarliga sexualbrott. Det är, som sagt, ett svårt
              arbete. Men är det något som vi har satsat på och som det fortsatt
              satsas på från samhällets sida så är det just att försöka få så
              bra behandlingsformer som möjligt när det gäller de här sakerna.
              Här är det verkligen fråga om en resursstark behandling. Man får
              helt andra möjligheter till individuell behandling än man kanske
              får i ett fängelse just därför att det är så viktigt att få de
              här unga personerna på rätt spår igen.
            </seg>
          </u>
          <note type="speaker" xml:id="i-eee95450f802ba4d-0">
            Anf. 33 DÉSIRÉE PETHRUS ENGSTRÖM (kd):
          </note>
          <u who="marie_engstrom_74bdd7" xml:id="i-0db6fc1db02177a0-1">
            <seg xml:id="i-3545af5488360acf-0">
              Fru talman! Efter det svaret är jag väl inte helt övertygad om
              minderåriga som eventuellt döms får den behandling som ministern
              säger sker i den traditionella kriminalvårdens hägn. Jag vet inte
              om ministern här kan säga, intyga, att det sker speciella behandlingsprogram
              för unga män som hamnar inom den slutna ungdomsvården. Jag antar
              att i vissa fall får socialtjänsten ta hand om pojkar som är riktigt
              unga. Frågan är om man där har program för att hjälpa och stötta
              så att de här pojkarna förstår att våldtäkt inte är något som
              man kan utsätta kvinnor för.
            </seg>
            <seg xml:id="i-4101a58f6a75bff5-0">
              Oftast utförs det här brottet på jämnåriga flickor. Då har något
              hänt under resans gång. Förra året fördubblades antalet unga våldtäktsmisstänkta
              jämfört med hur det var året innan. Det måste betyda att samhällets
              attityder och värderingar har påverkat de här unga männen.
            </seg>
            <seg xml:id="i-7cb90b44833175f3-0">
              På något sätt måste vi ändå ha en nollvision, för en sådan måste
              väl eftersträvas när det gäller unga brottslingar. Det som regeringen
              satsar på när det gäller detta med sexualiseringen av det offentliga
              rummet är en del. Den kristdemokratiska jämställdhetsministern
              i Norge jobbar redan med ett program som är väldigt bra. Jag tycker
              att det är bra att även Sverige tar efter det programmet. Detta
              är alltså en del.
            </seg>
            <seg xml:id="i-a5cd2c78c86e6c87-0">
              Men vad kan vi göra åt det som jag beskriver när det gäller nätet
              och nätspel där våldtäkter ger poäng? Sådant påverkar ungas inställning
              till och syn på kvinnor och våldtäkter.
            </seg>
            <seg xml:id="i-a1ebac831fe1587c-0">
              Vad kan regeringen göra för att stoppa den typen av företeelser
              i samhället, och hur ser ministern på hur regeringen ska agera
              för att vi nästa år ska få se en minskning i stället för en ökning
              av andelen minderåriga som utför våldtäkter?
            </seg>
          </u>
          <note type="speaker" xml:id="i-c7b40d8943a28b69-0">
            Anf. 34 Justitieminister THOMAS BODSTRÖM (s):
          </note>
          <u who="unknown" xml:id="i-85e8a612b61b9cfc-16">
            <seg xml:id="i-7db7b8712e3cbb74-0">
              Fru talman! När det gäller den här typen av brottslighet ska
              man vara särskilt försiktig med statistiken, för det finns, tyvärr,
              ett stort mörkertal. Men med den debatt som förts och med den
              upplysning som givits är det kanske lättare nu för många att våga
              göra en anmälan.
            </seg>
            <seg xml:id="i-7cc01314a44ddf78-0">
              Runtom i andra länder kan man se vilken enormt stor skillnad
              det är i fråga om den statistiska brottsligheten. Vissa länder
              har enligt statistiken inga sexualbrott över huvud taget, vilket
              knappast är något som överensstämmer med verkligheten. Låt oss
              alltså vara försiktiga när det gäller ökningen, men låt oss ändå
              säga att detta är ett stort samhällsproblem! I varje enskilt fall
              spelar ju statistiken ingen roll.
            </seg>
            <seg xml:id="i-98b3d0820ec85ace-0">
              Det behandlingsprogram, de behandlingsmetoder och den kunskap
              som man har inom ordinarie kriminalvård används naturligtvis också,
              och kan användas i den vård som ges inom sluten ungdomsvård. Det
              är också så att man där har mycket större resurser just därför
              att det är så viktigt att få de här unga personerna på rätt spår
              igen och att satsa så att dessa i framtiden inte fortsätter att
              begå brott.
            </seg>
            <seg xml:id="i-5eb6fc1d5b5cd593-0">
              Självklart kan vi och samhället göra mycket mer på alla olika
              nivåer. Vad det handlar om är till största delen att se till att
              inte fler unga män hamnar i den här situationen och att det inte
              bara är fråga om behandling när de har begått de här fruktansvärda
              brotten. Då har de ju redan i alla fall inledningsvis fått en
              alldeles snedvriden syn på kvinnor.
            </seg>
            <seg xml:id="i-fdec68f77cf128f8-0">
              Det är mycket som kan göras i det brottsförebyggande arbetet.
              Mycket görs men det kan alltså göras ännu mer inte bara från de
              rättsliga instansernas sida utan från alla delar av samhället.
              Det handlar då förstås om skolan där man kan göra mycket för att
              se till att de grundläggande och gemensamma värderingar som vi
              vill att samhället ska bygga på, bland annat jämställdheten, också
              ska penetreras till varje elev så att det inte blir någon tveksamhet.
            </seg>
            <seg xml:id="i-772aa2efa50b6893-0">
              Detta är ett svårt och hårt arbete. Vi måste arbeta målmedvetet
              och göra det med helheten som metod. I det jobbet ska vi arbeta
              brottsförebyggande och brottsbekämpande men också med en bra kriminalvård,
              oavsett om det är unga eller om det är äldre som är förövare.
            </seg>
          </u>
          <note type="speaker" xml:id="i-516585e91e7f4d96-0">
            Anf. 35 DÉSIRÉE PETHRUS ENGSTRÖM (kd):
          </note>
          <u who="marie_engstrom_74bdd7" xml:id="i-0db6fc1db02177a0-2">
            <seg xml:id="i-ce37219772fcfa87-0">
              Fru talman! Först gäller det statistiken och BRÅ. Det kan ju
              vara så att antalet anmälningar ökar jämfört med tidigare. Men
              man tror också att antalet har ökat nominellt, om jag inte minns
              fel om BRÅ:s statistik. Jag är alltså inte hundraprocentigt säker
              där. Det är illa ändå med tanke på varje andel. Jag har räknat
              ut att det är 40 kvinnor i veckan, eller något sådant, som blir
              utsatta för våldtäkt. Det får en fruktansvärd påverkan på egentligen
              hela samhället. Det gäller också hela samhällsattityden till kvinnor.
            </seg>
            <seg xml:id="i-3e65f9630ccf1f6b-0">
              Vi tycker att vi jobbar för jämställdhet. Men det verkar, tyvärr,
              bli sämre med åren. Det verkar också som att de unga inte har
              den respekt för varandra när de umgås som man skulle kunna förvänta
              sig så långt statistiken.
            </seg>
            <seg xml:id="i-e2c2744e11ab3675-0">
              Frågan är vad ministern skulle kunna göra när det gäller nätet
              och Internet. Vad skulle man kunna göra för att där kriminalisera
              eller på något sätt kanske göra något för att stävja den, som
              jag tycker att det är, brottslighet på nätet som uppmuntrar till
              våldtäkter eller övergrepp på kvinnor? Detta tycker jag måste
              åtgärdas i ännu högre grad. Framför allt gäller det då sådant
              som riktar sig till barn och ungdomar. I det avseendet är det
              oerhört allvarligt.
            </seg>
            <seg xml:id="i-452eff9e3c26c290-0">
              Sedan undrar jag om det nya lagförslag snart kommer som har sin
              utgångspunkt i Sexualbrottskommitténs förslag om en skärpning
              av begreppet för vilka som utför våldtäkter och om detta kommer
              alldeles snart.
            </seg>
          </u>
          <note type="speaker" xml:id="i-bdd9c685a76168c4-0">
            Anf. 36 Justitieminister THOMAS BODSTRÖM (s):
          </note>
          <u who="unknown" next="cont" xml:id="i-080df5c80c0a7f67-1">
            <seg xml:id="i-271db2c1788a690c-0">
              Fru talman! Det är klart att det är besvärligt för brottsbekämpning
              med den utveckling inom Internet som vi har. De saker som nämns
              är redan brottsliga, men polis och åklagare följer utvecklingen
              och ser till att de åtgärder som behövs vidtas.
            </seg>
            <seg xml:id="i-a792ef77b6b701a4-0">
              Den nya sexualbrottslagstiftningen, som bygger på kommitténs
              förslag men som har gjorts vidare och bredare för att ge ännu
              större skydd för kvinnor, kommer att presenteras, som jag har
              sagt tidigare, strax före jul. Om allt går som det ska, vilket
              jag hoppas och tror, kommer det kunna läggas en proposition fram
              i mars. Det gör att den nya lagen ska, som jag också sagt tidigare,
              kunna träda i kraft vid halvårsskiftet nästa år.
            </seg>
          </u>
          <note xml:id="i-589ff67116394b8a-4">
            Överläggningen var härmed avslutad.
          </note>
          <note xml:id="i-8b474a37ce744940-0">
            11 § Förnyad bordläggning
          </note>
          <note xml:id="i-1ee203bd0e0ecdd1-0">
            Föredrogs och bordlades åter
          </note>
          <note xml:id="i-932e142e9e406aeb-0">
            Ajournering
          </note>
          <note xml:id="i-c6828778e2ce126f-0">
            Kammaren beslutade kl. 11.49 på förslag av tredje vice talmannen
            att ajournera förhandlingarna till kl. 16.00 då de för dagens
            bordläggning aviserade ärendena väntades föreligga.
          </note>
          <u who="unknown" prev="cont" xml:id="i-8c3ef53ead4f82e9-1">
            <seg xml:id="i-0ac413a18d144ff3-0">
              Återupptagna förhandlingar
            </seg>
          </u>
          <note xml:id="i-82c4f96efabce08d-0">
            Förhandlingarna återupptogs kl. 16.00.
          </note>
          <note xml:id="i-28917132f3b4e4bb-0">
            12 § Bordläggning
          </note>
          <note xml:id="i-10e8753a83a14523-0">
            Anmäldes och bordlades
          </note>
          <note xml:id="i-5cb60a4f2a90d7c8-0">
            13 § Anmälan om interpellationer
          </note>
          <note xml:id="i-6f365e40f51458e7-0">
            Anmäldes att följande interpellationer framställts
          </note>
          <note xml:id="i-7938bb1f828a7199-0">
            den 1 december
          </note>
          <note xml:id="i-a18c09cbf4644cde-0">
            Lars Leijonborg
          </note>
          <note xml:id="i-9ec190704955a30d-0">
            Hans Backman
          </note>
          <note xml:id="i-143200229ed7811b-0">
            Sonja Fransson
          </note>
          <note xml:id="i-5a153f80db0b490e-0">
            Interpellationerna redovisas i bilaga som fogats till riksdagens
            snabbprotokoll tisdagen den 9 december.
          </note>
          <note xml:id="i-0cd763b6e2ba498f-0">
            14 § Anmälan om frågor för skriftliga svar
          </note>
          <note xml:id="i-194e5ad9b3c48b57-0">
            Anmäldes att följande frågor för skriftliga svar framställts
          </note>
          <note xml:id="i-7938bb1f828a7199-1">
            den 1 december
          </note>
          <note xml:id="i-131921d1a7772444-0">
            Yvonne Ångström
          </note>
          <note xml:id="i-b2b09a7cc316c1e8-0">
            Marietta de Pourbaix-Lundin
          </note>
          <note xml:id="i-b2b09a7cc316c1e8-1">
            Marietta de Pourbaix-Lundin
          </note>
          <note xml:id="i-131921d1a7772444-1">
            Yvonne Ångström
          </note>
          <note xml:id="i-aae60e1bb10acbad-0">
            Hans Hoff
          </note>
          <note xml:id="i-61b9203cec8b5aeb-0">
            Peter Danielsson
          </note>
          <note xml:id="i-0d80011b13706fc1-0">
            Ola Sundell
          </note>
          <note xml:id="i-5b68f95bbacd055d-0">
            Carina Hägg
          </note>
          <note xml:id="i-9c177977428c1102-0">
            Anita Sidén
          </note>
          <note xml:id="i-131921d1a7772444-2">
            Yvonne Ångström
          </note>
          <note xml:id="i-131921d1a7772444-3">
            Yvonne Ångström
          </note>
          <note xml:id="i-032bab9a0235ea24-0">
            Frågorna redovisas i bilaga som fogats till riksdagens snabbprotokoll
            tisdagen den 9 december.
          </note>
          <note xml:id="i-d8023d58f464c9b7-0">
            15 § Anmälan om skriftliga svar på frågor
          </note>
          <note xml:id="i-50102ee958d05e64-0">
            Anmäldes att skriftliga svar på följande frågor inkommit
          </note>
          <note xml:id="i-41e596a2adf8869a-0">
            den 27 november
          </note>
          <note xml:id="i-2a71e78764b5e007-0">
            Lars Ångström
          </note>
          <note xml:id="i-13dcb872da7fd61f-0">
            den 28 november
          </note>
          <note xml:id="i-6161d2afcaa51d6a-0">
            Ulla Hoffmann
          </note>
          <note xml:id="i-805978489d499399-0">
            Owe Hellberg
          </note>
          <note xml:id="i-ad38faa599b7c2ca-0">
            Svar på fråga 2003/04:290 redovisas i bilaga som fogats till
            riksdagens snabbprotokoll tisdagen den 2 december.
          </note>
          <note xml:id="i-a246a7c0788deb33-0">
            Svar på frågorna 2003/04:284 och 312 redovisas i bilaga som fogats
            till riksdagens snabbprotokoll tisdagen den 9 december.
          </note>
          <note xml:id="i-24a840f354ac4cf7-0">
            16 § Kammaren åtskildes kl. 16.01.
          </note>
          <note xml:id="i-9a51c9f37e0a55e8-0">
            Förhandlingarna leddes
          </note>
          <note xml:id="i-7925969bed6ecb72-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
