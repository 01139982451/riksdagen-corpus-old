<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--18</head>
          <docDate when="2013-10-24">2013-10-24</docDate>
        </div>
      </front>
      <body>
        <div>
          <note xml:id="i-ef4afb9ce5644f28-0">
            ﻿
          </note>
          <note xml:id="i-c8a1fe57bb9c2af7-0">
            Riksdagens protokoll
          </note>
          <note xml:id="i-d1b337ee5c082975-0">
            2013/14:18
          </note>
          <note xml:id="i-483f900461877f85-0" type="date">
            Torsdagen den 24 oktober
          </note>
          <note xml:id="i-055258685d35d400-0">
            Kl. 12:00 - 16:03
          </note>
          <note xml:id="i-66b244c71fe57d00-0">
            1 § Justering av protokoll
          </note>
          <note xml:id="i-308cf14a6b7966f5-0">
            Protokollet för den 18 oktober justerades.
          </note>
          <note xml:id="i-3d76c94dd1cd8b5f-0">
            2 § Anmälan om fördröjda svar på interpellationer
          </note>
          <note xml:id="i-b999bd4c96508f10-0">
            Följande skrivelser hade kommit in:
          </note>
          <note xml:id="i-a89b03a27e90594f-0">
            Interpellation 2013/14:41
          </note>
          <note xml:id="i-d37934437c07eed2-0">
            Interpellation 2013/14:41 Säkerhet och sårbarhet i samhällets
            it-infrastruktur
          </note>
          <note xml:id="i-ef85cd520570cf82-0">
            Interpellationen kommer att besvaras tisdagen den 5 november
            2013.
          </note>
          <note xml:id="i-6400703f9b186ee7-0">
            Skälet till dröjsmålet är tidigare inbokade resor och arrangemang.
          </note>
          <note xml:id="i-42483fb0761ae0da-0">
            Fredrik Ahlén
          </note>
          <note xml:id="i-37f2a3c1373163d6-0">
            Interpellation 2013/14:48
          </note>
          <note xml:id="i-a937aa55d3d8300a-0">
            Interpellation 2013/14:48 Insyn i det kungliga apanaget
          </note>
          <note xml:id="i-5c027cb4b1aa83c3-0">
            Interpellationen kommer att besvaras tisdagen den 26 november
            2013.
          </note>
          <note xml:id="i-57e8c8e0690d7337-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-5656f7cbd50756bd-0">
            Rikard Jermsten
          </note>
          <note xml:id="i-8b48e9314b60899c-0">
            Interpellation 2013/14:50
          </note>
          <note xml:id="i-f37166e33aa7688f-0">
            Interpellation 2013/14:50 Gruvnäring och regional tillväxt
          </note>
          <note xml:id="i-75be8eb664241d20-0">
            Interpellationen kommer att besvaras tisdagen den 12 november
            2013.
          </note>
          <note xml:id="i-6400703f9b186ee7-1">
            Skälet till dröjsmålet är tidigare inbokade resor och arrangemang.
          </note>
          <note xml:id="i-42483fb0761ae0da-1">
            Fredrik Ahlén
          </note>
          <note xml:id="i-ee9d5c59be669ba4-0">
            Interpellation 2013/14:51
          </note>
          <note xml:id="i-132bac889b492444-0">
            Interpellation 2013/14:51 Ojnare myr som Natura 2000-område
          </note>
          <note xml:id="i-1e944a467491e559-0">
            Interpellationen kommer att besvaras tisdagen den 5 november
            2013. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-69bf9974f5f7324d-0">
            Lena Ingvarsson
          </note>
          <note xml:id="i-0572f3da15ad06da-0">
            3 § Ärenden för hänvisning till utskott
          </note>
          <note xml:id="i-d0e5fd205dff77ab-0">
            Följande dokument hänvisades till utskott:
          </note>
          <note xml:id="i-c67bfdb64501f22a-0">
            den 17 december
          </note>
          <note xml:id="i-7b2190825171e077-0">
            4 § Ny bibliotekslag
          </note>
          <note xml:id="i-2a08243e7520da84-0">
            Anf. 1 GUNILLA CARLSSON i Hisings Backa (S):
          </note>
          <note xml:id="i-a19738213803b51f-0">
            Herr talman! Biblioteken är en av våra mest uppskattade verksamheter
            av våra medborgare runt om i landet. Biblioteken är också en av
            de viktigaste verksamheterna i den kulturella infrastrukturen.
          </note>
          <note xml:id="i-b4025e7fc226a828-0">
            Men vi får tyvärr rapporter om att utvecklingen inom biblioteksområdet
            går åt helt fel håll. Enligt Kungliga biblioteket har sedan slutet
            av 1970-talet en tredjedel av alla bibliotek försvunnit, och de
            senaste fyra åren har 70 bibliotek lagts ned.
          </note>
          <note xml:id="i-11adfe1479894c43-0">
            Sedan 2005 är det lag på att alla kommuner ska ha en biblioteksplan.
            Åtta år senare är det fortfarande en femtedel som saknar en sådan
            plan. Nästan lika många har visserligen en plan, men den är alldeles
            för gammal. Enligt Kungliga biblioteket är det viktigt att det
            synliggörs för medborgarna vilken inriktning det finns för biblioteksverksamheten
            så att medborgarna kan ta ställning till hur kommunen sköter den.
          </note>
          <note xml:id="i-167ed0993423dad0-0">
            Utvecklingen går mot att allt fler har allt längre till ett bibliotek
            och att barn och unga läser sämre och läser mindre.
          </note>
          <note xml:id="i-c3b07c2145f7ae98-0">
            Det finns ca 1 200 biblioteksfilialer i Sverige. Då finns det
            alltså 900 bibliotek kvar att stänga för att komma ned till bibliotekslagens
            miniminivå på minst ett bibliotek i var och en av våra kommuner.
          </note>
          <note xml:id="i-3715a8668de7743f-0">
            Enligt den officiella biblioteksstatistiken minskar dessutom
            både lån och besök på våra bibliotek. Detta är en utveckling som
            jag tycker att man måste vända.
          </note>
          <note xml:id="i-c58b04674c3a6760-0">
            Det är kommunerna som är ansvariga för biblioteksverksamheten
            – så ser lagstiftningen ut. Men om den mest populära kulturinstitutionens
            kurvor går åt fel håll behövs det en nationell nivå som tar ett
            samlat grepp om situationen. Hur ser den ut, och vad behöver vi
            göra?
          </note>
          <note xml:id="i-92dc12163e06460e-0">
            I den nya bibliotekslagen som vi i dag debatterar tycker jag
            att kulturministern och den borgerliga regeringen skulle ha kunnat
            ta ett större ansvar. Förslaget är ganska tunt.
          </note>
          <note xml:id="i-20d058feb295db4a-0">
            Det sägs i förslaget att det ska finnas bibliotek i alla kommuner.
            Det finns det redan i dag. Det sägs att det ska vara fritt att
            låna. Det är det redan i dag. Det sägs att man ska prioritera
            barn och unga. Det låter bra, men hur ska man göra? Det är alltså
            mest öppna dörrar man slår in. Kulturministern vill nog väl, men
            det är väldigt lite verkstad.
          </note>
          <note xml:id="i-295c6008649935d5-0">
            Läsambassadörer är en av kulturministerns åtgärder för att främja
            läsande. Det är symboliskt och medialt, men det behövs mycket
            mer för att ge ett ordentligt resultat.
          </note>
          <note xml:id="i-40c16c53c065ad76-0">
            I propositionen föreslås att Kungliga biblioteket blir den myndighet
            som ska få ansvaret att ha en nationell överblick över och främja
            samverkan inom det allmänna biblioteksväsendet. Det är väl bra,
            men det är inte på långa vägar tillräckligt. Därför har vi i dagens
            betänkande en reservation som lyfter fram att vi vill se en samlad
            nationell biblioteksstrategi.
          </note>
          <note xml:id="i-f957fd343dd04604-0">
            Vi vill att Kungliga biblioteket i samarbete med bibliotekshuvudmännen
            ska ta ansvar för strategier, planering, statistik och uppföljning.
            Myndigheten måste ha möjlighet att analysera och utifrån slutsatser
            ge förslag på åtgärder.
          </note>
          <note xml:id="i-56149ff255dd08ec-0">
            Den nationella biblioteksstrategin skulle kunna vara ett verktyg
            för att hantera ett antal utmaningar, till exempel utmaningen
            att läsförmågan och läsförståelsen sjunker och att bibliotekens
            attraktionskraft minskar på grund av sämre tillgänglighet till
            verksamheten och ökande klyftor och vikande användning hos vissa
            grupper.
          </note>
          <note xml:id="i-e9286ce8fd50204b-0">
            En annan fråga som vi lyfter fram är vikten av skolbiblioteken.
            Det är inte några roliga rapporter vi får. Kungliga bibliotekets
            skolbiblioteksrapporter visar på urusla siffror och en ojämlik
            skolbibliotekssituation.
          </note>
          <note xml:id="i-71d2365efed45e09-0">
            Man brukar då hänvisa till att vi har en skollag som fastställer
            att det ska finnas skolbibliotek på varje skola. Men det är inte
            en lösning för barn och unga att skriva in det i skollagen om
            det inte efterföljs.
          </note>
          <note xml:id="i-19a434eaa99d4268-0">
            Vi socialdemokrater kräver att lagen följs upp och att skolbiblioteken
            dessutom ska vara bemannade. En bokhylla i en skolkorridor anser
            inte vi är ett skolbibliotek. Kungliga bibliotekets skolbiblioteksstatistik
            visar tyvärr att hälften av alla skolor saknar bemannade skolbibliotek.
          </note>
          <note xml:id="i-117e1649ca4108b8-0">
            Vi tror också att det är viktigt att följa upp hur skolbibliotekslagen
            efterlevs, och vi efterfrågar statistik, uppföljning och forskning.
            Därför tycker vi att Kungliga biblioteket bör få i uppdrag att
            ta fram en strategi för att alla skolor ska ha bemannade skolbibliotek
            av hög kvalitet och att Skolinspektionen ska följa upp efterlevnaden
            av lagen.
          </note>
          <note xml:id="i-a30945f66d055843-0">
            En annan fråga är kompetensen. Den grundläggande kompetensen
            och det läsfrämjande uppdraget står bibliotekarierna för. Därför
            är det anmärkningsvärt att man inte lyfter fram vikten av bibliotekariernas
            roll. De finns faktiskt inte med; de nämns över huvud taget inte
            i lagen. När kulturministern fick frågan om vikten av bibliotekariernas
            roll svarade hon att det var en bra fråga. Hennes förvånande svar
            var att de inte nämns eftersom de kan anses självklara; bibliotekariernas
            roll på biblioteken är självklar.
          </note>
          <note xml:id="i-b0b2299520d5d489-0">
            Men så självklart är det faktiskt inte. Därför vill vi att man
            lägger in ytterligare en paragraf i lagen som tar upp vikten av
            personal med relevant kompetens och bestämmelser om behörighetskraven
            för bibliotekspersonal.
          </note>
          <note xml:id="i-d320799ee40c4f8b-0">
            I den nya bibliotekslagen talas det om vikten av kvalitet. Också
            det kan man tycka är en självklarhet, men när det gäller bibliotek
            handlar det också om kvantitet.
          </note>
          <note xml:id="i-c6d7dfc3d1be0249-0">
            Statistiken visar på en utveckling med färre filialer, färre
            utlån, färre besök och ett minskat läsande bland barn och unga.
            Detta är en utveckling som vi socialdemokrater tar på stort allvar.
            Vi vill verkligen se till att den bryts. Det behövs både kvalitet
            och kvantitet.
          </note>
          <note xml:id="i-098c21075edb671d-0">
            Herr talman! Jag ställer mig bakom samtliga socialdemokratiska
            reservationer i dagens betänkande, men för tids vinnande yrkar
            jag bifall på reservation 15.
          </note>
          <note xml:id="i-898491f8cd87701d-0">
            (Applåder)
          </note>
          <note type="speaker" xml:id="i-6ede736a7e7ba3b6-0">
            Anf. 2 TINA EHN (MP):
          </note>
          <u who="tina_ehn_94fa72" xml:id="i-647c413e3176a937-0">
            <seg xml:id="i-392d5cff763b3eca-0">
              Herr talman! Tack för att vi får debattera den här frågan i dag!
            </seg>
            <seg xml:id="i-7786c5804c7937fd-0">
              Klockan är 13.00. Dörren öppnas, och luften är pintjock av spänning.
              Namnet som alla vill ha blir offentligt. I år var namnet Alice
              Munro. Motiveringen var: Den samtida novellkonstens mästare. Människor
              blev glada, och på många bibliotek firar man den uppmärksamhet
              som ett nobelpris i litteratur alltid skapar.
            </seg>
            <seg xml:id="i-fc9912cb31337a05-0">
              Nobelpriset kan man tycka vad man vill om, men att människor
              skriver böcker och väljer att berätta historier är viktigt. Att
              människor får ta del av och läsa dessa historier, uppleva nya
              världar, reflektera över dessa världar och deras betydelse och
              drömma sig bort i en fantasivärld är av mycket stor betydelse.
              Det är att skapa en egen skatt inom sig. Alla människor har rätt
              att få den möjligheten.
            </seg>
            <seg xml:id="i-ee6a00c29cca4f7e-0">
              Den där berättelsen och historien som man bär inom sig kan rädda
              livet. Jag återkommer till det.
            </seg>
            <seg xml:id="i-c226b30275dc9afb-0">
              Ordet bibliotek är grekiska och betyder boksamling. Biblio betyder
              bok, och tek kan man säga står för en plats för något.
            </seg>
            <seg xml:id="i-21d6ad291cac7237-0">
              Men vad är det som pågår mer i bibliotek, och ska det pågå massor
              av saker? Ska det inte vara böcker, tyst och tungt?
            </seg>
            <seg xml:id="i-7b531a8130b5a9fd-0">
              Det är lunchlyrik på biblioteket i Skara. Man läser lyrik av
              Karin Boye: Under darrande bågar av ljus. På länsbiblioteket i
              Östersund deltar ett tjugotal förskollärare i Skolverkets insats
              Handledning för jämställdhet och kunskap. Man har en gemensam
              utbildningskväll, och temana är barns läsutveckling ur ett genusperspektiv
              och lyrik i förskolan. På Helsingborgs bibliotek har barn skapat
              egna sagor med sina Ipad. Här finns gratis hjälp med läxläsning.
            </seg>
            <seg xml:id="i-2c952b4a56f86b73-0">
              Mycket positivt pågår på olika bibliotek runt om i landet. Samtidigt
              finns det utmaningar och trender att förhålla sig till.
            </seg>
            <seg xml:id="i-e4b1a9b008b35960-0">
              Antalet bemannade bibliotek fortsätter att minska. År 2012 fanns
              1 538 bemannade offentliga bibliotek. Det är en total minskning
              med 32 sedan 2011. Antalet rapporterade obemannade övriga utlåningsställen
              som folkbiblioteken har, där vidare låneregistrering inte sker,
              fortsätter dock att öka. Användandet av e-medier fortsätter att
              öka på bekostnad av de tryckta medierna. På forskningsbiblioteken
              är användningen av e-medier helt dominerande jämfört med de tryckta.
              Under 2012 gjordes närmare 45 miljoner nedladdningar från forskningsbibliotekens
              elektroniska samlingar. På folkbiblioteken har e-boksutlåningen
              ökat med 289 procent sedan 2009. Detta var lite fakta.
            </seg>
            <seg xml:id="i-50d9f34e3d59d8e5-0">
              Jag hoppas verkligen att det inte undgått någon att jag och Miljöpartiet
              ser på bibliotek som en av våra viktigaste platser för bildning,
              kunskap, utveckling och nöje. Det är en plats som är icke-kommersiell
              – en av få platser, känns det som. Det är en plats för alla människor,
              olika åldrar, åsikter och bakgrund, oavsett vem du är och vare
              sig du har papper på att du får vistas här i landet eller ej.
            </seg>
            <seg xml:id="i-843c0679852eb599-0">
              Vi i Miljöpartiet anser att det finns något mycket viktigt med
              bibliotek förutom böcker, bokstäver, ord och rum, och det är utbildade
              bibliotekarier. Dessa viktiga bibliotekarier verkar dock alliansregeringen
              totalt ha missat i hela sin ambition med bibliotekspolitiken,
              både inom skolan och när det gäller folkbibliotek. Man har missat
              att ett bibliotek i dag inte endast är ett bibliotek enligt den
              grekiska tolkning som jag inledde med, alltså inte endast en boksamling.
              Det är människor med kunskaper om bibliotekens roll och verksamhet,
              med litteraturkunskap, informationskunskap och mer därtill.
            </seg>
            <seg xml:id="i-82bd5b28ce2766b0-0">
              En bibliotekarie arbetar med att strukturera och söka information
              och att rekommendera litteratur. De flesta bibliotekarier har
              också ett personligt ansvarsområde på sin arbetsplats med olika
              verksamheter. En viktig uppgift är också att vägleda användarna
              i hur de själva kan söka information.
            </seg>
            <seg xml:id="i-d87e4a903ed79f0c-0">
              I dag ligger detta nya förslag till bibliotekslag på bordet för
              att beslutas om. Med tanke på att en ny bibliotekslag har varit
              efterfrågad och önskad skulle man ju kunna vara nöjd med detta.
            </seg>
            <seg xml:id="i-3b8af436f598299e-0">
              Som politiker intresserad av vad som händer på bibliotek, vilka
              utmaningar man står inför och vilket ansvar politiken ska ta har
              jag också tagit upp flera frågor i interpellationsdebatter här
              i kammaren de senaste åren. Jag har interpellerat om e-boksfrågan,
              om biblioteksersättningen och om en ny bibliotekslag.
            </seg>
            <seg xml:id="i-a6977a118ba9f863-0">
              I höstbudgeten 2008 kom en avisering om att det skulle ske en
              revidering av bibliotekslagen. I mars 2010, två år senare, lämnades
              ett utredningsförslag. I en interpellationsdebatt om en ny bibliotekslag
              i februari 2012 efterfrågade jag just en ny lag. I svaret från
              ministern sades att det pågick ett arbete med en reviderad bibliotekslag.
              Nu debatteras förslaget här i Sveriges riksdag. Det är fem år
              sedan vi fick höra att det skulle komma. Hur blev då lagförslaget?
            </seg>
            <seg xml:id="i-563701856c0de2be-0">
              Jag tycker att det finns en hel del saker som blivit tydligare,
              men det finns annat som inte alls har blivit tydligare. Därför
              finns det en hel del reservationer. Vi i Miljöpartiet anser att
              det fattas en hel del och att det är otillräckligt. Vi hade väntat
              oss lite mer efter dessa fem år.
            </seg>
            <seg xml:id="i-2f6e8c6aca65621b-0">
              Jag tänkte nu ta upp några av de reservationer vi har.
            </seg>
            <seg xml:id="i-e24c565b9fcdc867-0">
              Det är mycket bra att regeringen formulerar att det allmänna
              biblioteksväsendet ska vara öppet för alla och att biblioteken
              ska ägna särskild uppmärksamhet åt personer med funktionsnedsättning,
              de nationella minoriteterna och personer med annat modersmål än
              svenska. Vi anser dock att biblioteken ska vara öppna och tillgängliga
              även för människor som vistas i vårt land utan tillstånd, de så
              kallade papperslösa. Detta finns i reservation 2.
            </seg>
            <seg xml:id="i-4c63e62d6a72b859-0">
              Vi har en gemensam reservation med Socialdemokraterna och Vänsterpartiet
              om att lagen bör innefatta bestämmelser om bibliotekspersonalen
              med dess speciella kompetens. Det är som jag sagt tidigare mycket
              märkligt att regeringen inte ser att betydelsen av bemannade bibliotek
              med utbildad personal är A och O eller kanske A till Ö för att
              biblioteken ska kunna leva upp till sin rätta roll. Detta finns
              i reservation 5.
            </seg>
            <seg xml:id="i-3d1f170c572ad610-0">
              En reservation handlar om folkbibliotekens utbud och innehåll
              och det demokratiska uppdraget, där neutralitet bör prägla utbudet.
            </seg>
            <seg xml:id="i-3d90a66a729739c0-0">
              Vi lyfter också frågan om avgiftsfrihet för alla medier i en
              reservation.
            </seg>
            <seg xml:id="i-f9bf91d9941eb954-0">
              Den nuvarande bibliotekslagen formulerar allmänhetens rätt att
              utan avgift låna litteratur. Begreppet litteratur är inte bundet
              till ett specifikt tekniskt format. Tvärtom kan den publiceras
              i såväl analoga som digitala medier. Men eftersom man i gängse
              språkbruk ofta åsyftar litteratur i traditionell fysisk bemärkelse
              uppstår en risk för att lagen tolkas som om endast fysisk litteratur
              avses. Därför är det bra att det tydliggörs att den föreslagna
              lagen är teknikneutral och att litteratur ska tillhandahållas
              allmänheten oavsett om den publiceras i fysisk eller digital form.
            </seg>
            <seg xml:id="i-219006d4216f2a15-0">
              Vi anser att det inte endast är litteratur som ska kunna lånas
              utan avgift. I dagens medielandskap finns många andra sortens
              medier, och även dessa är bärare av information. Det handlar om
              ljud, film, musik och så vidare. Vi anser att avgiftsfriheten
              inte ska omfatta bara litteratur, utan den bör omfatta alla medier
              samt internet- och datoranvändning.
            </seg>
            <seg xml:id="i-3a34331a7fbb256a-0">
              Vi tar upp skolbiblioteken och frågan om bemanningen. Vi föreslår
              att bemanning av skolbibliotek ska skrivas in i lagen.
            </seg>
            <seg xml:id="i-ec4143a0efa7e360-0">
              En reservation handlar om samverkan. Det allmänna biblioteksväsendet
              ska kunna samverka i syfte att ge alla tillgång till landets samlade
              biblioteksresurser. De offentligt finansierade biblioteken ska
              avgiftsfritt kunna låna ut litteratur till varandra.
            </seg>
            <seg xml:id="i-013b64f936b1d7d3-0">
              Vi tror att när biblioteken samverkar utvecklar man biblioteksväsendet
              på många olika sätt. Det handlar om att utnyttja de möjligheter
              som finns, och med teknikneutralitet har man ännu större möjligheter.
              Vi tycker att det är bra om man suddar ut gränserna mellan biblioteken.
            </seg>
            <seg xml:id="i-3b17ef999835f9c7-0">
              Vi har också en gemensam reservation om den nationella strategin,
              som vi hörde om tidigare, där vi tycker att man ska främja bibliotekens
              planering, styrning och uppföljning.
            </seg>
            <seg xml:id="i-4e98923e2a6f1b3e-0">
              Vi tar från Miljöpartiets sida även upp biblioteksersättningen
              i dagens ärende. Biblioteksersättningen utgör en kärna i arbetet
              med att främja landets litteraturproduktion. Vi tycker att det
              är väldigt viktigt att förhandlingsrätten kvarstår och att man
              ser vikten av att höja biblioteksersättningen.
            </seg>
            <seg xml:id="i-86f14333f206c9b7-0">
              Vi tycker att det saknas flera viktiga åtgärder och förslag som
              borde ha varit med efter en så lång hantering, inte minst. Här
              presenterar vi flera angelägna förslag. Vänsterpartiet har sina
              förslag. Socialdemokraterna har sina förslag. Några har vi också
              gjort gemensam sak av. Allianspartierna har tydligen enats, och
              detta är det bästa man kan åstadkomma. Det är lite halvljummet,
              tycker jag. Ett hundraprocentigt stödparti finns i den här frågan
              för Alliansen. Det är uppenbarligen Sverigedemokraterna. De har
              tydligen inga åsikter, och de är inte här i dag.
            </seg>
            <seg xml:id="i-fcfc4789147e307b-0">
              Det svenska biblioteksväsendet fyller en viktig funktion för
              många människor, men på senare tid har antalet biblioteksbesök
              minskat. Och många folkbibliotek har avvecklat sin verksamhet.
              Boklånen har minskat. Teknikutvecklingen går snabbt framåt, och
              med den skiftar människors medievanor. Därför behövs en framåtsyftande
              och utvecklande politik som löper i takt med tiden. Vi i Miljöpartiet
              visar på flera av de här förslagen och har tidigare debatterat
              flera ämnen som berör området.
            </seg>
            <seg xml:id="i-c188af24fe4a7851-0">
              Att man ska få läsa, få tillgång till litteratur och få kännedom
              om sin omvärld är en del av allt som biblioteket står för. Det
              handlar om att bygga låga trösklar till litteraturens rum och
              slå vakt om dessa demokratiska platser och att i politiska dokument
              och nya lagar se att betydelsen kan göra skillnad och faktiskt
              rädda liv.
            </seg>
            <seg xml:id="i-b119825e6b207268-0">
              När vi hade en budgetdebatt i kammaren för några år sedan fick
              jag en bok av kulturministern med titeln Yarden , skriven av Kristian
              Lundberg. Kristian Lundberg säger i en intervju i Biblioteksbladet:
            </seg>
            <seg xml:id="i-0632dff015cc8e6e-0">
              Jag är en autodidakt. Allt jag kan och all kunskap jag har fått
              har jag fått gratis från bibliotek och böckerna där. Av egen erfarenhet
              vet jag att bibliotek kan göra skillnad på liv och katastrof.
            </seg>
          </u>
          <note type="speaker" xml:id="i-cbb319140d3c634a-0">
            Anf. 3 BENGT BERG (V):
          </note>
          <u who="bengt_berg_48756a" xml:id="i-7417cfbaee04afa3-0">
            <seg xml:id="i-178ac4196ec3d2cf-0">
              Herr talman! Vänsterpartiet har flera reservationer tillsammans
              med Miljöpartiet och Socialdemokraterna. Vi har i mångt och mycket
              en samsyn när det gäller kulturen. Jag vill bara lyfta fram en
              reservation från vår sida, nämligen nr 5.
            </seg>
            <seg xml:id="i-410796d520b53a36-0">
              När jag satt här och lyssnade kom jag att tänka på ett citat
              av Ivar Lo-Johansson, den gamle gode klassiske arbetarförfattaren.
              Han sade: Du är inte bara där dina skor står utan också där dina
              drömmar finns.
            </seg>
            <seg xml:id="i-24dd51fb5f6f9eed-0">
              Det tycker jag på något vis också är något av bibliotekens innersta
              kärna.
            </seg>
            <seg xml:id="i-397928bdae560f4e-0">
              Men, herr talman, jag ska nu läsa en annan text som jag tycker
              är väldigt värdefull, nämligen Unescos folkbildningsmanifest,
              1994 års version:
            </seg>
            <seg xml:id="i-188316f6b2dd3397-0">
              Frihet, välfärd, samhällelig och personlig utveckling är grundläggande
              mänskliga värden. De kan bara förverkligas genom välinformerade
              medborgare med möjlighet att utöva sina demokratiska rättigheter
              och därigenom spela en aktiv roll i samhällslivet. Medborgarnas
              eget deltagande i utvecklingen av demokratin är beroende av fullgod
              utbildning samt fri och oberoende tillgång till kunskap, tankar,
              kultur och information.
            </seg>
            <seg xml:id="i-56c775fc34eafbc4-0">
              Folkbiblioteket som lokalt kulturcentrum utgör en grundförutsättning
              för ett livslångt lärande, ett självständigt ställningstagande
              och en kulturell utveckling för den enskilde och för olika grupper
              i samhället.
            </seg>
            <seg xml:id="i-f37eba3d0416014a-0">
              Denna portalparagraf uttrycker på ett bra sätt tanken bakom folkbibliotekens
              syfte och verksamhet. Det handlar om yttrande- och åsiktsfrihet
              och om bibliotekens samhälleliga uppdrag.
            </seg>
            <seg xml:id="i-fa41166651a6f9bd-0">
              Av hävd utgör biblioteksverksamheten i vårt land en av hörnpelarna
              i det demokratiska samhällsbygget. Det är inte längre bara den
              fysiska pappersboken som innefattas i dess verksamhet utan även
              nya medier som den tekniska utvecklingen fört med sig, som databaser,
              internet, e-böcker och annat.
            </seg>
            <seg xml:id="i-b242165e13c34ce5-0">
              Därför efterlyser vi i Vänsterpartiet inrättandet av digitala
              bibliotek med en fungerande ordning för ersättningen till upphovsmännen,
              som ska säkerställas.
            </seg>
            <seg xml:id="i-16fec4f12d1fef54-0">
              Herr talman! Förslaget till en ny bibliotekslag visar att det
              finns behov av att göra biblioteken tillgängliga för alla, för
              dem som är funktionsnedsatta och för personer med annat modersmål
              än det svenska. Och det ska vara ett särskilt hänsynstagande till
              barn och ungdom. Allt detta är gott och väl, men det krävs större
              tydlighet om vad som krävs för att i verkligheten uppfylla kvalitetsmål,
              allsidighet och tillgänglighet.
            </seg>
            <seg xml:id="i-c751eebc14ab6140-0">
              Förutsättningen för bibliotekens oberoende av såväl politiska
              som ekonomiska intressen är att verksamheten finansieras genom
              skattsedeln.
            </seg>
            <seg xml:id="i-518a2b20bd60b018-0">
              Herr talman! Vänsterpartiet motsätter sig privatiseringar av
              folkbibliotek i allmänhetens tjänst. Varje kommun ska ha minst
              ett bra bibliotek med hög standard och utbildad personal. Detta
              gäller givetvis också för alla skolor.
            </seg>
            <seg xml:id="i-02e1186a0d7b1a17-0">
              De nationella biblioteksplanerna ska vara ansvarsknutna till
              kommuner och landsting, men vissa investeringar måste givetvis
              göras med hjälp av statlig finansiering.
            </seg>
            <seg xml:id="i-d8357f54f266edfb-0">
              Herr talman! Bibliotekens tillgänglighet och tillgången på ett
              fritt och mångsidigt flöde av litteratur bidrar i högsta grad
              till att skapa ett varmare och humanare samhällsklimat. Vi lär
              oss att olikhet och mångfald är bra komplement till tradition
              och kulturarv. I vårt globaliserade tidevarv bör vi också kunna
              lämna plats för det som är nytt och det som vi tycker är annorlunda.
            </seg>
            <seg xml:id="i-b8662d60915a45d2-0">
              Den goda tradition som folkbildningen utgör gäller barn, unga
              och vuxna – alla i samhället – oavsett var man kommer ifrån. Det
              förutsätter vissa saker. Hit hör avgiftsfriheten för lån av böcker
              och nyttjandet av olika medier och kunskapskällor.
            </seg>
            <seg xml:id="i-5850fe925748fb8d-0">
              Förutom att vara en social mötesplats med möjlighet till tanke-
              och erfarenhetsutbyte spelar biblioteken en viktig roll för utbildning,
              forskning och, på det personliga planet, det livslånga lärandet.
            </seg>
            <seg xml:id="i-b12bf75221272205-0">
              Herr talman! Vänsterpartiet menar att alla bibliotek som är offentligt
              finansierade också ska vara öppna för alla. För att möjliggöra
              dessa ambitioner behövs en nationell biblioteksplan för att säkra
              såväl tillgången som kvaliteten i ett jämbördigt bok- och mediebestånd
              över hela landet. Detta gäller även för högskolebibliotek, sjukhusbibliotek
              och specialbibliotek – ja, alla offentligt finansierade bibliotek.
            </seg>
            <seg xml:id="i-3cd8d2d9572ffacf-0">
              För barn och ungdomar är språkförståelsen och läsandet extra
              viktigt för att främja deras personliga utveckling och för att
              ge dem nödvändiga verktyg för det liv som väntar dem.
            </seg>
            <seg xml:id="i-4216420d1f6d152e-0">
              Vi har ett gemensamt ansvar för bra skolbibliotek med utbildade
              bibliotekarier. Detta gäller inte minst de fristående skolorna,
              som alltför ofta flytt från sitt ansvar.
            </seg>
            <seg xml:id="i-2860719f77f21f11-0">
              Herr talman! Det krävs målmedvetna satsningar och stora ekonomiska
              investeringar för att göra alla i Sverige rimligt delaktiga i
              den språkliga gemenskapen. Dessa krafttag måste komma mycket tidigt
              i barnens uppväxtmiljö.
            </seg>
            <seg xml:id="i-de00233e561c09e1-0">
              Det handlar om fortbildning i läsfrämjande för dagis- och skolpersonal,
              för fritidsassistenter och för lärare. Studieförbunden och folkbildningen
              kan spela en viktig roll, precis som de ideella läsrörelserna.
            </seg>
            <seg xml:id="i-cec7f2816b5482ae-0">
              En landsomfattande kraftsamling är vad som behövs nu. Denna ska
              inte vara kortsiktig av kampanjkaraktär utan äga en mycket konkret
              handlingsplan som lägger störst insatser på dem som behöver dem
              mest.
            </seg>
            <seg xml:id="i-f65b6b8d9aaed594-0">
              Herr talman! Den mångkulturella aspekten ska också ingå i den
              nationella biblioteksstrategin för att förverkliga det övergripande
              demokratiska målet med allas rätt att delta. Vänsterpartiet vill
              öka insatserna för att tillfredsställa de olika språkliga minoriteternas
              behov. Vi vill också att olika språk- och läsinsatser särskilt
              ska riktas till kulturellt eftersatta områden. Dessa kan finnas
              såväl i förorten som på landsbygden. Ja, överallt där dessa områden
              finns ska resurser sättas in.
            </seg>
            <seg xml:id="i-73b2339f3ad365b7-0">
              Herr talman! Förutsättningen för att vi med stolthet kan upprätthålla
              bibliotek i allmänhetens tjänst, höja biblioteksstandarden och
              ge alla möjlighet att ta del av biblioteken är bokskaparna – både
              författare och bildmakare. Därför är en höjning av biblioteksersättningen
              också en investering på sikt.
            </seg>
            <seg xml:id="i-b5e26681aa0985e1-0">
              Jag vill tacka för ordet med ett gammalt vackert citat från när
              Ungsocialisterna ville sprida kunskap och kultur över landet:
              Ljus över landet, det är vad vi vilja!
            </seg>
          </u>
          <note xml:id="i-85b8ee805f501409-0">
            I detta anförande instämde Lars Ohly (V).
          </note>
          <note type="speaker" xml:id="i-be908a9e31306d7a-0">
            Anf. 4 CECILIA MAGNUSSON (M):
          </note>
          <u who="cecilia_magnusson_c37096" xml:id="i-24b19689f99b001a-0">
            <seg xml:id="i-8618316a9b7d9400-0">
              Herr talman! Citaten är ovanligt många i kammaren i dag. Det
              är väl för att kulturutskottet debatterar. Det är härligt!
            </seg>
            <seg xml:id="i-fed86ebf1c74f648-0">
              Om jag vore Bengt Berg skulle jag säga att vi i dag debatterar
              fantasins fyrbåk. Det är vad biblioteken kan vara. Den lag vi
              nu debatterar är en lag för framtiden. Den tid vi lever i har
              många möjligheter men rymmer enormt många utmaningar. Betänkandet
              och propositionen som vi debatterar handlar kortfattat om vad
              ett modernt bibliotek ska vara. Vad är det i dag, och vad ska
              det vara i framtiden?
            </seg>
            <seg xml:id="i-ccebc5606e41ec2a-0">
              Det finns kulturdebattörer – inte här i dagens kammare – som
              tycker att ett bibliotek även i fortsättningen ska vara ett tystnadens
              palats där det bara ska finnas böcker och tidskrifter i pappersform
              som ska lånas ut och vara en kontrast till dagens uppskruvade
              tempo med ständig uppkoppling och ett enormt medieutbud. Andra
              menar, precis som jag, att bibliotekens utbud ska vara större
              än så, vara en mötesplats för olika saker, inte bara mötesplats
              för litteratur.
            </seg>
            <seg xml:id="i-f1ac57ceae089eb4-0">
              I förslaget till bibliotekslag, som vi i dag ska fastställa i
              Sveriges riksdag, finns det en mycket bra balans mellan bibliotekens
              tidlösa uppdrag att förmedla litteratur i olika former och teknikneutraliteten.
            </seg>
            <seg xml:id="i-920857ce9e6edcf5-0">
              Ett exempel på den nya teknikens möjligheter är att nå nya grupper
              med hjälp av olika medier, till exempel ljudböckerna. De har blivit
              mycket populära på kort tid. Många nya grupper har börjat intressera
              sig för läsning tack vare ljudböckerna. Se bara exemplen med långtradarchaufförerna.
              De var tidigare inte de som sprang ned bibliotekshyllorna, men
              i dag sitter de under långa arbetspass utefter vägarna i Sverige
              och njuter bok efter bok.
            </seg>
            <seg xml:id="i-3fa30a9a9149d572-0">
              Gamla människor har också fått en betydligt bättre tillgång till
              litteratur med hjälp av den nya tekniken. Det finns en dam i Karlskoga,
              86 år, som har blivit lätt synskadad och inte kan läsa. Men hon
              kan lyssna! Och hon lyssnar flera timmar varje dag på olika skönlitterära
              verk. Den gamla damen som har varit hemmafru och tidigare sparsam
              med bokslukandet har blivit litterär på gamla dar. Det är väl
              fantastiskt vad tekniken kan göra!
            </seg>
            <seg xml:id="i-683f0ee84cb33a48-0">
              En god princip för politiskt arbete är att utforma tydliga mål,
              inte att detaljstyra. Inom det område som den nya bibliotekslagen
              gäller är det inte bara den lagen som tar upp frågan. Biblioteken
              är så pass viktiga. Även skollagen och läroplanen slår fast att
              varje kommun ska erbjuda sina medborgare ett väl fungerande bibliotek,
              och alla elever ska ha rätt till ett skolbibliotek. I skollagen
              står det också att skolbiblioteken definieras som en gemensam
              och ordnad resurs av medier och information som ställs till elevernas
              och lärarnas förfogande och som ingår i skolornas pedagogiska
              verksamhet med uppgift att stödja elevernas lärande. Så är det!
            </seg>
            <seg xml:id="i-3beaf576c9465889-0">
              Det räcker inte med detta, herr talman. I läroplanerna är biblioteken
              centrala. De är rektorernas absoluta ansvar. Av läroplanerna framgår
              att rektorns speciella ansvar för skolans arbetsmiljö gäller inte
              bara förskoleklasserna utan också grundskolan, grundsärskolan,
              specialskolan, sameskolan och fritidshemmen. Arbetsmiljön ska
              utformas så att eleverna får tillgång till handledning, läromedel
              av god kvalitet och annat stöd för att själva kunna söka kunskap
              genom till exempel bibliotek, datorer och andra hjälpmedel.
            </seg>
            <seg xml:id="i-7b18397f663bbb4b-0">
              För gymnasieskolan tillkommer förutom det jag nu har sagt att
              man kan använda bok- och bibliotekskunskap och modern teknik som
              ett verktyg för kunskapssökande, kommunikation, skapande och lärande.
              Bibliotek är oerhört centralt, om inte publiken här redan har
              förstått.
            </seg>
            <seg xml:id="i-191cde1c1d8719d6-0">
              I den nuvarande bibliotekslagen, och i det förslag vi nu debatterar,
              ingår skolbiblioteken i det allmänna biblioteksväsendet. Det är
              fastslaget på så många punkter. I det förslag till bibliotekslag
              som läggs fram i propositionen tydliggörs att såväl offentliga
              som enskilda huvudmän inom skolväsendet självständigt ansvarar
              för skolbiblioteken. I och med detta tar vi ännu ett steg framåt
              för bibliotekens ställning i samhället.
            </seg>
            <seg xml:id="i-f7158c25577fb98a-0">
              Hur framstår då oppositionen i detta betänkande? Deras övertygelse
              är att ju fler detaljregler som kommer från Helsingfors, desto
              bättre och likvärdigare verksamhet. Det är i grunden helt fel.
              Svenska kommuner och svenska skolor ser mycket olika ut. En stor
              skola med många elever kan erbjuda ett fantastiskt skolbibliotek
              med anställd personal. Det är bra. Men en liten skola som ligger
              på gångavstånd till ett folkbibliotek kan inte göra detta. Det
              har faktiskt bättre förutsättningar att samverka med folkbiblioteket
              som ligger i närheten.
            </seg>
            <seg xml:id="i-e8d882146ca1f27b-0">
              Det viktiga är att alla elever får tillgång till ett bra bibliotek.
              Detsamma gäller oppositionens krav på utbildad personal på biblioteken.
              Svensk sjukvård blir inte bättre för att socialutskottet bestämmer
              hur många läkare det ska finnas på Akademiska sjukhuset i Uppsala.
              Skolan blir inte bättre för att utbildningsutskottet detaljreglerar
              antalet förskollärare i Tidaholms kommun. De kommunala biblioteken
              blir inte bättre och inte mer rättvisa för att vi från Helsingfors
              talar om för dem vilken specifik utbildning personalen bör ha
              på biblioteken.
            </seg>
            <seg xml:id="i-a2faaec11dad53ac-0">
              Det viktiga som lagen slår fast är att varje kommun ska erbjuda
              bra bibliotek med bra personal och att alla skolor ska erbjudas
              bra skolbibliotek. Vägen dit kan se väldigt olika ut. Vi måste
              i det här fallet respektera hur det kommunala Sverige ser ut.
            </seg>
            <seg xml:id="i-6670e620c043985f-0">
              En sak till som jag vill ta upp är Kungliga bibliotekets roll,
              som blir allt viktigare. Mindre kommuner, till exempel, behöver
              mer konsultativ hjälp när de arbetar med biblioteksfrågan, för
              de har inte den kompetensen själva. Kommunerna har jättemycket
              att lära av varandra när det gäller biblioteken – därav den samordnande
              roll som Kungliga biblioteket pekas ut att få och delvis redan
              har. Det kan göra mycket. Kungliga bibliotekets utvidgade roll
              är att se om det behövs nya strategidokument och hur de ska se
              ut. Där spelar Kungliga biblioteket roll.
            </seg>
            <seg xml:id="i-e4d271305c9de658-0">
              Detta är redan på plats. Jag återanvänder ett ord som Gunilla
              Carlsson använde, herr talman, när hon talade om att slå in öppna
              dörrar. Det är precis vad man gör med reservationen i denna del.
            </seg>
            <seg xml:id="i-a54dc063343800ab-0">
              Slutligen: Den nya bibliotekslagen är väl avvägd med tydliga
              mål där kommunernas absoluta ansvar slås fast. Den är teknikneutral
              och modern men tar hänsyn till kommunernas olikheter.
            </seg>
            <seg xml:id="i-d207f1fc8169f904-0">
              Förslag till en modern bibliotekslag i tiden är med andra ord
              det som jag yrkar bifall till, och samtidigt yrkar jag avslag
              på samtliga reservationer.
            </seg>
          </u>
          <note xml:id="i-82842428c21a0527-0">
            I detta anförande instämde Peter Jutterström (M).
          </note>
          <note type="speaker" xml:id="i-0fcd7b2a2ded7e40-0">
            Anf. 5 TINA EHN (MP) replik:
          </note>
          <u who="tina_ehn_94fa72" xml:id="i-647c413e3176a937-1">
            <seg xml:id="i-5047c53e3f77679c-0">
              Herr talman! Jag får börja med att fylla i det som jag missade
              i mitt anförande. Jag ställer mig naturligtvis bakom alla Miljöpartiets
              reservationer men yrkar bifall till reservationerna 5 och 17.
              Jag tror inte att jag har missat yrkandena någon gång förut i
              talarstolen, men någon gång är den första, som med allt här i
              världen.
            </seg>
            <seg xml:id="i-9426aca171d96cc4-0">
              På Cecilias anförande hör jag att hon är väldigt nöjd med den
              nya bibliotekslagen och alla förslag däri. Jag har lyssnat noga.
              Men det kommer alarmerande uppgifter om att vi saknar bibliotekarier
              och att vi saknar skolbibliotek. Med tanke på den betydelse som
              vi med all säkerhet vet att allt detta har för unga människors
              möjlighet att ta del av information, bli lotsade vidare i informationssamhället,
              ta del av språkböcker och så vidare undrar jag om inte Cecilia
              Magnusson känner någon oro för att det i bibliotekslagen inte
              finns med någonting om själva bibliotekariernas roll, om bibliotekariernas
              betydelse. Är det inte viktigt att detta verkligen finns med i
              en lag?
            </seg>
          </u>
          <note type="speaker" xml:id="i-79afcde00a7c36d1-0">
            Anf. 6 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-24b19689f99b001a-1">
            <seg xml:id="i-66afb5fc4e9eeff2-0">
              Herr talman! Biblioteken är oerhört centrala i många människors
              liv. Det var de, och är fortfarande, i mitt eget liv. Mitt bibliotek,
              som ligger mitt över gatan hemma i Göteborg, håller på att byggas
              om och byggas ut till att bli en fantastisk skapelse, verkligen
              en fantasins fyrbåk som kommer att glädja göteborgarna. Biblioteken
              är väldigt viktiga.
            </seg>
            <seg xml:id="i-84618a0df9de9e45-0">
              Precis om Tina Ehn sade i sitt anförande är biblioteken inte
              bara en samling böcker, utan biblioteken är både böckerna och
              de människor som förmedlar fantasin, kunskapen och de fakta som
              finns där. Bibliotekspersonalen är i högsta grad en del i det
              bra biblioteket. Det finns med i alla de lagar som jag redogjorde
              för att det ska finnas minst ett bibliotek i varje kommun, och
              det är kommunernas ansvar att förse invånarna med möjlighet till
              bibliotek. Biblioteken är böckerna och de anställda där.
            </seg>
            <seg xml:id="i-499a43a15b8d8776-0">
              Nej, jag tycker inte att det finns något problem här, utan jag
              är fullständigt förtröstansfull med att varje kommun uppskattar
              sitt bibliotek och de anställda där. Jag håller med Tina Ehn om
              att det är allvarligt att många kommuner väljer bort att prioritera
              biblioteksverksamheten. Det kan vi inte reglera från riksdagshåll,
              utan vi får uppmuntra våra kommuner att jobba bättre och avsätta
              mer medel för denna verksamhet.
            </seg>
          </u>
          <note type="speaker" xml:id="i-472fc7f2d3c02c27-0">
            Anf. 7 TINA EHN (MP) replik:
          </note>
          <u who="tina_ehn_94fa72" xml:id="i-647c413e3176a937-2">
            <seg xml:id="i-6637445b5d75dccf-0">
              Herr talman! Jag konstaterar att jag inte får något riktigt svar,
              eller jag får ett svar där man säger att det inte går att reglera
              från riksdagshåll. Men det gör det faktiskt; det går att reglera
              i en lag att det ska finnas personal. Det är det vi debatterar
              här. Det är bekymmersamt att man inte tar det här på större allvar.
            </seg>
            <seg xml:id="i-f8aaaa00264c8b10-0">
              Vi ser att det är tufft i många kommuner. Man har svårt att klara
              det man ska göra. På vissa ställen får man skära ned på antalet
              bibliotekarier. Jag läste en artikel om Sollefteå där man plockar
              bort bibliotekarien på en gymnasieskola. Eleverna där är otroligt
              oroliga för hur de ska lotsas. De har jättemycket hjälp av biblioteket
              med att lotsas runt i informationstekniken och med att hitta.
              Allting finns, men det gäller att hitta. Det är många gånger en
              konst och någonting man behöver lära sig i dag. Där har bibliotekarierna
              en mycket viktig roll och kan vara ett otroligt stöd inom skolans
              värld.
            </seg>
            <seg xml:id="i-2c6f0a95aa1ee2ca-0">
              Eleverna säger att matsalen och biblioteket är de två ställen
              som utgör hjärtat i skolvärlden. Plockar man bort bibliotekarien
              från biblioteket kanske man ska plocka bort matsalspersonalen
              från matsalen så att alla får laga sin mat själva. Var går gränsen
              till den trygga möjlighet att utvecklas som vi ändå ska vara med
              och skapa i politiken? Jag tycker att det skulle ha funnits en
              tydligare skrivning och tydligare ambitioner i lagen när det gäller
              personalens betydelse, och det skulle lagstadgas.
            </seg>
          </u>
          <note type="speaker" xml:id="i-1434002e7adabfe7-0">
            Anf. 8 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-24b19689f99b001a-2">
            <seg xml:id="i-556f95f505a60945-0">
              Herr talman! Jag håller med Tina Ehn om att det är ett problem
              om bibliotek läggs ned, och jag vill inte se utvecklingen att
              fler bibliotek läggs ned eller att fler bibliotek försvinner.
              Det är ett allvarligt problem, som vi får försöka lösa tillsammans
              med kommunerna. Vi får uppmuntra dem och få dem att inse hur viktigt
              det är med bibliotek, om de ännu inte gör det. Jag är övertygad
              om att de allra flesta kommuner uppskattar sina bibliotek och
              de anställda inom biblioteken.
            </seg>
            <seg xml:id="i-9011f8a28f53b4a4-0">
              Precis som jag sade i min förra replik är biblioteken inte bara
              boksamlingen, utan biblioteken är människorna, låntagarna och
              de anställda. Men det kanske behövs andra kategorier än bibliotekarier.
              Vi har goda exempel från Helsingforsstrakten i Nacka kommun. När
              man anställde andra personalkategorier än bibliotekarier och kompletterade
              bibliotekarierna med andra kompetenser ökade besöken och bokutlånen
              stort.
            </seg>
            <seg xml:id="i-e0db4c8d3ed3c8fa-0">
              Självklart är människan i biblioteket oerhört viktig. Det är
              jag helt överens med Tina Ehn om. Men att vi skulle reglera det
              i den nya bibliotekslagen är, för att använda Gunilla Carlssons
              ord om igen, som att slå in öppna dörrar, för det räknas redan
              in.
            </seg>
          </u>
          <note type="speaker" xml:id="i-33c113ec484ba90a-0">
            Anf. 9 BENGT BERG (V) replik:
          </note>
          <u who="bengt_berg_48756a" xml:id="i-7417cfbaee04afa3-1">
            <seg xml:id="i-9a8abfed5b6505f1-0">
              Herr talman! Det var lite smått och gott det där, Cecilia Magnusson.
              Jag kan väl hålla med om att det är bättre än om det vore dåligt.
              Jag tycker att du har en väldigt idealistisk syn på den verklighet
              som vi lever i och de villkor som biblioteken verkar under.
            </seg>
            <seg xml:id="i-5b1b88810a41036e-0">
              I slutet av ditt anförande kom du in på KB, Kungliga biblioteket,
              som ju är en sorts paraply över hela landets biblioteksväsen.
              Nu har Kungliga biblioteket inte fått de 13 miljoner man har äskat,
              och det är beklagligt att en så rik nation som Sverige inte har
              råd att upprätthålla ett så bra centralt system som möjligt.
            </seg>
            <seg xml:id="i-1eb61db3477b2bf1-0">
              Det sägs då att Kungliga biblioteket ska uppfylla nya strategiska
              mål. Då skulle jag vilja höra din syn på det: Vilka är de målen?
              Hur ska man kunna utföra samma viktiga idoga arbete med 20 färre
              i en personalstyrka som inte är alltför stor?
            </seg>
            <seg xml:id="i-a30805c613fb74ad-0">
              Jag kan skicka med några mer lokala frågor, eller ett mindre
              bibliotekssammanhang, nämligen skolbiblioteken som vi alla värnar
              om. Vi borde gemensamt kunna uttrycka en stor oro när det år efter
              år kommer rapporter om att biblioteken fortfarande är undermåliga.
              Det står kanske några kartonger i en källare eller det är obemannat.
            </seg>
            <seg xml:id="i-7e218822ff01c19e-0">
              Du sade att det finns en stor olikhet mellan kommunerna, men
              det är en dålig tröst för dem som är mest olika. Jag skulle vilja
              veta lite mer om på vilket sätt denna olikhet spelar någon roll
              i debatten om bibliotekslagen.
            </seg>
          </u>
          <note type="speaker" xml:id="i-58989202ff0a60ad-0">
            Anf. 10 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-24b19689f99b001a-3">
            <seg xml:id="i-3e849c17e486d836-0">
              Herr talman! KB:s samordnande roll är väldigt viktig. KB är inte
              bara ett paraply utan även en inspiratör, spridare av goda erfarenheter
              som man kan ta del av och konsult till små kommuner som inte har
              kompetensen på egen hand. KB kommer att göra en jättestor skillnad
              i arbetet med att utveckla biblioteken i landets alla kommuner
              – 289 tror jag att det är. Jag är övertygad om att KB kommer att
              göra ett fantastiskt bra arbete.
            </seg>
            <seg xml:id="i-a8cad96bbc47704a-0">
              I KB:s uppgift ligger också att leta och se om det behövs ett
              strategidokument eller flera strategidokument. Då ska de ha möjlighet
              att ta fram dessa dokument. Det har inte bara jag och allianspartierna
              i kulturutskottet konstaterat, utan även utbildningsutskottet
              har konstaterat att detta ligger i KB:s roll. Det står i betänkandetexten
              i det ärende vi debatterar i dag. KB kommer att vara en jätteviktig
              spelare i detta arbete framöver.
            </seg>
            <seg xml:id="i-04ee482e99c0d9b4-0">
              När det gäller skolbiblioteken har den nybildade Skolinspektionen
              i uppdrag att titta på hur skolorna ger rektorn ansvar att förse
              eleverna med nödvändiga kunskaper, och där ligger bland annat
              skolbibliotek. Jag är övertygad om att vi kommer att ordna detta
              på bästa sätt.
            </seg>
          </u>
          <note type="speaker" xml:id="i-1f9036ca69a12702-0">
            Anf. 11 BENGT BERG (V) replik:
          </note>
          <u who="bengt_berg_48756a" xml:id="i-7417cfbaee04afa3-2">
            <seg xml:id="i-8eb3d7fab277cb9e-0">
              Herr talman! Det är återigen ett väldigt idealistiskt tänkande
              att det här nog kommer att bli bra. Ibland tror jag att Cecilia
              Magnusson har en värmländsk gen i sig. I Värmland har vi ett uttryck
              som heter: Det ordner sig, och gör det inte det så kvetter det.
              Jag tycker att det är tillämpligt, men inte i kulturpolitiken,
              för där kvetter det inte om det finns bra skolbibliotek och bemannade
              bibliotek.
            </seg>
            <seg xml:id="i-0b66fc84b6320360-0">
              Efter analysen av KB:s framtida verksamhet och betydelse får
              jag uppfattningen att Cecilia Magnusson nästan nöjer sig med att
              KB blir någon sorts konsultfirma som ska inspirera och ge lite
              kickar utåt i vårt avlånga land. Men KB:s uppdrag är så mycket
              större: att insamla och att förvalta berättelserna, som det heter,
              till kommande generationer och allt detta.
            </seg>
            <seg xml:id="i-30d1c5e1cdfb1d06-0">
              Då har jag svårt att få ihop det med att de blir 20 färre i personalstaben
              och, som Cecilia Magnusson säger, att man ska leta fram ett dokument.
              Vad tror Cecilia Magnusson att det skulle stå i det dokumentet
              i så fall som skulle lösa detta uppdrag?
            </seg>
          </u>
          <note type="speaker" xml:id="i-2331b0e600fffb90-0">
            Anf. 12 CECILIA MAGNUSSON (M) replik:
          </note>
          <u who="cecilia_magnusson_c37096" next="cont" xml:id="i-479fddeaed1915fd-0">
            <seg xml:id="i-f06aeeae170aec3a-0">
              Herr talman! Tack, Bengt Berg, för att du jämför mig med värmlänningar
              och tycker att jag har ett värmländskt drag! Jag uppskattar det
              mycket. Vi smålänningar är inte så vana vid komplimanger – vi
              är vana vid fattigare tilltal.
            </seg>
            <seg xml:id="i-ce63a04b9a3b4281-0">
              Jag tror på människan, Bengt Berg, och människans förmåga. Ja,
              det är min utgångspunkt. Och självklart vet vi, inte bara tror,
              att inom biblioteksområdet och kulturområdet finns det många människor
              som har en stark drivkraft att göra detta så bra som möjligt.
              Vår uppgift som politiker är att sätta upp mål och ange visioner,
              inte detaljstyra. Vi sätter ramarna, och sedan fyller människorna
              dem. Det kommer den nya bibliotekslagen också att stimulera till.
            </seg>
            <seg xml:id="i-765f40f4179d2d61-0">
              Precis som Bengt Berg sade har KB fler uppdrag än detta som de
              nu har påbörjat. Jag är övertygad om att de kommer att sköta det
              med bravur.
            </seg>
            <seg xml:id="i-8c7295cc66c34607-0">
              Och vi inom Alliansen och oppositionen kommer att följa detta
              arbete för att se att de uppfyller det, men jag är övertygad om
              att de med den kompetens som finns inom KB kommer att klara det
              galant.
            </seg>
          </u>
          <note xml:id="i-c0d5ccc220e38866-0">
            Anf. 13 GUNILLA CARLSSON i Hisings Backa (S) replik:
          </note>
          <u who="cecilia_magnusson_c37096" prev="cont" xml:id="i-afcc2647c8bae8a2-0">
            <seg xml:id="i-a808f77769a415eb-0">
              Herr talman! Det är härligt att Cecilia Magnusson här i kammaren
              lyfter upp Göteborg – det S-V-MP-styrda Göteborg – som ett bra
              exempel angående biblioteken och det stadsbibliotek som vi har
              i Göteborg. Att man satsar på kulturen i Göteborg gör mig jättestolt
              och glad som göteborgare och som socialdemokrat.
            </seg>
            <seg xml:id="i-821a711f127774ef-0">
              Jag tänkte på frågan om en nationell biblioteksstrategi. Jag
              tycker inte att det är riktigt tydligt att det förslag som vi
              från oppositionen lägger fram om att vi vill ha en nationell biblioteksstrategi
              redan är tillgodosett.
            </seg>
            <seg xml:id="i-daac8925c38d2aee-0">
              Om vi tittar i betänkandetexten och i propositionen ser vi att
              det står att Kungliga biblioteket är den myndighet som ska få
              ansvaret för att ha en nationell överblick och ska främja verksamhet
              inom det allmänna biblioteksväsendet. Men det framgår inte alls
              att man ska ha en biblioteksstrategi och en nationell biblioteksplan,
              utan det står att Kungliga biblioteket självt ska få bedöma om
              de vill göra det här.
            </seg>
            <seg xml:id="i-3a87f4d50268c1db-0">
              Jag tycker att det är att släppa ansvaret från politikens sida.
              För mig är det viktigt att vi vågar ta beslut och att vi vågar
              peka med hela handen utifrån att vi ser att situationen ser ut
              som den gör.
            </seg>
            <seg xml:id="i-a2e674e1acec3b62-0">
              Då skulle jag vilja ställa frågan till Cecilia: Är det verkligen
              så att du tycker att det förslag vi lägger fram i vår reservation
              överensstämmer med det förslag som ligger i propositionen?
            </seg>
          </u>
          <note type="speaker" xml:id="i-052f3070503a90cd-0">
            Anf. 14 CECILIA MAGNUSSON (M) replik:
          </note>
          <u who="cecilia_magnusson_c37096" next="cont" xml:id="i-479fddeaed1915fd-1">
            <seg xml:id="i-89b9835c0b659921-0">
              Herr talman! Jag ska börja med att läsa ur vårt betänkande på
              s. 25, och det är yttrandet från utbildningsutskottet:
            </seg>
            <seg xml:id="i-630df95f46497e6b-0">
              Av propositionen (s. 45) framgår att regeringen i fråga om en
              nationell biblioteksplan anser att det i det uppdrag som Kungl.
              Biblioteket redan har finns utrymme att överväga vilka mer strategiskt
              inriktade dokument som kan främja samverkan och utveckling inom
              området. Med andra ord kan myndigheten bedöma om det finns behov
              av nationella plandokument och i så fall utarbeta sådana.
            </seg>
            <seg xml:id="i-433807b131af20cf-0">
              Detta konstaterar utbildningsutskottet. Och jag menar att det
              är till fyllest. Finns det inom verksamheten behov av en biblioteksstrategi
              kommer det fram en biblioteksstrategi. Men jag kommer aldrig att
              acceptera att vi ska besluta om en biblioteksstrategi därför att
              Gunilla Carlsson behöver en biblioteksstrategi. Det är verksamhetens
              behov som ska styra, inte politikens. Det är min bestämda uppfattning.
            </seg>
          </u>
          <note xml:id="i-49a3e60df9db3e67-0">
            Anf. 15 GUNILLA CARLSSON i Hisings Backa (S) replik:
          </note>
          <u who="cecilia_magnusson_c37096" prev="cont" xml:id="i-afcc2647c8bae8a2-1">
            <seg xml:id="i-d7f1838a593e0b45-0">
              Herr talman! Jag tycker att man ska vara tydlig och säga att
              detta är två helt olika förslag.
            </seg>
            <seg xml:id="i-b40b341ff8af9f2f-0">
              Cecilia Magnusson säger i talarstolen att vi slår in öppna dörrar.
              Vi är tydliga ifrån oppositionen. Vi tycker att det här behövs.
              Det behövs en nationell biblioteksstrategi. Det säger vi utifrån
              att vi ser hur situationen ser ut: färre filialer, färre bibliotek,
              vi har en läsutveckling som går åt helt fel håll och vi har många
              grupper som inte tar del av bibliotekens verksamhet.
            </seg>
            <seg xml:id="i-895b0504eb93c490-0">
              Vi ser vårt uppdrag att tydligt peka på att vi vill ha en nationell
              biblioteksstrategi. Vi är inte ensamma om det. Det finns andra,
              varav Biblioteksföreningen är en, som lyfter fram vikten av detta.
            </seg>
            <seg xml:id="i-2c4bfd8dfaf164f6-0">
              Man måste vara tydlig med att Kungliga biblioteket ska få detta
              uppdrag. Det ni säger i propositionen och betänkandet är att om
              Kungliga biblioteket anser att man ska ha en strategi – eller
              om det efterfrågas av biblioteken – kan de göra en sådan. Jag
              tycker att jag och vi som politiker måste ta vårt ansvar och säga
              att vi tycker att den utveckling vi ser går åt helt fel håll.
            </seg>
            <seg xml:id="i-8be854a4a829beb0-0">
              Vi vill ha en nationell biblioteksstrategi därför att vi tror
              att det är ett sätt att se till att främja biblioteksutvecklingen
              och till syvende och sist se till att vi får en läsutveckling
              som vänder åt ett mer positivt håll både för individerna och för
              samhället och utvecklingen i stort.
            </seg>
            <seg xml:id="i-a1be4f158e130c97-0">
              Vi behöver se till att fler människor tar del av bibliotekens
              verksamhet och att läsandet ökar. Det ser jag som jätteviktig
              uppgift, i stället för att bara säga: Det får de göra som de vill
              med. Det tycker jag är en svaghet i propositionen.
            </seg>
          </u>
          <note type="speaker" xml:id="i-efa1ef44d831ebc7-0">
            Anf. 16 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-24b19689f99b001a-4">
            <seg xml:id="i-6c6f0ddfcbbb7753-0">
              Herr talman! Läsfrämjande är oerhört viktigt. Regeringen satsar
              fantastiska summor på att främja läsandet och ta in nya aktörer
              som hjälper till med detta. Många vägar har öppnats, och många
              fler vägar kommer att öppnas.
            </seg>
            <seg xml:id="i-eafa57d70f70efcb-0">
              Vi kommer dock inte att göra detta med ett ovanperspektiv. Gunilla
              Carlsson var mycket klargörande alldeles nyss: Det är politikens
              behov som ska gälla, inte underifrånperspektivet. Om bibliotekspersonal,
              Kungliga biblioteket och andra aktörer och kommuner tycker att
              det behövs en strategi eller flera strategier och olika dokument
              kommer detta att komma fram. Det är det vi säger.
            </seg>
            <seg xml:id="i-8afb1d037c4fffaf-0">
              Vi tänker inte ställa upp på en biblioteksstrategi för att Gunilla
              Carlsson och Socialdemokraterna ska ha det. Om det ska finnas
              en strategi när det gäller biblioteken ska den komma från dem
              som behöver den, inte från politiken.
            </seg>
          </u>
          <note type="speaker" xml:id="i-0605ff94c973ddc0-0">
            Anf. 17 ULF NILSSON (FP):
          </note>
          <u who="ulf_nilsson_b2871f" xml:id="i-d3aa967bb8fd84ca-0">
            <seg xml:id="i-2721ce64dd9dccfe-0">
              Herr talman! Förmågan att läsa är nyckeln till delaktighet i
              vårt samhälle. När vi till exempel ser elever som har det svårt
              efter några år i skolan är det ofta för att de, när de var en
              liten flicka eller pojke, inte lyckades knäcka läskoden utan kom
              hopplöst efter i skolan. I värsta fall var det heller inte någon
              vuxen som upptäckte det i tid. En vuxen person som inte kan ta
              till sig vanlig information genom medier är utan delaktighet och
              i ett hopplöst underläge.
            </seg>
            <seg xml:id="i-60ee38d1836fae1a-0">
              Läsande av både faktaböcker och skönlitteratur har alltid bidragit
              till att en människa tänker nya tankar, reflekterar och drar slutsatser.
              Den konstnärliga upplevelsen av till exempel skönlitteratur skapar
              också ny insikt – en kunskap som inte går att få via faktaböcker.
            </seg>
            <seg xml:id="i-9b61ce467ee39ff9-0">
              Det är just för att det är en sådan kraft i litteratur och konst
              som makthavare ofta har velat kontrollera vad människor läser.
              Om den gamle kinesiske kejsaren Shi Huangdi skrev Evert Taube
              att han byggde kinesiska muren och brände alla böcker i Kina för
              att själv bli början. På 1900-talet ordnade nazisterna och Goebbels
              bokbål i Tyskland, och samtidigt tog Stalin ett järngrepp om litteratur
              och konst i Sovjet.
            </seg>
            <seg xml:id="i-34659f72774b2d1d-0">
              Men man kan begränsa friheten på många sätt. Jag brukar ibland
              citera författaren Ray Bradbury som bland annat sade: Man behöver
              inte bränna böcker för att göra slut på en kultur. Det räcker
              med att få människor att sluta läsa. Tyvärr är det detta som delvis
              har hänt under lång tid i Sverige – att många unga läser sämre
              och mindre. Det är en lång utveckling med en negativ lästrend
              som har hållit på i 25–30 år i Sverige.
            </seg>
            <seg xml:id="i-ad7c700d44891d63-0">
              Det är för att vända 25 års negativ utveckling som Alliansen
              nu genomför ett antal åtgärder både inom skolan och inom kulturen.
              Tydliga kunskapsmål, uppföljningar med nationella prov och att
              speciallärarna kommer tillbaka är viktiga förändringar som Alliansen
              genomfört i skolan. Den nya skollagen säger också, som vi har
              hört, att alla skolor ska ha skolbibliotek. Det är en nyhet som
              har kommit sedan Alliansen tillträdde som regering, och det är
              något som vi i Folkpartiet har kämpat för länge.
            </seg>
            <seg xml:id="i-1442a12a604e15c7-0">
              I kulturpolitiken har vi nu två viktiga propositioner om läsning
              att ta ställning till i höst. Den första är dagens proposition
              om bibliotek och bibliotekslag, och den andra – som debatteras
              senare i höst – är propositionen om litteratur och läsning, Läsa
              för livet .
            </seg>
            <seg xml:id="i-fae5bed8a0ec0b48-0">
              För säkerhets skull – när vi nu pratar om böcker – ska jag säga
              att jag självklart inte bara menar pappersböcker när jag talar
              om läsning. Det viktiga med att utveckla sin läsförmåga är att
              man kan läsa olika typer av texter och till exempel förstå abstrakta
              resonemang och tillgodogöra sig information.
            </seg>
            <seg xml:id="i-2161e6759d04f71b-0">
              Det gäller naturligtvis oavsett om man läser på nätet, i e-böcker
              eller via andra medier. Det finns inte någon nödvändig motsättning
              mellan läsning och nya medier eller exempelvis nätsurfning – tvärtom.
              Ju mer utvecklad läsare man är desto lättare kan man vara källkritisk,
              värdera information och hitta det intressanta i olika sammanhang.
            </seg>
            <seg xml:id="i-426a26100b300d30-0">
              En nyhet i dagens lagförslag är just att allmänheten avgiftsfritt
              ska få låna och få tillgång till litteratur oavsett publiceringsform,
              till exempel fysisk form eller digital som e-böcker. Så gör redan
              många kommuner, men nu blir det fastslaget att samma regler ska
              gälla för e-böcker som pappersböcker. Det är viktigt.
            </seg>
            <seg xml:id="i-6c91443f214071f9-0">
              Mer ingående förslag om att utveckla bra sätt att förmedla e-böcker
              och lösa frågorna om författarnas ersättning behöver vi diskutera
              framöver. En del av det tas upp i propositionen Läsa för livet
              . Den viktiga frågan återkommer vi till.
            </seg>
            <seg xml:id="i-815da41e6d67770e-0">
              Propositionen om bibliotek innebär också att grundläggande kvalitetskrav
              införs när det gäller bibliotekens utbud av olika slag: medier,
              informationssökning och andra tjänster. Omvärldens förändringar
              ska speglas i bibliotekens uppdrag att sprida kunskap om hur ny
              informationsteknik kan användas och hur man kan hjälpa människor
              att lära sig att använda den.
            </seg>
            <seg xml:id="i-cd3411b915fb3ef2-0">
              I propositionen uttrycks att begreppet kvalitet ska innebära
              att biblioteken ska göra aktiva val baserade på kvalitetskriterier
              när de planerar tjänster eller gallrar i bestånden. I begreppet
              allsidighet ligger också ett krav på neutralitet och att utbudet
              av medier och tjänster inte får styras av ideologiska eller religiösa
              påtryckningar.
            </seg>
            <seg xml:id="i-60d2915ca2efe2de-0">
              Det är också en mycket viktig nyhet att regeringen nu föreslår
              att biblioteken ska ägna särskild uppmärksamhet åt barn och ungdomar
              för att främja språkutveckling, stimulera till läsning och så
              vidare genom att erbjuda litteratur utifrån deras behov. Det konstateras
              också att biblioteken kan spela en särskilt viktig roll för barn
              och ungdomar från läsovana familjer.
            </seg>
            <seg xml:id="i-b42567e099329f8c-0">
              Vi har haft en bibliotekslag, som för övrigt var den första i
              historien. Ibland låter det som om vi alltid har haft en bibliotekslag,
              men den första kom 1996, och det här är alltså den andra.
            </seg>
            <seg xml:id="i-881341f182d0d774-0">
              För att förtydliga definierar regeringen vilka bibliotek som
              ingår i det allmänna biblioteksväsendet. Det är det vi kallar
              folkbiblioteken, stadsbiblioteken, skolbiblioteken, högskolebiblioteken,
              de regionala biblioteken, bokbussarna, lånecentralerna och de
              övriga offentligt finansierade biblioteken.
            </seg>
            <seg xml:id="i-1490108240d0ede3-0">
              Med tanke på diskussionen om biblioteksstrategi vill jag påpeka
              att den här lagen tar ett väldigt kliv framåt för att ta ett helhetsgrepp
              över biblioteksverksamheten.
            </seg>
            <seg xml:id="i-95bdd5164fe0c941-0">
              En viktig fråga är naturligtvis också hur biblioteken är tillgängliga
              för alla, oavsett om man kan ta sig dit fysiskt eller om man besöker
              dem via nätet. Därför är det viktigt att propositionen pekar ut
              tre prioriterade grupper. Det är personer med funktionsnedsättning,
              personer med annat modersmål än svenska och våra nationella minoriteter.
            </seg>
            <seg xml:id="i-3dab756c588f4773-0">
              Biblioteken ska vara öppna och tillgängliga på ett likvärdigt
              sätt för alla. Tidigare gällde de uppdrag som jag räknade upp
              – det är en viktig skillnad – bara de kommunala folkbiblioteken,
              men nu gäller prioriteringarna alla bibliotek som ingår i det
              allmänna biblioteksväsendet.
            </seg>
            <seg xml:id="i-712eaebeae9c98db-0">
              Herr talman! Biblioteken gör ett fantastiskt arbete runt om i
              Sverige redan i dag. Jag har varit på besök och sett många aktiva
              bibliotek som ordnar författaraftnar för vuxna, bokträffar, filmkvällar
              och sagostunder för barn och mycket mer. Många bibliotek har också
              redan nu utvecklat samarbete med skolor och föreningar.
            </seg>
            <seg xml:id="i-8a5fba4d246b8dbf-0">
              Det vi i Folkpartiet särskilt uppskattar i den nya bibliotekslagen
              är att lagen skärper kravet inte bara på biblioteken utan också
              på att huvudmännen, det vill säga kommunerna och staten, tar sitt
              ansvar för att ge biblioteken möjlighet att leva upp till den
              nya lagen. Det finns en stor kompetens och expertis på biblioteken,
              och det är bra att det slås fast att de nu ska arbeta aktivt med
              att öppna dörren till läsning för fler människor. Det är bra att
              böckernas värld blir tillgänglig för allt fler.
            </seg>
            <seg xml:id="i-5421ae8eae19dc18-0">
              Herr talman! Avslutningsvis: Jag hoppas och är övertygad om att
              vi kan få se ett riktigt läslyft för Sverige, för det behöver
              Sverige. De satsningar som regeringen gör på läsning i skolan,
              den nya bibliotekslagen och den kommande litteraturpropositionen
              är bra byggstenar för ett riktigt läslyft, tycker jag.
            </seg>
          </u>
          <note xml:id="i-2d26c20a3edb2b13-0">
            Jag yrkar bifall till utskottets förslag och avslag på motionerna.
          </note>
          <note type="speaker" xml:id="i-ca5b999ac9290fd1-0">
            Anf. 18 PER LODENIUS (C):
          </note>
          <u who="per_lodenius_87c57d" xml:id="i-954ef356cbbfc771-0">
            <seg xml:id="i-87e140b3f902fec4-0">
              Herr talman! Genom litteraturen speglas vårt samhälle, samtidigt
              som det också bevaras för framtida historiebeskrivning. Det skrivna
              ordet kan roa och oroa, skapa frågor och ge svar. Litteraturen
              är en viktig samhällsberättare och samtidigt en samhällsbärare.
            </seg>
            <seg xml:id="i-59f761f1e6b38451-0">
              För Centerpartiet är det därför väsentligt att alla har möjlighet
              att få tillgång till litteratur. Biblioteket med sin fria utlåning
              av böcker är en mycket viktig del i vårt demokratiska samhälle.
            </seg>
            <seg xml:id="i-d3cfcc40de733019-0">
              År 1997 fick vi en bibliotekslag som garanterade den avgiftsfria
              utlåningen av böcker. Men sedan 1997 är det mycket som har hänt,
              inte minst med den snabba tekniska utvecklingen i vårt informationssamhälle.
            </seg>
            <seg xml:id="i-d28d0a90e71202ea-0">
              I dag ska vi ta beslut om en ny bibliotekslag, drygt 16 år efter
              att den nuvarande antogs.
            </seg>
            <seg xml:id="i-2855221b64e8f5a6-0">
              Mycket är sig likt i den nya lagen. Att låna litteratur på bibliotek
              ska till exempel också fortsättningsvis vara avgiftsfritt. Tillägget
              är att boklånet ska vara avgiftsfritt oberoende av om boken tillhandahålls
              i fysisk form eller i digital form genom exempelvis en så kallad
              e-bok, alltså oavsett publiceringsform.
            </seg>
            <seg xml:id="i-929d54745af519d8-0">
              Tillgänglighet till e-böcker på biblioteken är en angelägen fråga.
              Här har biblioteken i vårt land kommit olika långt i att erbjuda
              ett smidigt system för utlåning av e-böcker som ett komplement
              till det klassiska biblioteket. Det finns anledning att återkomma
              längre fram till den frågan.
            </seg>
            <seg xml:id="i-b126729239f4065b-0">
              Herr talman! I den nya bibliotekslagen lyfts det också fram att
              folkbiblioteken ska verka för att öka kunskapen om hur informationsteknik
              kan användas för kunskapsinhämtning, lärande och delaktighet i
              samhällslivet. Med ökad kunskap inom området kan också biblioteket
              fungera än mer som ett kompetenscentrum för mediekonsumtion. Här
              finns många möjligheter att utveckla nya tjänster.
            </seg>
            <seg xml:id="i-3f0a06be3c9e7efa-0">
              Biblioteket är inte bara en bokdepå, en utlåningscentral av litteratur.
              Nej, biblioteket kan vara ett kommunalt informationscenter eller
              en lokal för många olika kulturella yttringar, allra helst kanske
              både och. Det kan finnas samarbete med föreningar och folkbildningen,
              med studiecirklar och kulturevenemang. På många orter är biblioteket
              redan i dag det självklara kulturcentret i vid bemärkelse.
            </seg>
            <seg xml:id="i-0c1259eb710d9688-0">
              Biblioteken är här i första hand en kommunal samhällsresurs och
              måste också få fortsätta att vara det. Det är inom kommunen, på
              orten där biblioteket finns, som man ska utveckla sitt bibliotek,
              sitt kulturcentrum.
            </seg>
            <seg xml:id="i-8658faccc5300fb2-0">
              Sätten och metoderna för detta skiftar över landet och ska så
              göra. Det är i kommunen man vet bäst vad som fungerar och vad
              som efterfrågas och behövs.
            </seg>
            <seg xml:id="i-11c5c8155d587cf5-0">
              Ett exempel är Nacka kommun, där man satsar på kultur och då
              inte minst på sina sex bibliotek. Man har 1,5 miljoner besök på
              biblioteken och nära 600 000 utlån. Till nästa år kommer man också
              att ge ett extra medieanslag till biblioteken.
            </seg>
            <seg xml:id="i-ae8ed3048a1adaa7-0">
              En intressant aspekt med biblioteken i Nacka är att tre bibliotek
              drivs enskilt av Dieselverkstaden och tre av kommunen. Här kan
              det vara viktigt att poängtera att de privata biblioteken och
              de kommunala får samma ersättning från kommunen. Det är utifrån
              antal utlån och öppettider bland annat.
            </seg>
            <seg xml:id="i-1bbcd1f3fb5970f4-0">
              Självklart har man att följa bibliotekslagen, oberoende av om
              biblioteket drivs av en entreprenör eller av kommunen själv. Det
              förtydligas också i den nya bibliotekslagen, vilket jag tycker
              är mycket bra.
            </seg>
            <seg xml:id="i-aaac40bddd2aab44-0">
              Vad jag menar är att vi måste vara öppna för nya och moderna
              sätt att göra biblioteket tillgängligt. Det kan handla om att
              flytta ut en del av tjänsterna utanför bibliotekets fysiska väggar
              eller att samverka med omgivningen på nya sätt.
            </seg>
            <seg xml:id="i-7921c539690f1172-0">
              Jag tänker exempelvis på Åre, där biblioteket ligger centralt
              i byn, till och med precis vid tågstationen, i kombination med
              turistbyrån. Det ger möjlighet till samverkansvinster, samtidigt
              som biblioteket ligger lättillgängligt, till glädje för både de
              fastboende och den stora mängd turister som besöker Åre.
            </seg>
            <seg xml:id="i-d8e04862d1011392-0">
              Många exempel finns i vårt land där man ser på biblioteket och
              använder det som en resurs, som en kulturbärare och samhällsutvecklare
              och där samarbete kan ske med både företag och föreningar.
            </seg>
            <seg xml:id="i-9e142ecd9f16649e-0">
              Herr talman! Jag är övertygad om att de flesta av dessa goda
              exempel inte hade kommit fram om biblioteket hade setts som en
              statlig angelägenhet. För att biblioteket ska vara den samhällsresurs
              den kan vara och vara en del i en långsiktig och hållbar utveckling
              av det samhälle det verkar i måste biblioteket också i fortsättningen
              få vara en kommunal angelägenhet. Principen om det kommunala självstyret
              är viktig att bevara.
            </seg>
            <seg xml:id="i-8b635aef2c94e9e1-0">
              Den nya bibliotekslagen är ändå viktig för att fastställa vissa
              principer och uppgifter som ett bibliotek måste ha och vad ett
              bibliotek måste vara för samhället.
            </seg>
            <seg xml:id="i-06b9f2d17bb3fc34-0">
              En viktig aspekt är tillgänglighet. Det handlar om en tillgänglighet
              till lokaler och lånemöjligheter, liksom till aktiviteter och
              annan verksamhet som biblioteket erbjuder.
            </seg>
            <seg xml:id="i-7c05c927c4b27242-0">
              Men det handlar också om att tillgängliggöra, ta fram, marknadsföra
              och visa information och litteratur på olika språk, liksom texter
              på lättläst svenska, ljudböcker och olika tekniska hjälpmedel,
              för att kunna ta del av information oberoende av till exempel
              funktionsnedsättning och språklig bakgrund. För mig är det mycket
              viktiga uppgifter för biblioteken.
            </seg>
            <seg xml:id="i-d97c33821973fea7-0">
              Herr talman! För Centerpartiet är det väsentligt att alla har
              möjlighet att få tillgång till litteratur. Biblioteket, med sin
              fria utlåning av böcker och sin roll som informations- och kulturspridare,
              är en mycket viktig del i vårt demokratiska samhälle.
            </seg>
            <seg xml:id="i-ed241ddc09872a60-0">
              Med det vill jag yrka bifall till utskottets förslag och avslag
              på motionerna.
            </seg>
          </u>
          <note type="speaker" xml:id="i-a3fe8dc0804726ec-0">
            Anf. 19 LARS-AXEL NORDELL (KD):
          </note>
          <u who="lars-axel_nordell_07449f" xml:id="i-5d7da70ce044c3e4-0">
            <seg xml:id="i-e8b3b6ae89175817-0">
              Herr talman! Jag är invald genom Örebro läns valkrets. En av
              de tolv kommuner som vi har är Hällefors kommun. Där har man gjort
              något som Bengt Berg, Vänsterpartiet, uppenbarligen inte gillar.
              Man har hittat en möjlighet att driva biblioteket vidare.
            </seg>
            <seg xml:id="i-806e3e6ecca8ffdf-0">
              Under 21 års tid har man haft en bokhandlare som också har tagit
              om biblioteket och bedrivit den verksamheten.
            </seg>
            <seg xml:id="i-4fbef6427e1c54b9-0">
              Uppenbarligen har den politiska ledningen i Hällefors uppskattat
              detta eftersom det har hållit på i 21 år. Man kan säga att varken
              Vänsterpartiet eller Socialdemokraterna har brist på röster i
              denna kommun.
            </seg>
            <seg xml:id="i-ba60d9e58d46b43e-0">
              Herr talman! I den tidigare statsministern Göran Perssons memoarer
              Min väg, mina val finns en intressant passus där Persson berättar
              om läsningen i familjehemmet i Vingåker. Det som fanns i familjebiblioteket
              utöver Bibeln var första delen av ett uppslagsverk. Ni kanske
              har läst om detta, men jag tycker att det är intressant att ta
              upp det. På så sätt kom det sig att den unge Göran Persson lärde
              sig allt som började på bokstaven A. Det handlade om Afrika, apelsin,
              astma och så vidare. Men där bokstaven B tog vid tröt kunskapen.
            </seg>
            <seg xml:id="i-871c00c126f68e91-0">
              Historien är charmig och manar till eftertanke. Det är en berättelse
              om en annan tid. I vår samtid är nästan all information endast
              en knapptryckning bort.
            </seg>
            <seg xml:id="i-4c0164062654e6bd-0">
              Jag kommer ihåg när ett av våra barn sökte information på nätet
              för ett skolarbete och slet sitt hår och sade: Jag hittar inte
              det här, pappa. Jag går bet.
            </seg>
            <seg xml:id="i-22f7394c0ec069fb-0">
              Då sade jag att hon faktiskt hade Kunskapens bok bakom ryggen.
              Hon tyckte att det var smart att man kunde göra det också.
            </seg>
            <seg xml:id="i-c3796e57e0bc027b-0">
              Men många ser i dag bara möjligheten att söka via nätet och tänker
              inte ens på att det finns en bok. Pappersbokens ensamrätt på information
              har därmed försvunnit. Den snabba och lättillgängliga informationen
              främjar demokrati och öppenhet. Den är också socialt utjämnande.
            </seg>
            <seg xml:id="i-4f912b9ae07ddf71-0">
              Jag har på nära håll sett hur viktigt det är för våra ungdomar
              att tidigt få stimulans till läsning för att utveckla sitt språk.
              Vår äldsta dotter har i dag ett levande och uttrycksfullt språk
              som hon har god nytta av i sin profession. Jag är övertygad om
              att det var just för att hon som barn älskade att läsa böcker,
              och hon plöjde skönlitteratur i stor skala. Det var det som gav
              henne detta språk. Numera fortsätter hon att läsa böcker i stor
              skala, men då är det e-boken som gäller.
            </seg>
            <seg xml:id="i-a7b9bb9a4216d82d-0">
              Jag vill understryka att jag tycker att det är mycket oroande
              att det uppväxande släktet, och framför allt en så stor andel
              unga pojkar, i dag inte lär sig att läsa ordentligt. Ett bristfälligt
              ordförråd och svårigheter att uttrycka sig är ett jämställdhetsproblem
              som riskerar att leda till utanförskap. De pojkar som tidigt halkar
              efter får inte den start i livet som de är värda och som de har
              rätt till.
            </seg>
            <seg xml:id="i-50d406120786b052-0">
              Jag menar att alla i vårt land, oavsett bakgrund och förutsättningar,
              ska ges möjligheter till god läsfärdighet. Läsningen är grunden
              för att kunna tillgodogöra sig kunskap. Trenden med vikande resultat
              när det gäller läsfärdighet, särskilt bland unga pojkar, måste
              därför brytas.
            </seg>
            <seg xml:id="i-0adb1f44c95e8643-0">
              Herr talman! Den nya informationssituationen är förpliktande.
              Vi får inte falla för frestelsen att luta oss tillbaka. Att tillgängliggöra
              information och böcker är även en samtida utmaning. Det var först
              i och med att riksdagen klubbade igenom alliansregeringens förslag
              till en ny skollag 2010 som det kom ett lagkrav på att varje elev
              ska ha tillgång till ett skolbibliotek.
            </seg>
            <seg xml:id="i-494f1b7d28fa7d2c-0">
              Skolinspektionen har slagit larm om att lagen inte efterföljs
              överallt. Det är ett problem. Jag vet att våra utbildningspolitiker
              arbetar aktivt med detta, även om vi får ha viss respekt för att
              det kan ta tid att anpassa verksamheten efter den nya lagstiftningen.
            </seg>
            <seg xml:id="i-7cd7c903fc35560c-0">
              Kristdemokraterna har valt att fokusera på barn och unga under
              denna mandatperiod. Att skolbiblioteksfrågan tar så pass stor
              plats i propositionen känns för oss både betydelsefullt och naturligt.
              Regeringen hänvisar också genomgående till den nya skollagen,
              vilken det också hänvisas till i själva förslaget till lagtext.
            </seg>
            <seg xml:id="i-aa9d75d9d7c9f3ad-0">
              Tillgänglighetsfrågorna har också en annan aspekt i vår tid.
              Den tekniska utvecklingen har förändrat vårt samhälle på många
              olika plan, så också läsningens villkor. Att it-nationen Sverige
              ska ligga i framkant när det gäller e-böcker känns på många sätt
              naturligt. I en tid av lättillgänglig underhållning i smarta telefoner,
              läsplattor och datorer är kanske inte alltid pappersboken något
              som dagens unga finner lockande. Att ta till sig e-boken som format
              kan vara lättare än den reguljära boken. Att locka till läsning
              och få dagens unga att uppskatta och förstå behovet av läsning
              är ett stort samtidsuppdrag. En offensiv på e-boksfronten kan
              i detta sammanhang spela en avgörande roll. Men e-bokens roll
              är naturligtvis mycket större än så. Att det i propositionen föreslås
              att e-boken ges samma status som vanliga böcker – pappersböcker
              – och därmed erbjuds för gratis utlåning gör lagstiftningen rustad
              för den utveckling som ligger framför oss.
            </seg>
            <seg xml:id="i-60454691321b400e-0">
              Herr talman! Vi kan notera att oppositionen i denna fråga, som
              i så många andra, ställer krav på största möjliga detaljreglering.
              Vi kristdemokrater brukar tala om subsidiaritet. Det är ett ord
              som är lätt att snubbla på. Men det handlar om att makten ska
              ligga där den hör hemma.
            </seg>
            <seg xml:id="i-400bdb241f2013b1-0">
              När det gäller frågan om bibliotekspersonalens utbildning vet
              vi för det första att bibliotekarier inte är någon bristvara.
              För det andra kan man fråga sig om rimligheten i att vi sitter
              här i Helsingfors och detaljreglerar personalsammansättning och
              öppettider på biblioteket i Sveg, Finnerödja och Ystad, för att
              nämna tre platser.
            </seg>
            <seg xml:id="i-8db29553ea7ef50c-0">
              Det som regleras i lagen är vad biblioteken ska ägna sig åt och
              vilka mål som gäller. Biblioteken ska verka för det demokratiska
              samhällets utveckling genom att bidra till kunskapsförmedling
              och fri åsiktsbildning. Biblioteken ska också främja litteraturens
              ställning och intresset för bildning, upplysning, utbildning,
              forskning samt kulturell verksamhet i övrigt. Folkbiblioteken
              ska vidare vara anpassade till användarnas behov, och verksamheten
              ska vara av god kvalitet. Folkbiblioteken ska också främja barns
              och ungas läsning och informationskompetens. Att kunna nå dessa
              högt uppställda mål är knappast möjligt utan välutbildad personal.
            </seg>
            <seg xml:id="i-722092b4934dd9bd-0">
              Herr talman! Man kan fråga sig om representanterna för oppositionen
              inte tror på sina lokala politiker som faktiskt känner sin bygd
              bättre än andra och vet vilka behov som finns där. Inser man inte
              att dessa högt uppställda mål knappast kan nås om inte personalen
              är välutbildad? Misstror man sina egna kommunpolitiker så till
              den grad att man nu vill skriva in detta i lagen?
            </seg>
          </u>
          <note xml:id="i-bc7bafbdb6fc6ea6-0">
            Herr talman! Jag yrkar bifall till förslaget i betänkandet och
            avslag på motionerna.
          </note>
          <note xml:id="i-f9e3a5fb5dc7352b-0">
            I anförandet instämde Magnus Sjödahl (KD).
          </note>
          <note type="speaker" xml:id="i-769154b2d02a9136-0">
            Anf. 20 Kultur- och idrottsminister LENA ADELSOHN LILJEROTH (M):
          </note>
          <u who="unknown" xml:id="i-b17aab335e9514dc-0">
            <seg xml:id="i-e2166437de64b4ce-0">
              Herr talman! Åhörare på läktaren, det är kul att ni är här i
              dag! Jag tackar också alliansvännerna för god argumentation om
              den nya bibliotekslagen som vi debatterar.
            </seg>
            <seg xml:id="i-b9450e0ae18939cf-0">
              Vad sker när vi läser? Ögat följer svarta bokstavstecken på det
              vita papperet från vänster till höger, åter och åter. Och varelser,
              natur eller tankar, som en annan tänkt, nyss eller för tusen år
              sedan, stiger fram i vår inbillning. Det är ett underverk större
              än att ett sädeskorn ur faraonernas gravar förmåtts att gro. Och
              det sker var stund.
            </seg>
            <seg xml:id="i-a9bd00ed6e621712-0">
              Det är inte jag som har skrivit detta, även om jag önskar att
              jag hade gjort det. Det är Olof Lagercrantz som har skrivit detta
              i boken Om konsten att läsa och skriva . Det är en vacker beskrivning
              av det som gör litteraturen så speciell, så kraftfull och så viktig.
              Litteraturen och biblioteken är öppna källor till all världens
              bildning, känslor och mänskliga erfarenheter. Litteraturen behöver
              inte kännas vid några gränser i tid och rum, och den finns där
              för oss alla, redo att stiga fram och ta plats i våra sinnen.
            </seg>
            <seg xml:id="i-0c9491e426e663a0-0">
              Det är roligt med citat. Flera har använt sig av citat här, och
              jag tänkte bidra med ett till – ett lite kortare den här gången.
              Det kommer från Cicero, författare, politiker, poet och vältalare
              i Rom på hundratalet före vår tideräkning. Han uttryckte det så
              här: Mina böcker har alltid tid för mig, de är aldrig upptagna.
              Därför blir biblioteken med sina kilometerlånga, eller till och
              med milslånga, rader av öppna världar till omistliga samhällsinstitutioner
              som bidrar till såväl bildning och fantasi som människors själsliga
              eller intellektuella utveckling.
            </seg>
            <seg xml:id="i-88d8850dc2467123-0">
              Mot den bakgrunden är jag som kulturminister mer än nöjd över
              att regeringen har tagit initiativ till att utveckla den bibliotekslag
              som stiftades 1996 och inte har förnyats sedan dess. Bibliotekslagen
              har varit i behov av uppdatering, bland annat för att möta den
              tekniska utveckling och samhällsutveckling som har skapat nya
              förutsättningar, men också möjligheter, för litteraturen och biblioteken.
            </seg>
            <seg xml:id="i-99c24ceead196fcf-0">
              Regeringen har för riksdagen presenterat ett förslag som också
              tar hänsyn till de många kloka synpunkter som har förts fram av
              remissinstanserna. Enligt förslaget får de svenska biblioteken
              en tydligare lagstiftning som också har daterats upp med hänsyn
              till hur de digitala medierna har utvecklats.
            </seg>
            <seg xml:id="i-c3a6c28a5eeb3632-0">
              Ett betydelsefullt exempel – flera har nämnt det – är att vi
              föreslår att bestämmelsen om avgiftsfrihet vid folkbiblioteken
              också ska gälla för e-böcker, för en bok är en bok är en bok.
              Det betyder att den litteratur som tillhandahålls av biblioteken
              ska vara avgiftsfri för låntagaren oavsett om det handlar om ett
              fysiskt exemplar som är tryckt på papper eller om boken är elektronisk.
            </seg>
            <seg xml:id="i-add284b78ab05887-0">
              Den nya bibliotekslagen har också ett bredare fokus än den som
              nu gäller, för den nya lagen speglar tydligare den verksamhet
              som bedrivs inom hela det allmänna biblioteksväsendet. Ett exempel
              på det, herr talman, är förslaget till en ny portalparagraf som
              tar fasta på bibliotekens betydelse också för demokratin – för
              det demokratiska samhällets utveckling och bibliotekens roll i
              kunskapsförmedling och åsiktsbildning.
            </seg>
            <seg xml:id="i-2edd800eb1d68314-0">
              Bibliotekens stora betydelse för bildning och för att främja
              litteraturens ställning lyfts också fram tydligare i den nya lagen.
              Bland annat slås fast att folkbiblioteken ska ägna särskild uppmärksamhet
              åt barn och unga för att främja deras språkutveckling och stimulera
              till läsning. I detta arbete har bibliotekarierna en given roll.
              Detta tycker jag är särskilt viktigt i en tid av sjunkande läsförmåga
              hos framför allt unga pojkar.
            </seg>
            <seg xml:id="i-af61afa0c93222ec-0">
              Vikten av litteratur- och läsfrämjande är något vi i regeringen
              också har lyft fram i propositionen Läsa för livet , som nyligen
              lämnades till riksdagen och kommer att debatteras senare i höst.
              Jag inte bara tror utan är övertygad om att bristande läsförmåga
              kan bli ett av våra stora demokratiska problem framöver. Det är
              nämligen genom orden och språket vi kan uttrycka våra tankar,
              åsikter, önskningar och drömmar. Den som inte har språket – som
              inte finner ord eller förstår ordens betydelse – tystnar eller
              riskerar att hamna utanför samhällsdiskussionen och den sociala
              gemenskapen.
            </seg>
            <seg xml:id="i-1d7c7d6645ac0d61-0">
              Minskad läsförmåga kan på så vis i förlängningen leda till svårigheter
              socialt, demokratiskt och jämställdhetsmässigt för den enskilde,
              och därmed för samhället i stort. Den nya bibliotekslagen är ett
              steg på vägen för att prioritera läsfrämjande bland unga och vända
              utvecklingen.
            </seg>
            <seg xml:id="i-237839b3ee7bf3ca-0">
              Herr talman! Alla som bor i Sverige ska ha möjlighet att använda
              sina bibliotek. Den nya lagen skärper kraven på att möta personer
              med särskilda behov. Biblioteken ska därför särskilt prioritera
              personer med handikapp och dem med annat modersmål än svenska
              – i grundskolan har i dag 20 procent av eleverna ett annat modersmål
              än svenska. Biblioteken ska också prioritera de nationella minoriteterna.
              Biblioteken får därmed ett tydligare uppdrag att fortsätta det
              som blivit deras signum: att vara en öppen plats för alla oavsett
              förutsättningar.
            </seg>
            <seg xml:id="i-87b149180df5f6b3-0">
              Regeringen föreslår också att det införs en särskild kvalitetsbestämmelse
              som gäller folkbiblioteken, med andra ord att folkbibliotekens
              utbud av medier och tjänster ska präglas av allsidighet och kvalitet.
              Jag tycker att det är rimligt att kvalitet lyfts fram som ett
              mål och att utbudet är allsidigt. Vi föreslår även att det nu
              regleras i lag att en nationell myndighet ska ha ansvar för en
              nationell överblick och för att främja samverkan mellan biblioteken.
              En nationell part, i det här fallet Kungliga biblioteket, ska
              kunna följa vilket genomslag bestämmelserna har.
            </seg>
            <seg xml:id="i-509f60f989e8ff54-0">
              Den digitala utvecklingen har också gjort det angeläget med ett
              närmare samarbete mellan olika bibliotek och utvecklingen av gemensamma
              e-tjänster. Därför tycker jag att det är extra roligt att regeringen
              denna dag har fattat beslut om att ge 2 miljoner till Kungliga
              biblioteket för att inleda försök att göra e-böcker tillgängliga
              via den nationella katalogen Libris. I uppdraget ingår också att
              säkerställa att upphovsrättsligt fri e-litteratur finns tillgänglig
              på Libris för det allmänna biblioteksväsendet.
            </seg>
            <seg xml:id="i-345b1e37728bca31-0">
              Även ansvarsfördelningen mellan olika bibliotekshuvudmän blir
              tydligare i den nya lagen, herr talman. Om ett kommunalt bibliotek,
              som nyligen nämndes, drivs på entreprenad ligger ändå ansvaret
              på kommunen att se till att entreprenören följer lagen. Det ska
              inte vara möjligt att friskriva sig från ansvar, och det tror
              jag heller inte att vi har sett något exempel på.
            </seg>
            <seg xml:id="i-b009802550fee07f-0">
              Sammantaget är den nya bibliotekslagen bättre anpassad till den
              moderna teknik- och samhällsutvecklingen. Den ställer upp högre
              ambitioner för allsidighet och kvalitet, och den prioriterar angelägna
              grupper som barn, unga, personer med handikapp och dem som har
              annat modersmål än svenska.
            </seg>
            <seg xml:id="i-5488acc8efc738ce-0">
              Jag ser avslutningsvis fram emot att fortsätta att diskutera
              hur vi kan lyfta och stärka litteraturens ställning och se till
              att alla i Sverige, oavsett förutsättningar, har tillgång till
              kraften, möjligheterna och lusten i det skrivna och tryckta ordet.
            </seg>
            <seg xml:id="i-a47dcd4734d8b3c3-0">
              (Applåder)
            </seg>
          </u>
          <note type="speaker" xml:id="i-f89387bb538e5930-0">
            Anf. 21 TINA EHN (MP) replik:
          </note>
          <u who="tina_ehn_94fa72" xml:id="i-647c413e3176a937-3">
            <seg xml:id="i-07c80eaf3aaa1cbd-0">
              Herr talman! Jag tyckte att det var ett väldigt fint anförande,
              speciellt inledningen med Olof Lagercrantz. Jag skulle dock ändå
              vilja börja med den svaga punkt i bibliotekslagen jag tidigare
              har lyft fram.
            </seg>
            <seg xml:id="i-f794eaf3a33331c3-0">
              Det handlar om synen på att det finns personal på biblioteket,
              vilket jag tycker saknas i den här lagen. Vi ser att det i lagen
              finns väldigt mycket krav på vad folkbibliotek ska göra och vad
              de förväntas göra men att det inte finns något krav på personalen.
              Det är likadant på skolbibliotekssidan: Där värnar vi alla att
              barn och unga ska ha möjlighet att läsa, förstå sin omvärld och
              navigera i informationssamhället, och vi vet att bibliotekarier
              på skolbibliotek är duktiga på sådant. Ändå passar vi från kulturområdet
              på det här och säger att det i så fall ska ingå i skollagen –
              vi liksom skjuter över ansvaret dit.
            </seg>
            <seg xml:id="i-93b4a272561862c3-0">
              Hur ser kulturministern på det? Jag tycker att det är alldeles
              för allvarligt för att bara tro att det ska fungera med bibliotekarier
              om vi inte talar om hur viktiga de är i den här lagen.
            </seg>
          </u>
          <note type="speaker" xml:id="i-1d42f3a95b3eded3-0">
            Anf. 22 Kultur- och idrottsminister LENA ADELSOHN LILJEROTH (M)
            replik:
          </note>
          <u who="unknown" xml:id="i-b17aab335e9514dc-1">
            <seg xml:id="i-558d5d35991a8ea3-0">
              Herr talman! Jag tycker att det är bra att Miljöpartiet har höga
              ambitioner för läsning och bibliotek. Det har vi också.
            </seg>
            <seg xml:id="i-92f8c71dc219954f-0">
              Den nya bibliotekslagen innebär en klar förbättring jämfört med
              den förra, och jag får säkert möjlighet att utveckla detta i detalj.
              Inte desto mindre är det en ramlag. Den talar om vad biblioteken
              ska göra, inte hur.
            </seg>
            <seg xml:id="i-95b9e1a4d882dc0e-0">
              Jag vet inte om Tina Ehn ute i kommuner där Miljöpartiet möjligen
              har ett inflytande har gjort en omfattande enkät om ifall man
              tycker att vi från riksdagens eller regeringens sida ska styra
              vilka som ska arbeta på bibliotek och vilka kompetenser de ska
              ha. Det tror jag knappast är ett önskemål.
            </seg>
            <seg xml:id="i-b82513b218a8dec3-0">
              Det har varit nedläggningar av filialer sedan 90-talet. Det är
              beklagligt, men det är också förklarligt, därför att många kommuner
              är i dag för små för att bemanna ett eget bibliotek. Det finns
              trots detta andra möjligheter att låna böcker. Men vi har inte
              sett att det har blivit färre bibliotekarier de senaste åren.
              Tvärtom har det blivit fler bibliotekarier, och det är något som
              jag är väldigt glad över.
            </seg>
          </u>
          <note type="speaker" xml:id="i-2e6da6a5ad53941a-0">
            Anf. 23 TINA EHN (MP) replik:
          </note>
          <u who="tina_ehn_94fa72" xml:id="i-647c413e3176a937-4">
            <seg xml:id="i-5cd2a4ec225cbd1a-0">
              Herr talman! Jag tycker att det är problematiskt. Det går inte
              att skylla på att kommuner är små och säga att de därför får hitta
              andra lösningar. Det blir ett problem i samhället när man inser
              att resurserna i kommunerna inte räcker till och drar ned på det
              som inte är absolut nödvändigt. Då tycker vi inte att det är absolut
              nödvändigt med bibliotekarier i skolbibliotek, men vi ska ändå
              ha en skolbibliotekslag som säger att det till exempel ska finnas
              skolbibliotek på skolor. Men de måste inte bemannas av bibliotekarier.
              Det kan vara ett rum med böcker.
            </seg>
            <seg xml:id="i-169abfd7f814ca06-0">
              Har man jätteambitionen att lyfta läsandet och kunskapen borde
              den här frågan vara en av de mest angelägna frågorna i politiken
              att lösa.
            </seg>
            <seg xml:id="i-911db90b4df5a9bd-0">
              Jag är besviken på att man bara släpper den här frågan. I betänkandet
              säger man att folkbibliotek som bemannas av personal med adekvat
              kompetens därför får anses vara en förutsättning för att lagens
              krav ska upprätthållas. Sedan talar man om alla de saker som folkbibliotek
              och skolbibliotek gör och att man har ambitionen att skolbiblioteken
              ska vara väldigt bra och dynamiska. Men personal? Det tycker jag
              fortfarande är den absolut svagaste punkten i bibliotekslagen.
            </seg>
          </u>
          <note type="speaker" xml:id="i-9c114925c4919dd6-0">
            Anf. 24 Kultur- och idrottsminister LENA ADELSOHN LILJEROTH (M)
            replik:
          </note>
          <u who="unknown" xml:id="i-b17aab335e9514dc-2">
            <seg xml:id="i-a824627bf8452b48-0">
              Herr talman! Tina Ehn kastar sig här oförväget mellan skolbibliotek
              och folkbibliotek. Vi kanske ska diskutera en fråga i taget eftersom
              det inte är riktigt samma sak.
            </seg>
            <seg xml:id="i-8663740b25d4a9a3-0">
              När det gäller folkbiblioteken har bibliotekarierna självklart
              en viktig roll. Det var därför som jag också tydligt pekade på,
              med stor belåtenhet, att det har blivit fler bibliotekarier.
            </seg>
            <seg xml:id="i-a3b8eb97d36d5351-0">
              Det är inte så att kommunerna på något sätt nedvärderar eller
              inte prioriterar sina bibliotek. 40 procent av de kommunala kulturbudgetarna
              går till biblioteksväsendet. Räknat i pengar handlar det om strax
              under 4 miljarder kronor. Kommunerna prioriterar sina bibliotek.
              Men jag tror att om Tina Ehn var kommunalpolitiker i en liten
              utflyttningskommun någonstans ute i landet och skulle försöka
              prioritera mellan de olika önskemål som finns och med många som
              flyttar därifrån, då tror jag att också Tina Ehn kanske skulle
              se det som svårt att ha ytterligare en filial.
            </seg>
            <seg xml:id="i-ac15c7f92ce52fe4-0">
              Alla kommuner ska ha huvudbibliotek. Vi ser också att dit människor
              flyttar, exempelvis förorter till de större städerna, där öppnas
              det nya filialer. Böckerna ska finnas där människor finns. Det
              är därför som jag tycker att det är positivt när man kan bygga
              ut med bokbussar, bokbåtar eller vad det vara må.
            </seg>
            <seg xml:id="i-3d44d55db05438e8-0">
              När det gäller skolbiblioteken, återigen: På den tiden när Miljöpartiet
              fanns med i någon form av regeringsunderlag fanns det inga krav
              på skolbibliotek. Tina Ehn kan stå här och prata hur mycket hon
              vill. Det är med alliansregeringen som detta har skrivits in i
              skollagen. Att alla skolor ännu inte har ett skolbibliotek visar
              på hur viktig lagen är.
            </seg>
            <seg xml:id="i-4a2fd05c2cd105d1-0">
              Lagen finns och kraven finns. Vi ser också hur skolorna vartefter
              gör sitt bästa för att försöka uppfylla målen.
            </seg>
          </u>
          <note type="speaker" xml:id="i-428c9a9f2a1ba41f-0">
            Anf. 25 BENGT BERG (V) replik:
          </note>
          <u who="bengt_berg_48756a" xml:id="i-7417cfbaee04afa3-3">
            <seg xml:id="i-bca3bb67e80c252d-0">
              Herr talman! Jag tackar kulturministern för vackra citat. Jag
              brukar också citera, och jag tycker om att höra citat. Det tyder
              på en viss ödmjukhet att man kan tänka sig att andra har sagt
              saker bättre än man själv, och så lånar man dessa ord med vingar.
            </seg>
            <seg xml:id="i-965b2863f7eb4ce3-0">
              I kulturministerns anförande är det väldigt mycket som låter
              bra. När man då ska debattera måste man hitta det som inte sägs
              men som ändå finns.
            </seg>
            <seg xml:id="i-3e08c68921effca9-0">
              Kulturministern uttrycker en stor kärlek till litteraturen –
              det går inte att ta miste på – och den kärleken delar jag med
              kulturministern. Just därför tycker jag att föremålet för kärleken,
              nämligen böckerna, litteraturen och biblioteken, ska kunna vara
              tillgängliga och rika, helt enkelt någonting för alla i vårt land.
            </seg>
            <seg xml:id="i-ea6250bcbc62c280-0">
              Tina Ehn tog upp frågan om skolbiblioteken, och jag instämmer
              i hennes kritik att det fungerar väldigt ojämnt. Ibland när man
              lyssnar på diskussionen här låter det så här: Vi måste låta var
              och en i sin kommun bestämma; de vet bäst på sin ort. Men vi vet
              att den ekonomi som förs i landet är helt avgörande för hur landsbygden
              över huvud taget kan upprätthålla biblioteken.
            </seg>
            <seg xml:id="i-a1737891f7fe23d7-0">
              Jag skulle gärna vilja höra hur kulturministern ser på möjligheten
              att utjämna de olikheter som finns i stället för att bara konstatera
              att de finns och att det är landsbygdens befolknings flyttiver
              som gör att man inte kan ha välsorterade bibliotek.
            </seg>
          </u>
          <note type="speaker" xml:id="i-f2226648d7ac2797-0">
            Anf. 26 Kultur- och idrottsminister LENA ADELSOHN LILJEROTH (M)
            replik:
          </note>
          <u who="unknown" xml:id="i-b17aab335e9514dc-3">
            <seg xml:id="i-aa087a0bf2e81237-0">
              Herr talman! Vi har ju, som Bengt Berg vet, kommunala utjämningsstöd
              till många kommuner. Det är tack vare dem som det också finns
              möjlighet att ha en rik kulturverksamhet i kommunerna.
            </seg>
            <seg xml:id="i-d4e06b5b9c36ba5b-0">
              Jag hoppas att Bengt Berg hörde när jag sade att nästan 4 miljarder
              satsats av kommunerna på bibliotek. Vi har en bibliotekslag, vi
              har också en skärpt bibliotekslag, som kräver att alla kommuner
              ska ha bibliotek.
            </seg>
            <seg xml:id="i-1de1a12e9b7d26f8-0">
              Vi kan också glädja oss åt att läsandet har ökat bland vuxna.
              Men det har gått ned bland unga. Det är en fråga för skolan, och
              den kommer vi också att få chans att debattera senare.
            </seg>
            <seg xml:id="i-72a7e62c1abd0220-0">
              För mig är det viktiga att inga människor, var de än bor, ska
              berövas möjligheten att gå till sitt bibliotek, när det nu finns
              allt färre fysiska bokhandlar, för de finns ju också där människor
              finns. Den här lagen garanterar den rätten. Den skärper också
              de krav som ställs på regeringen. Men jag vill inte ställa ytterligare
              krav på biblioteken och tala om hur de ska vara bemannade. Det
              avgör de bäst själva. Den kompetensen finns där – jag lovar.
            </seg>
          </u>
          <note type="speaker" xml:id="i-fdc24ca98b0192df-0">
            Anf. 27 BENGT BERG (V) replik:
          </note>
          <u who="bengt_berg_48756a" xml:id="i-7417cfbaee04afa3-4">
            <seg xml:id="i-8f88ed6ef70d246a-0">
              Herr talman! Då ska jag växla över till två konkreta frågor.
            </seg>
            <seg xml:id="i-5d62ed287a147829-0">
              Den ena handlar om biblioteksersättning för e-böcker. Där, om
              jag har läst det hela rätt, kommer inte regeringen med några stora
              och avgörande besked om hur detta ska lösas. Det är en alltmer
              brännande fråga.
            </seg>
            <seg xml:id="i-138280baa5179f41-0">
              Min andra fråga gäller förhandlingarna om biblioteksersättning,
              som är ett av de verkligt viktiga fundamenten för en bokskapares
              ekonomi och möjlighet att klara av sin vardag och alla betalningar
              som ska göras. I förslaget föreslås att regeringen ska vara förhandlingspart
              gentemot upphovsmannaorganisationerna i stället för, som det nu
              är, riksdagen. Det har bland annat Sveriges Författarförbund svarat
              negativt på. Samtidigt står det i skrivelsen att det hela ska
              ske i dialog med företrädarna för upphovsmännen. Det är alltså
              de fackliga organisationerna, Sveriges Författarförbund, Svenska
              Tecknare och Svenska Fotografers Förbund.
            </seg>
            <seg xml:id="i-232f9d9d67cadde9-0">
              Jag förstår inte hur det hela ska kunna äga rum i samförstånd
              när detta förslag läggs fram.
            </seg>
            <seg xml:id="i-5f7859c1cb0ed1ce-0">
              Vad är det för fel med ett fungerande system? Det enda som skulle
              ändras, enligt min mening, är att man ska höja ersättningen för
              bibliotekslån så att de som skapar böckerna och den framtida kulturen
              kan leva lite bättre. Men annars förstår jag inte varför man ska
              ändra ett fungerande system.
            </seg>
          </u>
          <note type="speaker" xml:id="i-935fbe671191e8ca-0">
            Anf. 28 Kultur- och idrottsminister LENA ADELSOHN LILJEROTH (M)
            replik:
          </note>
          <u who="unknown" next="cont" xml:id="i-6afc19f449aee3de-0">
            <seg xml:id="i-12598913b0d11aa5-0">
              Herr talman! När det gäller e-böcker handlar det om hur biblioteken
              ska kunna få ersättning och kunna göra e-böcker tillgängliga.
              Här tycker Litteraturutredningen och även vi i propositionen att
              det är ett bra förslag att SKL fortsätter att förhandla. Det är
              inte helt enkelt att lösa, och det tror jag att Bengt Berg vet.
            </seg>
            <seg xml:id="i-b417d41f4596a2cd-0">
              Vi har nyligen höjt biblioteksersättningen mer än vad som har
              gjorts på många år. Jag vet att Författarförbundet var rätt nöjt.
              Man vågade kanske inte uttrycka att man var mycket nöjd, vilket
              jag tror att man var.
            </seg>
            <seg xml:id="i-1fb1557c4efe32f3-0">
              Vi skulle önska längre förhandlingsperioder så att man inte årligen
              ska ha detta. Det är något som vi har diskussioner med Författarförbundet
              om, så den frågan återkommer vi säkert till. Den diskussion vi
              har nu löper på bra.
            </seg>
          </u>
          <note xml:id="i-f9d9c6de36e25a0f-0">
            Anf. 29 GUNILLA CARLSSON i Hisings Backa (S) replik:
          </note>
          <u who="unknown" prev="cont" xml:id="i-852a65022803e7e3-0">
            <seg xml:id="i-ffd0ae9a943850ee-0">
              Herr talman! Låt mig inledningsvis säga att jag yrkar bifall
              till reservation nr 17 eftersom det blev lite otydligt i mitt
              anförande.
            </seg>
            <seg xml:id="i-32c3c896dd63794a-0">
              I många delar är den nya bibliotekslagen bra. Vi saknar dock
              några delar, vilket har kommit fram i både anföranden och repliker.
            </seg>
            <seg xml:id="i-9ba844119b254e5b-0">
              En del som jag tog upp i mitt anförande är bibliotekspersonalen.
              Du fick frågan när du lade fram bibliotekslagen, Lena Adelsohn
              Liljeroth, om varför ni inte lyfte fram något om vikten av utbildad
              personal på biblioteken. Du svarade att du tyckte att det var
              självklart att det skulle finnas.
            </seg>
            <seg xml:id="i-f8615d4792e89851-0">
              Det är en brist att det är så otydligt från nationellt håll,
              från riksdagen, att det är viktigt med kompetens och utbildad
              personal. Vi är inte ensamma om att tycka det; det är flera som
              har lyft fram det.
            </seg>
            <seg xml:id="i-25c0489e4159f749-0">
              Varför tycker ni inte att det är viktigt att lyfta fram i en
              lagstiftning att vi ska ha kompetent personal? I Finland finns
              det med i bibliotekslagen. Varför väljer ni bort en sådan viktig
              grupp i en bibliotekslag?
            </seg>
          </u>
          <note type="speaker" xml:id="i-3f4b9ae813c0320e-0">
            Anf. 30 Kultur- och idrottsminister LENA ADELSOHN LILJEROTH (M)
            replik:
          </note>
          <u who="unknown" next="cont" xml:id="i-6afc19f449aee3de-1">
            <seg xml:id="i-01c92a097c66380a-0">
              Herr talman! Jag tyckte att jag nyligen svarade på frågan. Det
              är en ramlag, inte en detaljlag. Den är dock betydligt skarpare
              än den tidigare lagen och ställer högre krav. Vi har också en
              nationell myndighet, KB, som för en dialog och som har möjlighet
              att upprätta nationella planer.
            </seg>
            <seg xml:id="i-7053463bd4c4999f-0">
              Trots att lagen har funnits sedan 1996 finns det fortfarande
              kommuner som inte upprättar biblioteksplaner. Det är det viktigaste
              steget. I dessa biblioteksplaner har man möjlighet att lokalt
              utforma hur man vill att biblioteken ska vara bemannade.
            </seg>
          </u>
          <note xml:id="i-cb9ea78520c5844e-0">
            Detta bygger på en lag som alltså infördes 1996 och som fanns
            fram till 2006 då alliansregeringen fick möjlighet att föra politiken
            vidare.
          </note>
          <u who="unknown" prev="cont" xml:id="i-852a65022803e7e3-1">
            <seg xml:id="i-38b630dcb7d2bd0d-0">
              Ni hade goda möjligheter att stärka lagen under dessa tio år
              om ni hade tyckt att det var viktigt. Det gjorde ni inte.
            </seg>
            <seg xml:id="i-4d558e7f2e70632a-0">
              Ni kritiserar att det inte finns skolbibliotek på alla skolor.
              När ni hade makten hade ni möjlighet att införa det i lagen. Det
              gjorde ni inte. Det finns nu.
            </seg>
            <seg xml:id="i-da2b1e2c67650ae0-0">
              Ni hade kunnat införa de nationella biblioteksplanerna, som ni
              alla talar om, under er tid. Det gjorde ni inte.
            </seg>
            <seg xml:id="i-bda1900160a16aa6-0">
              Gunilla Carlsson! Detta är inte övertygande.
            </seg>
            <seg xml:id="i-ed44291830b5627e-0">
              Vi lägger fram ett nytt förslag till en modern bibliotekslag
              med högre krav, men vi vill inte gå in och detaljstyra kommunerna.
            </seg>
            <seg xml:id="i-8c9ceb3f49f3046f-0">
              Herr talman! Det har gått några år sedan alliansregeringen tog
              över. Vad vi hade gjort under dessa år om vi hade suttit vid makten
              kan ha sett annorlunda ut. Man kommer med nya förslag allteftersom
              tiden går och när man ser hur utvecklingen ser ut.
            </seg>
            <seg xml:id="i-8b51d2afe237c0e6-0">
              Det är därför vi lägger fram våra reservationer. Vi tycker att
              den nya bibliotekslagen hade kunnat bli lite skarpare och med
              tydligare uppdrag.
            </seg>
            <seg xml:id="i-05d5c676b3d7abd2-0">
              När det gäller skolbiblioteken räcker det inte att ha en lag
              om skolbibliotek om den inte följs. Det finns en lagstiftning,
              men det finns ingen som trycker på att det ska vara skolbibliotek,
              att de ska hålla en viss kvalitet och att de ska vara bemannade.
            </seg>
            <seg xml:id="i-bde53e60a99674e5-0">
              Här har vi också en reservation, för vi tycker att det ska finnas
              en strategi för bemannade skolbibliotek. Vi tycker att Skolinspektionen
              ska följa upp om lagen följs.
            </seg>
            <seg xml:id="i-65c82991f87f8276-0">
              Varför tycker du inte att det är viktigt, kulturministern? Är
              du nöjd med att vi har en lagstiftning om skolbibliotek som inte
              följs och att det dessutom är mycket varierande kvalitet på de
              skolbibliotek som finns och att det i vissa fall inte finns några
              över huvud taget?
            </seg>
            <seg xml:id="i-ee040f3ea6ffe356-0">
              Det känns lite lamt. Har ni inte lite högre ambitioner med skolbiblioteken
              än att bara ha en lag om det?
            </seg>
          </u>
          <note xml:id="i-06194014b45e7d57-0">
            Anf. 31 GUNILLA CARLSSON i Hisings Backa (S) replik:
          </note>
          <note type="speaker" xml:id="i-a01eb51c8a3ae50f-0">
            Anf. 32 Kultur- och idrottsminister LENA ADELSOHN LILJEROTH (M)
            replik:
          </note>
          <u who="unknown" next="cont" xml:id="i-6afc19f449aee3de-2">
            <seg xml:id="i-d14fe295c5886636-0">
              Herr talman! Jag tackar för lovorden som jag trots allt tycker
              att jag har fångat upp från oppositionen om den nya skärpta bibliotekslagen.
            </seg>
            <seg xml:id="i-38f8944f4357d0b7-0">
              Det hade sett annorlunda ut om Socialdemokraterna hade suttit
              i regering, säger Gunilla Carlsson. Ja, det tror jag också. Det
              hade inte hänt mycket. Vi hade inte haft någon kulturutredning.
              Det är knappast säkert att vi hade utvecklat bibliotekslagen.
              Och vem vet om det hade blivit de höjningar av kulturbudgeten
              som vi har genomfört varje år sedan 2006?
            </seg>
            <seg xml:id="i-60615fa5011bdda4-0">
              När vi nu åter talar om skolbiblioteken får jag väl upprepa mig.
              Det är med alliansregeringen som skolbiblioteken har blivit obligatoriska,
              och det hände för två år sedan. Att det ännu inte finns skolbibliotek
              på varje skola är kanske inte så konstigt. Lagen och kraven finns
              dock, och jag önskar inget hellre än att varje skolbibliotek också
              var bemannat med utbildad personal. Det är viktigt om vi ska bryta
              den negativa lästrenden.
            </seg>
          </u>
          <note xml:id="i-ddee30dbb20294ba-0">
            Överläggningen var härmed avslutad.
          </note>
          <note xml:id="i-8f2df1b0d6562d80-0">
            Ajournering
          </note>
          <note xml:id="i-eef42291f42b4ec8-0">
            Kammaren beslutade kl. 13.57 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="unknown" prev="cont" xml:id="i-852a65022803e7e3-2">
            <seg xml:id="i-2d5c4f252fb27216-0">
              Återupptagna förhandlingar
            </seg>
            <seg xml:id="i-a9b22c226ce406de-0">
              En fråga ska vara av övergripande allmänpolitiskt slag eller
              avse ett ämne som faller inom statsrådets ansvarsområde och rör
              dennes tjänsteutövning. Näringsminister Annie Lööf besvarar såväl
              allmänpolitiska frågor som frågor inom sitt eget ansvarsområde.
              Frågor till övriga statsråd förutsätts beröra deras ansvarsområden
              inom regeringen.
            </seg>
            <seg xml:id="i-518a8a5e7964e136-0">
              Arbetsmarknadspolitiken
            </seg>
          </u>
          <note xml:id="i-017d1cb8a356b032-0">
            Förhandlingarna återupptogs kl. 14.00.
          </note>
          <note xml:id="i-551079919ff0eb05-0">
            5 § Frågestund
          </note>
          <note xml:id="i-1cd3dcf8cecb93e0-0">
            Anf. 33 TREDJE VICE TALMANNEN:
          </note>
          <note xml:id="i-056a1c7b0fd1f794-0">
            Jag hälsar statsråden välkomna till kammaren. Frågor besvaras
            i dag av näringsminister Annie Lööf, statsrådet Ulf Kristersson,
            statsrådet Catharina Elmsäter-Svärd, statsrådet Erik Ullenhag
            och arbetsmarknadsminister Elisabeth Svantesson.
          </note>
          <note type="speaker" xml:id="i-4cc69b9bc01ee862-0">
            Anf. 34 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0f779c44ff7e3e68-0">
            <seg xml:id="i-775328d1a90c489b-0">
              Herr talman! Min fråga går till arbetsmarknadsministern. Arbetsförmedlingens
              generaldirektör besökte oss i arbetsmarknadsutskottet i tisdags.
              Det var deprimerande att lyssna, kan jag berätta.
            </seg>
            <seg xml:id="i-14681cede20735ed-0">
              Den moderata regeringen har nu testat sin arbetsmarknadspolitik
              i sju år. Läget på svensk arbetsmarknad är mycket bekymmersamt.
              Arbetslösheten i Sverige ligger på 8 procent och har parkerat
              där.
            </seg>
            <seg xml:id="i-caba04e0b8ed28c4-0">
              Samtidigt – och det är det som är det paradoxala – finns det
              många lediga jobb. Svenskt Näringsliv rapporterar att var femte
              rekrytering misslyckas. Läget i dag är alltså följande: Ca 400
              000 är arbetslösa. Var femte jobb blir inte tillsatt. Det är riktiga
              jobb i riktiga företag som inte blir gjorda och produktion som
              inte blir utförd. Det är svårt att beskriva regeringens misslyckande
              på ett tydligare vis.
            </seg>
            <seg xml:id="i-4293f57c126bf5d8-0">
              Min fråga till arbetsmarknadsministern är: Vad tänker arbetsmarknadsministern
              göra? Kommer det några nya förslag på ny politik i höst?
            </seg>
          </u>
          <note type="speaker" xml:id="i-848bd558e2294de1-0">
            Anf. 35 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-b6d1ab5f12ae935b-0">
            <seg xml:id="i-e463ac6eecd8d1e4-0">
              Herr talman! Jag tackar Patrik Björck för frågan. Att jobben
              ska bli fler och komma fler till del är en prioriterad fråga för
              regeringen. Jag är glad för att vi får prata just om jobben och
              hur de kan växa till.
            </seg>
            <seg xml:id="i-d689f51d6810ddef-0">
              Vi har haft fem år, och vi är inne på det sjätte året, av en
              tuff tid för många på svensk arbetsmarknad till följd av en finans-
              och skuldkris. Trots detta är 200 000 fler sysselsatta i dag.
              Det beror på en politik som har förts. Det är ingen slump, och
              det har inte skett per automatik. Det var en tydlig politik där
              vi både har gjort det lönsamt att jobba och enklare för företag
              att anställa. Vi har satsat på forskning, infrastruktur och innovation
              så att jobben har vuxit till.
            </seg>
            <seg xml:id="i-e202b9807601353f-0">
              Det är en politik som ligger fast. Därutöver fortsätter vi att
              sänka trösklar för just dem som Patrik Björck nämner – de som
              har det svårast att komma in. De har haft det tufft under de senaste
              åren.
            </seg>
            <seg xml:id="i-085622275505e6cd-0">
              Politiken ligger fast. Vi fortsätter att sänka trösklar. Vi fortsätter
              att stärka långtidsarbetslösa. Vi fortsätter att öka insatserna
              till exempel för att de som har varit arbetslösa i tio tolv år
              också ska ha en chans på svensk arbetsmarknad. Det ligger i budgeten,
              och det genomförs nästa år.
            </seg>
          </u>
          <note type="speaker" xml:id="i-6a665c6efae81ec9-0">
            Anf. 36 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-0f779c44ff7e3e68-1">
            <seg xml:id="i-3dec0ed96b9a15c6-0">
              Herr talman! Svaret var tydligt: Det ligger fast. Det blir fortsatt
              samma politik och ingenting nytt. Det finns ingen ny politik,
              och tyvärr blir jag inte förvånad. I propositionslistan som kom
              i september fanns det inga förslag från Arbetsmarknadsdepartementet.
              Det fanns ingen ny politik. Där fanns, herr talman, två skrivelser
              som skulle behandlas.
            </seg>
            <seg xml:id="i-c8ff8e2ead9ad767-0">
              Arbetsmarknadsministern kommer att få gott om tid att pynta inför
              julen, men de arbetslösa kommer att få vänta. Förstår då inte
              arbetsmarknadsministern att 400 000 arbetslösa kräver svar? Kommer
              det någon ny politik i höst, och inte bara fortsatt samma sak
              som inte har lyckats? Finns det inte några nya förslag någonstans
              som kan tända en strimma av hopp i höstmörkret?
            </seg>
          </u>
          <note type="speaker" xml:id="i-7f7ba6b8e2b0b60d-0">
            Anf. 37 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-b6d1ab5f12ae935b-1">
            <seg xml:id="i-735792fe94ef7ca9-0">
              Herr talman! Det finns en tydlig skiljelinje i svensk politik
              mellan dem som ser hur jobben växer fram i en ekonomi och dem
              som gör allt för att lägga fram förslag där jobben blir färre.
            </seg>
            <seg xml:id="i-71215794dbee2ca7-0">
              Om man gör det dyrare att anställa och om man beskattar företag
              leder det inte till fler jobb. Om man höjer transfereringssystem
              i stället för att göra aktiva satsningar blir det inte fler jobb.
              Det är precis tvärtom. Det är just därför det är viktigt med en
              politik som gör att jobben blir fler.
            </seg>
            <seg xml:id="i-91023a872d3fd0ae-0">
              För mig är det otroligt viktigt att vi nu synliggör dem som tidigare
              gömdes och glömdes i Socialdemokraternas Sverige – de som förtidspensionerades
              eller sjukskrevs eller de som läste sfi och inte räknades i arbetskraften.
              De får insatser på Arbetsförmedlingen för att de ska ta de jobb
              som växer fram i ekonomin. Det är viktigt, och det är en viktig
              skillnad mellan oppositionens fyra olika partier som vill olika
              saker och en enad allians som fortsätter att göra så att jobben
              blir fler och kommer fler till del.
            </seg>
            <seg xml:id="i-e0bbda6574be5a35-0">
              Nedläggningshotade järnvägar
            </seg>
          </u>
          <note type="speaker" xml:id="i-d59ba87450fa4b19-0">
            Anf. 38 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-c6aeb1afce8efeee-0">
            <seg xml:id="i-37900702cc6f9d8a-0">
              Herr talman! Jag vill ställa en fråga till infrastrukturministern.
              På uppdrag av regeringen håller Trafikverket nu på att lägga ned
              ett antal järnvägar i landet. Enligt uppgift är ett tjugotal järnvägssträckor
              hotade.
            </seg>
            <seg xml:id="i-ebe7227f40d58236-0">
              Nedläggningshotade är bland andra Lysekilsbanan och Dal–Västra
              Värmlands järnväg mellan Mellerud och Billingsfors. Politikerna
              i Västra Götaland är upprörda. På Lysekilsbanan vill regionen
              återuppta persontrafiken på sommaren, och på DVVJ-banan går i
              dag både godståg och persontrafik.
            </seg>
            <seg xml:id="i-c146b0512ed10f5a-0">
              Min fråga till ministern är: Varför vill regeringen lägga ned
              fungerande järnvägar i dagens Sverige?
            </seg>
          </u>
          <note type="speaker" xml:id="i-a0984f230885ea41-0">
            Anf. 39 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-4">
            <seg xml:id="i-b1e9d125de6b0291-0">
              Herr talman! Jag tackar Stina Bergström för frågan. Allt fler
              vill på ett smidigt sätt kunna åka tåg eller transportera med
              tåg, vilket är otroligt viktigt om inte annat för både jobb och
              tillväxt.
            </seg>
            <seg xml:id="i-c3a2dde204687ca4-0">
              Men när vi tittar på järnvägen och inser hur otroligt eftersatt
              hela underhållet har varit på alla de tusen mil som vi har av
              järnväg måste vi kanske förstå att vi bör prioritera. Det finns
              så kallade lågtrafikerade järnvägar där det i dag knappt går någon
              trafik alls eller ingen över huvud taget. Många av dessa är inte
              heller elektrifierade.
            </seg>
            <seg xml:id="i-db61d1f7f2e71f9c-0">
              Är det rimligt att göra stora miljardsatsningar på att renovera
              dem i stället för att se till att exempelvis vår stambana fungerar
              utan sårbarhet och med mer kapacitet? Det är ett val som man naturligtvis
              kan göra. Jag försöker knyta ihop hela Sverige, använda den infrastruktur
              som vi har och dessutom satsa nya pengar på ny järnväg. Det tror
              jag är en bättre prioritering.
            </seg>
          </u>
          <note type="speaker" xml:id="i-f057c3dca29bc396-0">
            Anf. 40 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-c6aeb1afce8efeee-1">
            <seg xml:id="i-6146281ab4bd9c31-0">
              Herr talman! Självfallet måste man rätta mun efter matsäck. Om
              regeringen inte anslår pengar till upprustning och underhåll av
              järnvägarna går det inte att fortsätta att trafikera dem; så är
              det.
            </seg>
            <seg xml:id="i-73ec698682e68ee8-0">
              Men många av dessa banor är viktiga för näringslivet, för oss
              som bor på landsbygden och för turismen. Vi måste såklart satsa
              medel på att bygga bort flaskhalsarna i storstäderna och på de
              stora banorna inom järnvägsnätet. Men som miljöpartist tycker
              jag också att vi måste underhålla och rusta de mindre banorna.
            </seg>
            <seg xml:id="i-959679822809e9c1-0">
              Vi har medel till detta i särskilda potter i vår budget och i
              vår nationella plan. Men regeringen ger i stället Trafikverket
              i uppdrag att lägga ned banorna.
            </seg>
            <seg xml:id="i-a6b1cc94944a1e74-0">
              Jag vill återigen fråga: Varför är det inte viktigt att satsa
              på landsbygdens järnvägar?
            </seg>
          </u>
          <note type="speaker" xml:id="i-9726d138a9cbe889-0">
            Anf. 41 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-5">
            <seg xml:id="i-30bf3146c2fb3829-0">
              Herr talman! För att människor ska ha möjlighet att ta sig till
              jobb eller studier eller för att företag ska kunna transportera
              sina varor eller få människor att komma till sina företag krävs
              det bra infrastruktur och bra transportmöjligheter. Just detta
              fokus kan den här regeringen ge med tanke på att vi har höjt anslaget
              ännu mer både för att underhålla befintlig infrastruktur och för
              att bygga ut och bygga nytt. Det gäller inte minst järnväg och
              även våra vägar.
            </seg>
            <seg xml:id="i-56cfc07c1e305b0a-0">
              Det handlar om vilken prioritering man gör. Det är spännande
              att höra att Stina Bergström även har råd till detta när man först
              tänker lägga ned Förbifarten genom Helsingfors, som är viktig
              även för Norrlandsregionens företag, och på så sätt tror att man
              ska finansiera både lågtrafikerade spår och nya höghastighetsspår.
              Det blir en väldigt stor luftbubbla. Regeringen har presenterat
              riktiga pengar på riktig infrastruktur som kommer hela landet
              till del.
            </seg>
            <seg xml:id="i-da8936884c2b8663-0">
              Satsningar på jobb till unga
            </seg>
          </u>
          <note type="speaker" xml:id="i-47211b39e6d1be6e-0">
            Anf. 42 JENNY PETERSSON (M):
          </note>
          <u who="jenny_petersson_235eb5" xml:id="i-4747b1c071265553-0">
            <seg xml:id="i-25b8e11e1bc9f09d-0">
              Herr talman! Min fråga handlar om satsningar på jobb till unga.
              Det är en viktig fråga, och den går till arbetsmarknadsminister
              Elisabeth Svantesson.
            </seg>
            <seg xml:id="i-8f3e7093e85af4d6-0">
              Det är viktigt med fler och nya vägar till jobb. En aktuell satsning
              – apropå nya satsningar som regeringen kommer med – som ska underlätta
              för unga att komma i arbete är de så kallade YA-jobben, yrkesintroduktionsanställningarna.
              Hur går det med avtalen och arbetet med YA-jobben framöver?
            </seg>
          </u>
          <note type="speaker" xml:id="i-3891b728cd3ee5b0-0">
            Anf. 43 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-b6d1ab5f12ae935b-2">
            <seg xml:id="i-2cd33fae518f7073-0">
              Herr talman! Tack för frågan! Yrkesintroduktionsanställningarna
              har funnits på svensk arbetsmarknad under en tid men i väldigt
              liten omfattning. Jag är mycket glad att regeringen tillsammans
              med parterna har kommit fram till att detta är någonting som vi
              kan göra gemensamt. Att unga kommer i arbete är inte en fråga
              som någon kan klara själv. Alla parter på arbetsmarknaden måste
              finnas med, och politiken har naturligtvis en otroligt viktig
              roll att spela.
            </seg>
            <seg xml:id="i-341e2ca255237fd5-0">
              Som det ser ut nu har det kommit avtal i flera olika branscher.
              Några exempel är att Industriarbetsgivarna har slutit avtal med
              GS-facket för skogs-, trä- och grafisk bransch, SKL och Kommunal
              har slutit avtal, Teknikarbetsgivarna och IF Metall har slutit
              avtal och Svensk Handel och Handelsanställdas förbund har slutit
              avtal. Jag kommer att följa den här utvecklingen och finnas med
              i den processen. Det är viktigt att det här blir jobb. Arbetsförmedlingen
              kommer att ha i uppdrag att hjälpa till i den processen.
            </seg>
          </u>
          <note type="speaker" xml:id="i-dd00e21cd96d0c9a-0">
            Anf. 44 JENNY PETERSSON (M):
          </note>
          <u who="jenny_petersson_235eb5" xml:id="i-4747b1c071265553-1">
            <seg xml:id="i-d973142b78489f87-0">
              Herr talman! Tack för svaret! Det är viktigt att de här jobben
              kommer fler till del. Ministern nämnde tidigare att Sverige står
              inför ett viktigt vägval där oppositionen föreslår höjda skatter
              och ökade kostnader för företag och jobb, särskilt när det gäller
              företag som har unga anställda. Å andra sidan har vi Alliansen
              som prioriterar växande företag och fler jobb.
            </seg>
            <seg xml:id="i-c0d3c5e362804be1-0">
              Att fler unga kommer in i arbete är som sagt en viktig fråga.
              Jag vet att ministern prioriterar den. Vilka fler åtgärder arbetar
              Alliansen och arbetsmarknadsministern med för att fler unga ska
              kunna få del av jobben?
            </seg>
          </u>
          <note type="speaker" xml:id="i-2779b430f4058776-0">
            Anf. 45 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-b6d1ab5f12ae935b-3">
            <seg xml:id="i-fdadf8de0faf1a35-0">
              Herr talman! Som jag nämnde tidigare är det många olika satsningar
              som behövs för att unga ska komma närmare arbetsmarknaden. Jag
              tror att det behövs fler kopplingar mellan arbete och utbildning,
              vilket vi ser till att det blir med YA-jobben, och även mellan
              utbildning och jobb på lokal nivå.
            </seg>
            <seg xml:id="i-f400e50ba3d9c296-0">
              I går var jag på ett företag, Linde Metallteknik, där branschen
              är mycket nära utbildningssystemet. Jag tror att det är mycket
              viktigt att vi följer detta och uppmuntrar det på olika sätt.
            </seg>
            <seg xml:id="i-76bf17c7f2064363-0">
              I nästa års budget sänker vi också arbetsgivaravgifterna ännu
              mer för de yngre. Vi tror att det är nödvändigt. Just de yngsta,
              och då pratar jag om ungdomar under 23 år, har svårare att etablera
              sig på arbetsmarknaden. Där sänker vi kostnaden för att anställa
              ytterligare. Det är en ganska stor kontrast till att man vill
              höja kostnaden. Det gör skillnaden ännu större när det gäller
              att de här yngre ska ha möjlighet att bli anställda.
            </seg>
            <seg xml:id="i-65dfbcbd4e2334ce-0">
              Kravet på handsfree vid bilkörning
            </seg>
          </u>
          <note type="speaker" xml:id="i-4b9985e2a53c5044-0">
            Anf. 46 TONY WIKLANDER (SD):
          </note>
          <u who="tony_wiklander_23625a" xml:id="i-daf8778e14b57643-0">
            <seg xml:id="i-e7c278ec77c4837d-0">
              Herr talman! Jag vill ställa några frågor till infrastrukturministern.
              Det handlar om efterlevnaden av riksdagens gamla och relativt
              nya beslut.
            </seg>
            <seg xml:id="i-0ae4b61fbcf82c54-0">
              Jag ska inte fördjupa mig i tonnageskatten som är en gammal surdeg
              sedan sju åtta år. Det finns tillfälle att återkomma till den
              i annat sammanhang.
            </seg>
            <seg xml:id="i-7017c316d8543022-0">
              Däremot vill jag ta upp en fråga som har någorlunda aktualitet.
              Det handlar om kravet på förbud mot sms vid bilkörning och kravet
              på handsfree när man som förare ska telefonera. I varje nytt nummer
              av facktidningar, motortidningar, som utkommer efterfrågas precis
              samma sak. Man undrar oftast lite retligt vad det är Sverige vet
              som inte hela den övriga världen har fattat eftersom man har infört
              förbud mot just de här företeelserna.
            </seg>
          </u>
          <note type="speaker" xml:id="i-237eedd97f7e68e5-0">
            Anf. 47 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-6">
            <seg xml:id="i-707cc3aa30e636b8-0">
              Herr talman! Jag har naturligtvis full respekt för vad kammaren
              beslutar. Det är ju den lagstiftande församlingen.
            </seg>
            <seg xml:id="i-5a46c80a612ddb61-0">
              När det gäller det som Tony Wiklander påbörjade angående tonnageskatten
              vet Tony Wiklander kanske också att vi har aviserat att det pågår
              en utredning under nya förutsättningar. Vi har också redovisat
              när den kommer.
            </seg>
            <seg xml:id="i-0c3345585a414e99-0">
              Den handlar väldigt mycket om sjöfartens förutsättningar. Det
              gäller både sjöfart som transportpolitiskt instrument och hela
              näringen som kluster. Där har regeringen, för första gången någonsin
              i Sverige, lagt fram en handlingsplan. Det gjordes i början av
              året. Jag kan väl erkänna att när den först kom var det många
              som tveksamt bläddrade igenom den, men nu kan de häpet konstatera
              att allt det vi sade att vi skulle göra faktiskt har genomförts.
              Det hörs helt andra tongångar nu.
            </seg>
          </u>
          <note type="speaker" xml:id="i-19c412da7807be33-0">
            Anf. 48 TONY WIKLANDER (SD):
          </note>
          <u who="tony_wiklander_23625a" xml:id="i-daf8778e14b57643-1">
            <seg xml:id="i-a799dd4a765dcca6-0">
              Herr talman! Jag fick ett svar på den fråga jag inte lade någon
              särskild vikt vid. Jag frågar då helt kort igen: När kommer kravet
              på handsfree, som en majoritet har ställt här i riksdagen, att
              genomföras?
            </seg>
          </u>
          <note type="speaker" xml:id="i-c48f2bf38439f945-0">
            Anf. 49 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-7">
            <seg xml:id="i-09ca881a41af0892-0">
              Herr talman! Jag tror vi alla är överens om att i lag förbjuda
              mobilanvändande på ett trafikfarligt sätt. Jag har varit tydlig
              med att om en lagstiftning ska genomföras bör den också vara relevant
              och noggrant genomförd. Ett sådant arbete är påbörjat, men det
              tar också mycket längre tid än att göra det som regeringen har
              valt för att gå lite före, nämligen att göra en skärpning i förordningen.
              I grunden handlar det om att man alltid ska iaktta varsamhet och
              anpassa sig när man kör bil. Det gäller hastighet och avstånd,
              som är två faktorer som ställer till det i trafiken.
            </seg>
            <seg xml:id="i-c9d8fb66856692e6-0">
              Vi har dessutom nu skärpt till det. Om man använder mobilen eller
              annan kommunikationsutrustning på ett trafikfarligt sätt kan man
              numera få böter. Det har man inte fått tidigare, men från och
              med den 1 december kan man också få böter. Det är en snabbare
              skärpning än vad som annars skulle ha varit fallet.
            </seg>
            <seg xml:id="i-8c73411a39e91f0a-0">
              Sjukskrivnas möjlighet att arbeta ideellt
            </seg>
          </u>
          <note type="speaker" xml:id="i-8b77223117f225da-0">
            Anf. 50 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-082a065ceba4c1d9-0">
            <seg xml:id="i-21f32a47b3f7040b-0">
              Herr talman! Jag ska ställa en fråga till socialförsäkringsminister
              Ulf Kristersson. Det är en fråga som jag har ställt en gång tidigare,
              dock i skriftlig form den gången, för ett och ett halvt år sedan.
              Den gäller sjukskrivnas möjlighet eller snarare svårighet att
              engagera sig ideellt. Det gäller särskilt deltidssjukskrivna.
            </seg>
            <seg xml:id="i-ece08868445fe4f5-0">
              Efter reformen 2008 måste den som är deltidssjukskriven anmäla
              till Försäkringskassan om man vill vara med och jobba i en ideell
              organisation. Många vågar inte göra det av rädsla för att bli
              av med ersättningen. Det är också ett okänt antal som blir av
              med ersättningen. Jag har mött många sådana på nära håll, speciellt
              under välfärdsmanifestationen i Helsingfors i september. Då var
              det många som vittnade om att de inte vågar göra detta.
            </seg>
            <seg xml:id="i-c166c8537236b301-0">
              Det svar jag fick förra gången var att det inte finns någon anledning
              att se över det. Jag hoppas att jag kan få ett annat svar i dag.
            </seg>
          </u>
          <note type="speaker" xml:id="i-56ca2f18b0c5c428-0">
            Anf. 51 Statsrådet ULF KRISTERSSON (M):
          </note>
          <u who="unknown" xml:id="i-b17aab335e9514dc-8">
            <seg xml:id="i-9d286fae1c65dba7-0">
              Herr talman! I grund och botten handlar detta om vad man kan
              göra inom ramen för arbetsförmåga och vad man inte kan göra när
              man på grund av nedsatt arbetsförmåga uppbär sjukpenning. I de
              flesta fall är det naturligtvis en relativt enkel fråga som inte
              heller vållar särskilt många dispyter, men man kan ju tänka sig
              lägen när det är komplicerat att bedöma.
            </seg>
            <seg xml:id="i-c517c0781114ceed-0">
              Det kan handla om att den ideella insatsen är av rätt omfattande
              slag. Den kan förvisso vara ideell, det vill säga inte mot betalning,
              men kan ändå likna verksamhet som också skulle kunna vara en arbetsinsats.
              Då har Försäkringskassan naturligtvis skäl att ställa frågan:
              Skulle man också kunna utföra motsvarande sysslor som arbete och
              därmed inte längre vara berättigad till sjukpenning?
            </seg>
            <seg xml:id="i-85525f19f99398b6-0">
              Det är svåra avvägningar. Det är jag den första att medge. Jag
              har inte uppfattat det här som ett mycket brett eller stort problem,
              även om jag har respekt för att man i enstaka enskilda fall kan
              hamna i avvägningsproblem. Men finns det specifika områden där
              man kan ha anledning att försöka definiera exakt var gränsen går
              är jag inte främmande för det.
            </seg>
          </u>
          <note type="speaker" xml:id="i-5f20cfc4becf822c-0">
            Anf. 52 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-082a065ceba4c1d9-1">
            <seg xml:id="i-d9bcbff120fb3606-0">
              Herr talman! Tack för svaret! Det finns ingen specifik siffra
              på hur många det här är, men handikapporganisationernas samorganisation
              uppmärksammade det i en artikel häromdagen. Det var precis samma
              frågeställning som jag framförde för ett och ett halvt år sedan.
              Man märker att de får många propåer från folk som gärna skulle
              vilja vara med en mandatperiod till i styrelsen för en ideell
              förening som kanske har med deras eget funktionshinder att göra,
              men de vågar inte det eftersom de vet att de måste anmäla det
              till Försäkringskassan som kanske säger: Kan du göra det, kan
              du också ta ett jobb.
            </seg>
            <seg xml:id="i-b05a5f96d4c2e5b1-0">
              Vad det handlar om är att man fråntar de här människorna deras
              fri- och rättigheter att vara demokratiska varelser i vårt land.
              Jag tycker att det är tråkigt.
            </seg>
            <seg xml:id="i-7781fd7138db69fe-0">
              Jag märker en liten antydan till att statsrådet kanske vill titta
              över detta. I dag är det FN-dagen, och det är en mänsklig rättighet
              att kunna engagera sig ideellt även om man är deltidssjukskriven.
            </seg>
          </u>
          <note type="speaker" xml:id="i-523df2e6c6f3814a-0">
            Anf. 53 Statsrådet ULF KRISTERSSON (M):
          </note>
          <u who="unknown" xml:id="i-b17aab335e9514dc-9">
            <seg xml:id="i-09cc24d9792c30a7-0">
              Herr talman! Jag är naturligtvis mån om att människor som är
              sjukskrivna också ska vara så aktiva som möjligt. Ingen har glädje,
              allra minst den som är sjukskriven, av att förpassas till passivitet.
              Däremot finns det en formell gräns för hur pass omfattande sysslor
              man kan utföra utan att det finns skäl att fråga sig om man också
              skulle kunna stå till arbetsmarknadens förfogande.
            </seg>
            <seg xml:id="i-4458ce3dca7604c5-0">
              Vi kommer säkert alltid att ha enstaka fall som illustrerar precis
              den här gränsdragningen, men i grund och botten har jag svårt
              att se att det finns en motsättning mellan att vara sjukskriven
              och att sitta i en vanlig styrelse, som många människor gör på
              sin fritid, och utöva sina vanliga, demokratiska fri- och rättigheter.
              Det har jag heller inte uppfattat är något omfattande problem.
            </seg>
            <seg xml:id="i-b4686076958f1f33-0">
              Bristande tillgänglighet som diskriminering
            </seg>
          </u>
          <note type="speaker" xml:id="i-cbf24b53365ed650-0">
            Anf. 54 STEFAN KÄLL (FP):
          </note>
          <u who="stefan_kall_73cc19" xml:id="i-72b792591343cf73-0">
            <seg xml:id="i-212d90978d9ae770-0">
              Herr talman! Jag vill ställa min fråga till statsrådet Erik Ullenhag.
            </seg>
            <seg xml:id="i-9d19fb114b5eced1-0">
              I USA har man haft en diskrimineringslagstiftning, ADA, som står
              för Americans with Disabilities Act, i snart 25 år. I Sverige
              är en diskrimineringslag till skydd mot otillgänglighet för funktionshindrade
              på gång, enligt statsrådet. Vet statsrådet Erik Ullenhag hur långt
              arbetet har kommit i dag?
            </seg>
          </u>
          <note type="speaker" xml:id="i-5c9c701ab1d10dfe-0">
            Anf. 55 Statsrådet ERIK ULLENHAG (FP):
          </note>
          <u who="unknown" xml:id="i-b17aab335e9514dc-10">
            <seg xml:id="i-8e5699077d777679-0">
              Herr talman! Tack, Stefan Käll, för frågan! Grunden är, precis
              som frågeställaren säger, att vi i Sverige traditionellt har haft
              en lagstiftning när det gäller rättigheter för personer med funktionsnedsättningar
              som inte alltid har handlat om rättigheter på individnivå utan
              som snarare har ställt krav på bussbolag, kommuner eller staten
              om att omgivningen ska vara tillgänglig.
            </seg>
            <seg xml:id="i-9ac42536939d75fe-0">
              Den diskussion som har pågått ett antal år är: Ska jag som enskild
              ha rättighet att driva ett fall på grund av bristande tillgänglighet
              om jag till exempel sitter i rullstol och inte kommer in på en
              restaurang beroende på att man inte har satt dit en ramp? I den
              situationen har jag i dag egentligen ingen möjlighet att driva
              det som ett enskilt ärende. Det är det man talar om som bristande
              tillgänglighet som diskriminering.
            </seg>
            <seg xml:id="i-b557949e72b4bed8-0">
              Från regeringens sida har vi i budgetpropositionen meddelat att
              vi avser att återkomma med ett lagförslag, vilket innebär att
              jag under riksdagsåret kommer att komma med ett lagförslag om
              bristande tillgänglighet som diskriminering. Det här är ett sätt
              att föra tillgänglighetsarbetet kraftigt framåt.
            </seg>
          </u>
          <note type="speaker" xml:id="i-3f8e2d2bb8586538-0">
            Anf. 56 STEFAN KÄLL (FP):
          </note>
          <u who="stefan_kall_73cc19" xml:id="i-72b792591343cf73-1">
            <seg xml:id="i-38ac5fe5319bbe59-0">
              Herr talman! Om ni tittar på USA som har 25 års erfarenhet av
              den här lagstiftningen finner ni att individens rättighet finns
              med i den lagen. Jag hoppas att erfarenheterna av ADA kan bidra
              vid utformningen av lagstiftningen i Sverige.
            </seg>
          </u>
          <note type="speaker" xml:id="i-ab4bd9b0b9370cde-0">
            Anf. 57 Statsrådet ERIK ULLENHAG (FP):
          </note>
          <u who="unknown" xml:id="i-b17aab335e9514dc-11">
            <seg xml:id="i-4ae545b45b3f8052-0">
              Herr talman! Vi har flera länder att titta på. Sydafrika har
              en liknande lagstiftning. Norge införde en sådan för ett par år
              sedan.
            </seg>
            <seg xml:id="i-e9f5e903994c5ef3-0">
              Ibland handlar diskussionen om att detta är väldigt kostsamt.
              Då vill jag påminna om att vi har haft lagstiftning om ett tillgängligt
              samhälle i Sverige sedan 70-talet, och sedan har vi skärpt lagstiftningen
              ett antal gånger.
            </seg>
            <seg xml:id="i-777fdd422af361ab-0">
              Trots att vi har lagstiftning om till exempel tillgänglig kollektivtrafik,
              alltså bussar och tåg, har man långt efter 70-talet, då den lagstiftningen
              kom, också skaffat bussar och tåg där funktionsnedsatta inte har
              möjlighet att fullt ut röra sig fritt. Det är det som en sådan
              här lagstiftning ska ta sikte på.
            </seg>
            <seg xml:id="i-120084169c7fdd06-0">
              Den stora styrkan är att jag som individ kan söka rätt i en situation
              där jag stängs ute. För mig är det ingen avgörande skillnad om
              man stänger människor ute för att man tycker illa om personer
              med funktionsnedsättningar i största allmänhet eller för att man
              slarvar med tillgängligheten. Det är det här som är frågeställningen.
              Om det handlar om att man tycker illa om funktionsnedsatta i största
              allmänhet går det att få rätt med diskrimineringslagstiftningen.
              Det vi nu vill göra är att skärpa lagstiftningen och dra lärdom
              av andra länder för att få ökad fart på tillgänglighetsarbetet.
            </seg>
            <seg xml:id="i-d552a14a1876fde2-0">
              Konsekvensen av bristen på bostäder
            </seg>
          </u>
          <note type="speaker" xml:id="i-dc361b756f4c36e0-0">
            Anf. 58 VERONICA PALM (S):
          </note>
          <u who="veronica_palm_ff0fe7" xml:id="i-5b4e83e1d47af498-0">
            <seg xml:id="i-737ab4f417812b09-0">
              Herr talman! Jag tänker ställa en fråga om bostadsmarknaden till
              näringsministern.
            </seg>
            <seg xml:id="i-0cb50be8478c624f-0">
              Regeringen har ju haft höga ambitioner när det gäller sysselsättningen.
              Nu har man prövat att kasta ut sjuka människor från sjukförsäkringen,
              att straffbeskatta pensionärer och att parkera arbetslösa människor
              i fas 3. Det har inte funkat. När man pratar med företagare är
              det inte heller det som de efterfrågar, utan de vill ha en fungerande
              arbetsmarknad och ett fungerande näringsliv.
            </seg>
            <seg xml:id="i-d73a7595512ac264-0">
              Det finns lite olika siffror, men WSP räknade ut att bara i Helsingfors
              riskerar vi att förlora en tillväxt på 660 miljarder kronor på
              20 år som en effekt av en icke-fungerande bostadsmarknad, alltså
              bostadsbrist.
            </seg>
            <seg xml:id="i-82cbda8955ef5ef9-0">
              Min mycket enkla fråga till näringsministern är: Vad gör regeringen
              för att öka bostadsbyggandet och få en fungerande bostadsmarknad?
              Jag kan inte se att Sverige har råd att gå miste om den här möjligheten
              till jobb och tillväxt.
            </seg>
          </u>
          <note type="speaker" xml:id="i-2c9fcc809a456acc-0">
            Anf. 59 Näringsminister ANNIE LÖÖF (C):
          </note>
          <u who="unknown" xml:id="i-b17aab335e9514dc-12">
            <seg xml:id="i-9479de1d83f8f3d0-0">
              Herr talman! Tack, Veronica Palm, för frågan! Arbetsmarknaden
              och bostadsmarknaden kräver såväl insatser som rörlighet. Den
              här regeringen har presenterat ett batteri av olika utredningsförslag
              som ligger i pipeline för att skickas till riksdagen som lagförslag
              under året som kommer. Bostadsminister Stefan Attefall har arbetat
              hårt med att få fram förslag.
            </seg>
            <seg xml:id="i-b258fd4daf89ea3b-0">
              Den här regeringen har lagt fram förslag som Socialdemokraterna
              med Veronica Palm i spetsen har stoppat, bland annat vad gäller
              andrahandsuthyrning. En viktig del i företagsfrämjande och jobbfrämjande
              handlar om möjligheten till andrahandsuthyrning och möjligheten
              att sänka kostnader och minska regelkrånglet kring bostadsbyggande.
              När det gäller det finns det förslag från regeringens sida som
              har varit på utredning och nu är i fasen att remitteras och därefter
              komma som förslag hit till riksdagen.
            </seg>
          </u>
          <note type="speaker" xml:id="i-87d286cc64ac2751-0">
            Anf. 60 VERONICA PALM (S):
          </note>
          <u who="veronica_palm_ff0fe7" xml:id="i-5b4e83e1d47af498-1">
            <seg xml:id="i-7f197f4660f7c808-0">
              Herr talman! Jag lyssnar på näringsministern, och det jag hör
              är en ganska nöjd näringsminister som säger: Det där jobbar vi
              på. Det rullar på och händer saker, och förresten har vi gjort
              en konkret sak också, för vi har sett till att unga människor
              som har det svårast att komma in på bostadsmarknaden får höjda
              hyror. Vi har alltså faktiskt gjort någonting när det gäller bostadsmarknaden.
            </seg>
            <seg xml:id="i-506ba367b197569d-0">
              Det är en ganska klen tröst. Det är en klen tröst för de unga
              som tvingas tacka nej till utbildningar för att det inte finns
              studentbostäder. Det är en klen tröst för de företag som inte
              får tag i rätt arbetskraft för att bostadsmarknaden inte fungerar,
              och det är en klen tröst för Sverige, för Sverige står sig sämre
              i internationell konkurrens när vi inte tar vara på alla möjligheter
              till jobb och tillväxt. Regeringens svar är: Det går rätt bra,
              det rullar på och vi låter marknaden lösa det där.
            </seg>
            <seg xml:id="i-4a4e23538a26b0b0-0">
              Till er som lyssnar på den här debatten vill jag säga att om
              det här är en klen tröst kan jag trösta er lite bättre med att
              det finns ett ganska tydligt politiskt alternativ i Sverige som
              faktiskt vill kicka i gång bostadsbyggandet för att ge Sverige
              bättre förutsättningar i framtiden.
            </seg>
          </u>
          <note type="speaker" xml:id="i-634918b9da9f3c2d-0">
            Anf. 61 Näringsminister ANNIE LÖÖF (C):
          </note>
          <u who="unknown" next="cont" xml:id="i-6afc19f449aee3de-3"/>
          <note xml:id="i-476638b8605236f4-0">
            Herr talman! Ja, det anförandet var skrivet på Socialdemokraternas
            partihögkvarter.
          </note>
          <u who="unknown" prev="cont" xml:id="i-852a65022803e7e3-3">
            <seg xml:id="i-3ac96072713cc09e-0">
              Det är ingen nöjd regering ni ser, men det är en regering som
              har gjort mycket för att få fler i arbete och få fler bostadsbyggen.
              Men vi är inte nöjda. Det är därför vi vill sitta en tredje mandatperiod
              och fortsätta med de reformer som krävs för fler jobb och fler
              bostäder. Bland annat har vi samtal med både Hyresgästföreningen
              och Fastighetsägarna för att få fart på bostadssituationen när
              det gäller såväl hyresrätter som villor. Ett konkret exempel är
              att vi villkorar infrastrukturutbyggnaden i Helsingfors med fler
              bostäder i Helsingfors och dess kranskommuner.
            </seg>
            <seg xml:id="i-c4ff2d80cb9d4361-0">
              En annan del handlar om hur vi får i gång jobben. Där har vi
              gjort en rad saker. Bland annat sänker vi kostnaden för att anställa
              unga. Socialdemokraterna vill tredubbla kostnaden för att anställa
              unga människor. Hur det leder till fler jobb att tredubbla arbetsgivaravgiften
              för dem som är under 23 är för mig en gåta.
            </seg>
            <seg xml:id="i-ff7e7930e187d835-0">
              Den här regeringen gör ambitiösa saker, men vi lagstiftar inte
              innan vi har en ordentlig utredning. Det är det vi har satt i
              gång, och det är det vi kommer att dra i mål. Med det som bas
              kommer vi att få fler bostäder framöver i Sverige.
            </seg>
            <seg xml:id="i-9eddfff61fdb9425-0">
              Handlingsplan för arbetet för mänskliga rättigheter
            </seg>
            <seg xml:id="i-cdd3e73dbd6a2e32-0">
              Delegationen skulle lämna förslag på hur man skulle gå vidare
              och hur det fortsatta arbetet skulle utformas. De avslutade sitt
              uppdrag i oktober 2010. Ett år innan, i december 2009, tillsattes
              alldeles i slutet av planperioden en utvärdering av den gamla
              handlingsplanen.
            </seg>
            <seg xml:id="i-5803599357bcd1ac-0">
              En ny handlingsplan har statsrådet Ullenhag aviserat 2012. Det
              har inte kommit någon. I årets budget för 2014 står det att regeringen
              avser att komma med en skrivelse om en samlad strategi för fortsatt
              arbete för mänskliga rättigheter. Sverige har alltså varit utan
              handlingsplan sedan 2009.
            </seg>
            <seg xml:id="i-237013dbd2dfc816-0">
              När kommer den tredje handlingsplanen?
            </seg>
          </u>
          <note xml:id="i-9043c162ca9687e6-0">
            Anf. 62 HELENE PETERSSON i Stockaryd (S):
          </note>
          <note xml:id="i-409902593a70d2f6-0">
            Herr talman! Jag vill ställa min fråga till statsrådet Ullenhag.
            Den 9 mars 2006 inrättades Delegationen för mänskliga rättigheter
            som ett led i genomförandet av den dåvarande socialdemokratiska
            regeringens andra handlingsplan för mänskliga rättigheter i Sverige.
            Handlingsplanen behandlades i riksdagen, och den omfattade tiden
            2006–2009.
          </note>
          <note type="speaker" xml:id="i-d888a0f37636091e-0">
            Anf. 63 Statsrådet ERIK ULLENHAG (FP):
          </note>
          <u who="unknown" next="cont" xml:id="i-6afc19f449aee3de-4">
            <seg xml:id="i-a5d5526dec2d3527-0">
              Herr talman! Tack för frågan, Helene Pettersson!
            </seg>
            <seg xml:id="i-bc6977f0a30c4edb-0">
              Om du hade läst hela budgeten hade du också sett att vi anslår
              pengar för att fördjupa arbetet med mänskliga rättigheter. Vi
              gör en satsning på 15 miljoner kronor per år. En ökad kunskap
              kring mänskliga rättigheter är nämligen central ifall vi ska ta
              denna utmaning på allvar.
            </seg>
            <seg xml:id="i-95342adc3285b9fb-0">
              Ibland kan man säga att Sverige är den bästa av världar. Här
              behöver vi inte jobba systematiskt med MR-arbete. Jo, det behöver
              vi visst. Även i en väl fungerande demokrati där vi sedan lång
              tid tillbaka har ett ganska bra skydd för mänskliga rättigheter
              har vi utmaningar där individens rätt kommer i kläm.
            </seg>
            <seg xml:id="i-5eb3362b7b55a72a-0">
              Om jag ska peka på några har vi romers rättigheter i Sverige.
              Där har vi vidtagit ett antal konkreta åtgärder under senare år.
              Kampen mot främlingsfientlighet och rasism och att allt fler ifrågasätter
              den grundläggande idén om alla människors lika värde är den största
              utmaningen vad gäller mänskliga rättigheter i Europa i dag.
            </seg>
            <seg xml:id="i-55f2a65463f36e49-0">
              Det handlar också om ett vardagsarbete och att socialtjänsten,
              kommunerna och de som jobbar som tjänstemän ska kunna det grundläggande
              MR-regelverket. Vi kommer att återkomma till riksdagen i den frågan
              senast under våren.
            </seg>
          </u>
          <note xml:id="i-e33b909bd0e1a473-0">
            Anf. 64 HELENE PETERSSON i Stockaryd (S):
          </note>
          <u who="unknown" prev="cont" xml:id="i-852a65022803e7e3-4">
            <seg xml:id="i-8aa6a3322b94be1c-0">
              Herr talman! Jag håller verkligen med statsrådet om att detta
              inte är en fråga som vi kan lämna åt sidan. Vi har definitivt
              mycket att göra när det gäller det här.
            </seg>
            <seg xml:id="i-48783b9c65d35bf1-0">
              Romastrategin som vi diskuterade på förmiddagen är en bra ingång.
              Det finns säkert oerhört mycket att göra.
            </seg>
            <seg xml:id="i-c1d0b0b8e7a4c5ee-0">
              Man har gjort olika punktinsatser, men jag och många med mig
              efterlyser en samlad strategi. Vi har behov av något mer. Den
              samlade strategin som den socialdemokratiska regeringen lämnade
              till riksdagen innehöll inte bara punktinsatser. Den gällde även
              på de övergripande områdena.
            </seg>
            <seg xml:id="i-f0c5920754cf97fb-0">
              En mänskligrättighetsstrategi innehåller rätt till arbete, rätt
              till bostad, rätt mot diskriminering och mot homofobi. Oerhört
              många områden omfattas av detta.
            </seg>
            <seg xml:id="i-f4a44076c8a550c0-0">
              Man följer upp detta även på EU-nivå. Bland annat EU:s byrå för
              mänskliga rättigheter, FRA, har sin utvärdering. Hur följer vi
              upp den utvärderingen i Sverige?
            </seg>
          </u>
          <note type="speaker" xml:id="i-699b8df8fb4d816d-0">
            Anf. 65 Statsrådet ERIK ULLENHAG (FP):
          </note>
          <u who="unknown" xml:id="i-b17aab335e9514dc-13">
            <seg xml:id="i-98b06a1466847ce5-0">
              Herr talman! Jag var med när FRA presenterade sin granskning
              av tillståndet för mänskliga rättigheter runt om i Europa. Det
              är ett rätt viktigt underlag. Vi kan också dra en del lärdomar
              av det i Sverige. Jag är ibland bekymrad över att intresset för
              det är lite för litet. Det var inte jättemånga som var där.
            </seg>
            <seg xml:id="i-6cb3cda35c222192-0">
              Vi tog ett initiativ från regeringen att försöka sprida kunskapen
              från FRA. Det är bra att den sprids även i denna kammare. Det
              finns mycket underlag i den för hur MR-situationen ser ut och
              vad vi kan göra framåt.
            </seg>
            <seg xml:id="i-f1c65bf5c4c7e096-0">
              Jag delar frågeställarens inställning till att vi behöver ett
              systematiskt arbete. Det kommer vi, som jag sade, att återkomma
              till under våren.
            </seg>
            <seg xml:id="i-1f13672cca35a448-0">
              Det beskrivs att vi inte har gjort så mycket. Vad har skett sedan
              vi tog över? Vi har en minoritetspolitik värd namnet för de fem
              nationella minoriteter som har fått sina mänskliga rättigheter
              kränkta mest under 1900-talet. Detta fanns inte tidigare.
            </seg>
            <seg xml:id="i-371ed0cbec2d09a5-0">
              Jag kommer under våren att återkomma med en hbt-strategi för
              att för första gången ta ett samlat grepp kring hbt- och transpersoners
              rättigheter. Vi måste se de människor som drabbas hårdast. Det
              är transpersoner. Det är romer. Det är människor som inte anses
              tillhöra majoritetssamhället. Det är dem som MR-perspektivet framför
              allt är till för skydda.
            </seg>
            <seg xml:id="i-fa56ab8a247bc73e-0">
              Jag kommer, som sagt, att återkomma under riksdagsåret.
            </seg>
            <seg xml:id="i-065a6c5dfa6e0756-0">
              Beställaransvaret vid godstransporter på lastbil
            </seg>
          </u>
          <note type="speaker" xml:id="i-1cbed24ec7a12d72-0">
            Anf. 66 GÖRAN LINDELL (C):
          </note>
          <u who="hans_linde_857e1f" xml:id="i-e4faedd16b53563e-0">
            <seg xml:id="i-7c221910eb56f0fe-0">
              Herr talman! Min fråga till infrastrukturministern handlar om
              hur man ska få godstransport på lastbil att fungera bättre genom
              att fokusera på beställaransvaret. Vi påminns varje dag om att
              detta är en fråga som behöver hanteras. Regler bryts på många
              sätt, och det får en osund konkurrens som följd.
            </seg>
            <seg xml:id="i-f0f4c8d1005f4fec-0">
              Bättre övervakning kan säkert ha inverkan, men jag vill fokusera
              på beställarens ansvar. Den som beställer en transport vet normalt
              ungefär vad en transport borde kosta. Ändå dumpas priser ned till
              vad som i praktiken innebär att man många gånger inte kan köra
              transporten enligt de lagar och regler som gäller.
            </seg>
            <seg xml:id="i-5c00eb13a0ef4652-0">
              Skulle ett ökat ansvar kunna ställas på den som beställer transporten?
              Skulle det till och med vara möjligt att genom fair trade eller
              liknande system kunna ställa krav och införliva transporten i
              garantin för att en vara är producerad på ett sjyst sätt? Det
              skulle vara intressant att höra ministerns syn på frågan.
            </seg>
          </u>
          <note type="speaker" xml:id="i-ed9d3a13ba8ff46f-0">
            Anf. 67 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-14">
            <seg xml:id="i-8814a724ce62a3bf-0">
              Herr talman! Tack för frågan!
            </seg>
            <seg xml:id="i-e22ea1c26985a34d-0">
              Jag har ganska ofta diskussioner med Sveriges åkeriföretag eftersom
              jag ser detta som ett gemensamt ansvar. Det gäller verkligen hela
              kedjan, både att den som kör håller sig till de lagar som gäller
              men också att den som beställer är en god beställare.
            </seg>
            <seg xml:id="i-56cdbbd58bd553aa-0">
              Beställaransvaret skärptes i december 2011, och man kan nu också
              få påföljder om man inte är en god beställare. Den knepiga frågan
              är snarare hur man vet att man är en god beställare.
            </seg>
            <seg xml:id="i-0ccff8becf744394-0">
              I det uppdrag vi gav till Transportstyrelsen och Rikspolisstyrelsen
              där de har tittat på just regelefterlevnaden för yrkestrafik tas
              bland annat denna problematik upp. Det pågår just nu ett arbete
              för att se om det går att på ett tydligt sätt, via till exempel
              webb, visa vem man kan använda sig av. När man letar efter bra
              information med målet att vara en god beställare ska man kunna
              finna det.
            </seg>
            <seg xml:id="i-cbf3b65a8814fbbb-0">
              Det är lika viktigt att sprida kunskap om det ansvar man har
              som beställare.
            </seg>
          </u>
          <note type="speaker" xml:id="i-1fb94ae9db358269-0">
            Anf. 68 GÖRAN LINDELL (C):
          </note>
          <u who="hans_linde_857e1f" xml:id="i-e4faedd16b53563e-1">
            <seg xml:id="i-f0cb2c952c25ba26-0">
              Herr talman! Tack så mycket för svaret!
            </seg>
            <seg xml:id="i-571565093eec062c-0">
              Jag tycker att det är viktigt att fokus på frågan flyttas från
              att bara kräva hårdare krav och fler poliser. Lösningen ligger
              sällan där. Vi måste på ett mer grundläggande sätt hitta lösningar
              som får alla, eller åtminstone fler, att göra rätt. Det känns
              bra att vi jobbar på frågan.
            </seg>
            <seg xml:id="i-b5ee97e5386e0fc9-0">
              Jag hoppas också att vi kan utveckla system som gäller hela kedjan,
              från varans produktion till den plats där den ska säljas. Det
              skulle vara bra om fokus läggs även på transportens roll som en
              viktig del av varans samlade produktion.
            </seg>
          </u>
          <note type="speaker" xml:id="i-4defb96d18eb1b5b-0">
            Anf. 69 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-15">
            <seg xml:id="i-0d75b95e8b27eb2b-0">
              Herr talman! För ungefär en och en halv vecka sedan hade jag
              tillfälle, när jag ändå skulle inviga en ny del på riksväg 27
              nere vid Gislaved, att också hälsa på Västbo Transport. Det är
              ett av de större åkeriföretagen. De kör förvisso mycket inhemsk
              trafik, men de jobbar nära ett stort företag vars namn man brukar
              känna igen på lastbilarna.
            </seg>
            <seg xml:id="i-1b8355256d3bb17a-0">
              De sitter nära i beställarorganisationen. När de får en order
              om att hämta en transport i till exempel Malmö hamn eller i Göteborgs
              hamn för de ett resonemang med beställaren om att det är omöjligt
              att hinna tillbaka på en speciell tid, inte minst för att man
              exempelvis nu håller på och bygger om ytterligare för att förbättra
              trafiksäkerheten längs E20. Man måste redan i beställningsdelen
              planera för att inte lägga ett orimligt ansvar på chauffören.
            </seg>
            <seg xml:id="i-206d18e4fd14d320-0">
              Det är verkligen flera parter som måste vara delaktiga i detta.
              Jag är oerhört glad över att även Sveriges åkeriföretag på allvar
              resonerar kring hur man ska jobba med information om beställaransvaret.
            </seg>
            <seg xml:id="i-384d51fd67276861-0">
              Skatteutjämningssystemet
            </seg>
          </u>
          <note type="speaker" xml:id="i-4fc56935ec341c21-0">
            Anf. 70 SVEN-ERIK BUCHT (S):
          </note>
          <u who="sven-erik_bucht_2838b5" xml:id="i-ce9e7dafb1b1c859-0">
            <seg xml:id="i-6cfd5fe108e3cd41-0">
              Herr talman! Min fråga går till statsrådet Annie Lööf.
            </seg>
            <seg xml:id="i-6380364b95b98b29-0">
              Det skatteutjämningssystem som vi har haft under en längre tid
              har fungerat mycket väl för att möjliggöra en någorlunda likvärdig
              service runt om i vårt land. Det vårdades av Socialdemokraterna
              och även av Centerpartiet tidigare.
            </seg>
            <seg xml:id="i-32dc79fe102c605c-0">
              För två år sedan kom en enig kommitté med ett förslag på en mindre
              förändring i detta för att justera felaktigheter. Tyvärr har regeringen
              fördröjt detta och har inte tagit till sig det. I år kommer man
              dock med ett förslag där man tillför systemet 1 miljard kronor.
              Dessa 1 000 miljoner tillför man de tio rikaste kommunerna i Sverige.
              Vad är motivet?
            </seg>
          </u>
          <note type="speaker" xml:id="i-f1d89ea1d953d2d2-0">
            Anf. 71 Näringsminister ANNIE LÖÖF (C):
          </note>
          <u who="unknown" xml:id="i-b17aab335e9514dc-16">
            <seg xml:id="i-b0948e2a1d2c088e-0">
              Herr talman! Det kommunala skatteutjämningssystemet har tjänat
              många kommuner väl. Framför allt är det en grundförutsättning
              för att ha en fungerande förskola, en fungerande äldreomsorg,
              en grundläggande välfärdsservice. Jag liksom övriga ledamöter
              känner många kommunalråd som varje dag försöker få plus och minus
              att gå ihop, framför allt i kommuner som hotas av avfolkning och
              inte minst i glesbygd. Därför välkomnar många av dessa kommunalråd
              – de jag talat med – att kostnadsutjämningsförslaget från den
              utredning som presenterades för något år sedan genomförs från
              årsskiftet.
            </seg>
            <seg xml:id="i-2281bca8f8dfabc5-0">
              Alliansregeringen har lagt fram förslaget om att genomföra kostnadsutjämningen,
              vilket gör att de kommuner som behöver pengarna allra mest får
              del av dem för att kunna bibehålla en god barnomsorg, skola och
              äldreomsorg i Sverige. Det är jag väldigt glad över.
            </seg>
          </u>
          <note type="speaker" xml:id="i-8a2d84e35ea167d9-0">
            Anf. 72 SVEN-ERIK BUCHT (S):
          </note>
          <u who="sven-erik_bucht_2838b5" xml:id="i-ce9e7dafb1b1c859-1">
            <seg xml:id="i-996d07f3670098a1-0">
              Herr talman! 1 000 miljoner mer tillförs i systemet de tio rikaste
              kommunerna i landet. Landsbygden blev utan. Det sker en urholkning
              av landsbygdsprogrammet. Mindre anslag ges till vägunderhåll,
              till tjälsäkring och bärighet som är så viktigt för landsbygden,
              till telefoni och mobiltelefoni som inte fungerar. Men 1 000 miljoner
              till ges till de tio rikaste kommunerna i landet. Är inte landsbygden
              värd lite mer?
            </seg>
          </u>
          <note type="speaker" xml:id="i-21cec309d77e28a4-0">
            Anf. 73 Näringsminister ANNIE LÖÖF (C):
          </note>
          <u who="unknown" xml:id="i-b17aab335e9514dc-17">
            <seg xml:id="i-33d0a0f3e7245c5c-0">
              Herr talman! Sven-Erik Bucht lekte uppräkning. Jag tänkte leka
              uppräkning jag också.
            </seg>
            <seg xml:id="i-311cbfb669df5e9f-0">
              Socialdemokraterna satsar 370 miljoner på landsbygdsprogrammet.
              Man säger att man vill halvera CAP, det vill säga jordbruksstödet,
              gårdsstödet. Det innebär 3 miljarder; i Sven-Erik Buchts version
              är det 3 000 miljoner. Man ger alltså 370 miljoner, men man vill
              ta – detta enligt Magdalena Andersson – 3 000 miljoner från de
              svenska bönderna. Det är en oärlig bluffpolitik från Socialdemokraternas
              sida.
            </seg>
            <seg xml:id="i-61df6140aa53c191-0">
              Den nuvarande regeringen har nästan fördubblat stödet till enskilda
              vägar. Förra året gjorde vi ytterligare satsningar på över 1 miljard
              för bredband i glesbygden. Vi har sett till att vi har en landsbygdssäkring
              av regeringens beslut. Utöver det genomför vi nu kostnadsutjämningsförslaget
              från en enig utredning. Det träder i kraft från årsskiftet.
            </seg>
            <seg xml:id="i-76291ee8c14e425c-0">
              Mycket återstår för att få lika villkor i alla delar av landet.
              Inte minst handlar det om jobben och småföretagen. Då är det vi
              som sänker kostnaderna och ni, Sven-Erik Bucht, som fördubblar
              kostnaderna för att driva företag på landsbygden.
            </seg>
          </u>
          <note xml:id="i-e34ccbf5ea382cb6-0">
            Försäkringsskyddet vid anställning med lönebidrag
          </note>
          <note type="speaker" xml:id="i-741031fc09f46d8a-0">
            Anf. 74 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-4e9156ad26ba5f5e-0">
            <seg xml:id="i-7a2fc7fcdf278ccc-0">
              Herr talman! Min fråga går till arbetsmarknadsministern.
            </seg>
            <seg xml:id="i-fd7f33b8d6dec8f8-0">
              Jag läser ur Arbetsförmedlingens faktablad Anställning med lönebidrag
              : Om du har nedsatt arbetsförmåga på grund av en funktionsnedsättning
              kan arbetsgivaren få lönebidrag när du anställs. Ersättningen
              ska kompensera för anpassningar av arbetet och arbetsplatsen.
              Syftet med ersättningen är att öka dina möjligheter att få en
              anställning där din kompetens och dina färdigheter tas tillvara.
              Det är alltså skattepengar som går till företag.
            </seg>
            <seg xml:id="i-b9988b949a2618e3-0">
              För snart två år sedan initierade jag en genomlysning av läget
              för dem som är anställda med lönebidrag. Riksdagens utredningstjänst,
              som skulle göra genomlysningen, efterfrågade uppgifter från Arbetsförmedlingen
              om vilka företag som hade lönebidragsanställda. Arbetsförmedlingen
              vägrade att ge oss de uppgifterna. Vi krävde det en gång till
              och då lämnade de dem till oss. Fora har tittat på siffrorna och
              kommit fram till att 10 procent av dem som i dag har lönebidrag
              inte har erforderliga försäkringar.
            </seg>
            <seg xml:id="i-5fa4152201bcb522-0">
              Vad avser arbetsmarknadsministern att göra för att se till att
              Arbetsförmedlingen skyndsamt utreder vilka de 6 400 företagen
              är som inte har betalat premierna?
            </seg>
          </u>
          <note type="speaker" xml:id="i-3155fcbdb30d7e4f-0">
            Anf. 75 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-b6d1ab5f12ae935b-4">
            <seg xml:id="i-20b0e3203b781cca-0">
              Herr talman! Tack, Mehmet Kaplan, för frågan! Först och främst
              är det en oerhört viktig fråga. Vi var tidigare inne på att stora
              grupper nu upplever att de inte får plats på svensk arbetsmarknad.
              Jag ser flera utmaningar i detta. En utmaning är att vi har ganska
              stora resurser till lönebidrag, men alla används inte överallt
              i Sverige. Det är en av huvudutmaningarna, tycker jag. Där måste
              vi se till att Arbetsförmedlingen jobbar närmare arbetsgivare
              genom att verkligen uppmuntra och informera om det stöd som finns
              så att alla människor får en plats på svensk arbetsmarknad. Det
              tror jag är grundläggande och oerhört viktigt.
            </seg>
            <seg xml:id="i-545647a1ace14dff-0">
              I det här läget kommer jag inte att ge något löfte till Mehmet
              Kaplan, men jag ser det som min absoluta prioritering när det
              gäller frågor som har med lönebidragsstöd att göra att det ska
              komma fler till del. Vi har resurser till det, och då är det viktigt
              att de också används. Det är viktigt att man aktivt vid Arbetsförmedlingen
              runt om i Sverige jobbar med att ha kontakter med arbetsgivare
              så att arbetsgivare vågar öppna dörren även för personer med funktionsnedsättning.
            </seg>
          </u>
          <note type="speaker" xml:id="i-fe5902b5391cf21a-0">
            Anf. 76 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-4e9156ad26ba5f5e-1">
            <seg xml:id="i-ddd96458db2d4a3d-0">
              Herr talman! Det gläder mig att arbetsmarknadsministern tar frågan
              på största allvar. Det är Arbetsförmedlingen som fattat alla dessa
              lönebidragsbeslut och löpande fortsätter att betala ut bidrag,
              skattepengar och också premiestöd. Det gäller alltså inte bara
              stöd för en arbetstagare utan också premiestöd för att försäkringar
              betalas in.
            </seg>
            <seg xml:id="i-e657db34ca4a63c7-0">
              Arbetsförmedlingen fortsätter att betala. Det fick vi besked
              om i tisdags när Arbetsförmedlingens ledning var hos oss i arbetsmarknadsutskottet.
              På den direkta frågan vad de gjort under dessa ett och ett halvt
              år svarade de att de inte fått några siffror, vare sig från riksdagens
              utredningstjänst eller från Fora. Arbetsförmedlingen betalar alltså
              ut skattemedel till företag som fortsätter att låta bli att betala
              premier för arbetsskadeförsäkringar och livförsäkringar.
            </seg>
            <seg xml:id="i-0a52f28885756ebe-0">
              Människor har bokstavligt talat dött, och sedan har efterlevande
              fått veta att den avlidne inte haft något försäkringsskydd. Det
              har skett arbetsskador; människor har blivit av med armar och
              ben. Arbetsmarknadsministern har ett ansvar. Jag vill veta vad
              hon tänker göra åt detta.
            </seg>
          </u>
          <note type="speaker" xml:id="i-f956b4000f466003-0">
            Anf. 77 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-b6d1ab5f12ae935b-5">
            <seg xml:id="i-9b70add0bb1a54ff-0">
              Herr talman! Tack för frågan, Mehmet Kaplan! Arbetsmiljöfrågan
              i vidare mening är oerhört viktig. De senaste veckorna har det
              hänt förfärliga olyckor, som jag vet att rättsvårdande instanser
              nu tittar på.
            </seg>
            <seg xml:id="i-2cb476bba5a48322-0">
              Frågan om lönebidrag är viktig. Jag har varit på den här posten
              i drygt fem veckor. Jag kommer att ha nära kontakt med Arbetsförmedlingen
              även när det gäller lönebidragsfrågan. Den är bred. Det handlar
              både om hur fler ska få det stöd som de faktiskt har rätt till
              och naturligtvis hur de ska utfärdas. Det handlar också om försäkringar.
              Jag kommer därför att samtala med Arbetsförmedlingen om detta.
            </seg>
            <seg xml:id="i-5f9e32ad5cdd342b-0">
              Vi har aviserat en översyn av Arbetsförmedlingen. Den tror jag
              är viktig också när det gäller det här arbetssättet, hur man helt
              enkelt ska nå fler arbetsgivare med olika typer av stöd som vi
              har i samhället så att de kommer alla till del.
            </seg>
            <seg xml:id="i-b3bd05ccf99646bd-0">
              Utbyggnad av väg E20
            </seg>
          </u>
          <note type="speaker" xml:id="i-faf101534dba4ecd-0">
            Anf. 78 LARS-AXEL NORDELL (KD):
          </note>
          <u who="lars-axel_nordell_07449f" xml:id="i-5d7da70ce044c3e4-1">
            <seg xml:id="i-c0c719842d30d3bb-0">
              Herr talman! Jag har en fråga till statsrådet Catharina Elmsäter-Svärd.
            </seg>
            <seg xml:id="i-c72db0062a4e6480-0">
              Mellan Shannon Airport på Irland och Sankt Petersburg i Ryssland
              – över Storbritannien, Danmark, Sverige och Estland – går Europaväg
              20. Det handlar om nästan 2 000 kilometer väg. 770 kilometer av
              sträckan går genom Sverige. Vi ansvarar för den biten av Europavägen.
            </seg>
            <seg xml:id="i-c094ae810f98c1e7-0">
              Betydelsen av vägen för att svensk logistik ska fungera kan inte
              överskattas. Den svenska industrin är helt beroende av E20. Med
              tanke på dess nyckelfunktion är det märkligt att inte fler ansträngningar
              görs för att bygga ut vägen. Handelskammaren Mälardalen liksom
              Västsvenska Industri- och Handelskammaren prioriterar E20 som
              det viktigaste vägstråket för utbyggnad till fyrfältsväg.
            </seg>
            <seg xml:id="i-b1f8a923a8db7a2c-0">
              Vi möts regelbundet av olycksrapporter kopplade till trängseln
              på vägen. Senast i söndags var det en omfattande trafikolycka
              på E20 mellan Laxå och Finnerödja. För mig är det uppenbart att
              det borde prioriteras. Min fråga är: Vilka initiativ kan infrastrukturministern
              ta för att snabba på igångsättandet av det viktiga projektet?
            </seg>
          </u>
          <note type="speaker" xml:id="i-3a2a347c2cedf2be-0">
            Anf. 79 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-18">
            <seg xml:id="i-6fd0f1211521aa52-0">
              Herr talman! Som riksdagen väl känner till presenterade jag en
              infrastrukturproposition förra hösten, vilken riksdagen antog
              i december. Där angavs ramar om ett anslag på 522 miljarder. Det
              gäller både väg och järnväg. Framför allt handlar det om att se
              godsstråken genom Sverige och in och ut ur Sverige. Självklart
              är väg ett viktigt godsstråk. Inte minst gäller det E20, som Lars-Axel
              Nordell tar upp.
            </seg>
            <seg xml:id="i-fe3a457e3c0d81dd-0">
              Fem nya objekt finns redan utpekade, särskilt i Skaraborg. Det
              har också kopplingar till Västra Götaland, för där saknas fortfarande,
              utifrån både framkomlighets- och trafiksäkerhetsperspektiv, viktiga
              justeringar. Jag har ett nära samarbete med kommunerna i Skaraborg
              och i Västra Götaland för att se hur man skulle kunna åtgärda
              hela sträckan. Både regionen och alla kommuner känner sig beredda
              att medfinansiera åtgärderna för att på så sätt möjligtvis kunna
              göra mer i ett tidigare skede.
            </seg>
          </u>
          <note type="speaker" xml:id="i-a346a001dbc4a222-0">
            Anf. 80 LARS-AXEL NORDELL (KD):
          </note>
          <u who="lars-axel_nordell_07449f" xml:id="i-5d7da70ce044c3e4-2">
            <seg xml:id="i-9c4fb2da53062f91-0">
              Herr talman! Jag vill tacka för det beskedet. Trafikverket har
              sagt att anledningen till att det hela försenas är de många flaskhalsar
              som finns. Dessutom är trafiksäkerheten sämre på grund av att
              det inte är en fyrfältsväg. Jag är därför glad över det besked
              vi fått i dag om att arbete pågår för att prioritera frågan så
              att vi ska kunna tidigarelägga arbetet så mycket som möjligt.
              Den ambitionen tror jag att vi alla har.
            </seg>
          </u>
          <note type="speaker" xml:id="i-de86c5117ca1f4f2-0">
            Anf. 81 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-19">
            <seg xml:id="i-c7e8c7868f4d35fa-0">
              Herr talman! När man ska bygga ut, bygga om eller bygga nytt,
              inte minst på vägsidan, gäller det att verkligen använda pengarna
              på bästa sätt för att få ut så mycket infrastruktur som möjligt.
              Det handlar både om hur man upphandlar och om hur man genomför
              själva arbetet.
            </seg>
            <seg xml:id="i-2d96a4a2169cb5ab-0">
              Ur trafiksäkerhetsperspektiv kan ibland mittseparering med två
              plus ett göra en oerhört stor skillnad. Men här har det funnits
              ett tryck, inte minst från regionen, på att man ska göra två plus
              två. Det är därför det har kommit en önskan om att få medfinansiera
              upp till ca 1 miljard. Det pågår just nu ett arbete där Trafikverket
              är nära inkopplat tillsammans med företrädare för regionen och
              kommunerna.
            </seg>
            <seg xml:id="i-f152d9efb05ad69a-0">
              Till våren nästa år är det meningen att regeringen ska fastställa
              den nya nationella planen för vad vi ska använda de 522 miljarderna
              till. Det är en ambitionshöjning med över 20 procent.
            </seg>
            <seg xml:id="i-0bc4fe59276d2c50-0">
              Sjukskrivningstalen
            </seg>
          </u>
          <note type="speaker" xml:id="i-8e7a593027511494-0">
            Anf. 82 EVA-LENA JANSSON (S):
          </note>
          <u who="eva-lena_jansson_13df82" xml:id="i-06955084e34bfc30-0">
            <seg xml:id="i-8204cb2ff13d2c4a-0">
              Herr talman! Jag ställer min fråga till socialförsäkringsminister
              Ulf Kristersson.
            </seg>
            <seg xml:id="i-450a55a5849b9420-0">
              Över 30 000 arbetslösa personer har förts över till fas 3. Över
              70 000 människor har utförsäkrats. Regeringens arbetsmarknadspolitik
              och sjukförsäkringspolitik hänger på något sätt ihop. Det vi nu
              ser är att både antalet sjukskrivna och andelen långtidssjukskrivna
              ökar. När socialförsäkringsministern tillfrågats om detta har
              han sagt att han inte tycker att jämförelsen med 2010 är relevant,
              eftersom regeringens försäkringsförändring då precis hade fått
              fullt genomslag. Vilket år tycker då socialförsäkringsministern
              att vi ska jämföra talen med? Och varför är han inte bekymrad
              över att sjukskrivningarna ökar?
            </seg>
          </u>
          <note type="speaker" xml:id="i-88cd096b8f1925f7-0">
            Anf. 83 Statsrådet ULF KRISTERSSON (M):
          </note>
          <u who="unknown" xml:id="i-b17aab335e9514dc-20">
            <seg xml:id="i-aa5a2c6636c517db-0">
              Herr talman! För det första tycker jag att vi ska vara rättvisa.
              Jag är klart bekymrad över att sjukskrivningarna, framför allt
              de korta sjukfallen, ökar, och jag var nog den som tydligast tog
              upp den problematiken när vi började se detta. Den som försöker
              hävda motsatsen talar helt enkelt inte sanning.
            </seg>
            <seg xml:id="i-1c0569a205980bf9-0">
              I dag ser vi några viktiga saker. Det första vi ser är att antalet
              korta sjukfall ökar. Visserligen sker det från nivåer som är dramatiskt
              mycket lägre än när det var som värst. Å andra sidan ökar det
              ganska snabbt i vissa grupper, vilket man ska vara mycket observant
              på av flera skäl. Många kortvariga sjukfrånvarofall kan mycket
              väl leda till långvarig sjukfrånvaro. Det var det vi inte var
              observanta på sist. Det innebär också ett stort produktionsbortfall
              i Sverige helt i onödan. Vi skulle kunna använda de resurserna
              på mycket bättre sätt.
            </seg>
            <seg xml:id="i-5c51e667eba93728-0">
              Den långa sjukfrånvaron ökar inte alls på det sättet. Vi har
              väsentligt färre långa sjukfrånvarofall i dag än vi hade före
              reformen. Det är bra, men inget skäl att slå sig till ro.
            </seg>
          </u>
          <note type="speaker" xml:id="i-e709b6d7182f8af1-0">
            Anf. 84 EVA-LENA JANSSON (S):
          </note>
          <u who="eva-lena_jansson_13df82" xml:id="i-06955084e34bfc30-1">
            <seg xml:id="i-df95ab61ebf2da6b-0">
              Herr talman! Jag tycker att Ulf Kristersson undviker frågan.
              Jag tycker inte att han drar några slutsatser av att de långa
              sjukskrivningstalen ökar. Man måste se detta i en kontext. Vi
              ser att människor utförsäkras, hamnar på arbetsmarknadssidan och
              hamnar i fas 3. De som utförsäkras blir fattigare. Men vi ser
              egentligen inga åtgärder som skulle hjälpa dem att komma tillbaka
              till arbete. Rehabiliteringsinsatserna är begränsade. Människor
              som får stroke blir utförsäkrade, får inte fortsätta jobba och
              blir sparkade. Vi vet också att det uppstår problem i dag därför
              att Arbetsmiljöverket inte har pengar att förhindra att människor
              blir utslagna på arbetsmarknaden.
            </seg>
            <seg xml:id="i-b90a174b9e5ab5ad-0">
              När vi då ser att både de korta och de långa sjukskrivningarna
              ökar borde regeringen göra någonting annat än att prata om den
              socialdemokratiska regeringen 2006. Man borde se att det finns
              någonting man måste åstadkomma. Vad tänker regeringen göra?
            </seg>
          </u>
          <note type="speaker" xml:id="i-92431a17aad834db-0">
            Anf. 85 Statsrådet ULF KRISTERSSON (M):
          </note>
          <u who="unknown" xml:id="i-b17aab335e9514dc-21">
            <seg xml:id="i-3bb4d4f7889d2e7c-0">
              Herr talman! Jag tycker att det är genuint kul att Socialdemokraterna
              för en gångs skull verkar vara bekymrade över att det blir fler
              sjukfall. Jag har i tre års tid i den här kammaren slagits mot
              socialdemokrater som velat ha fler människor i sjukskrivning och
              förtidspension. Varje sänkning var ett bekymmer. Välkomna till
              verkligheten!
            </seg>
            <seg xml:id="i-6447787a4ccc12d4-0">
              Det är viktigt att ha koll på den korta sjukfrånvaron, för den
              kan fara i väg. Därför är det bra att Sverige i dag fokuserar
              på detta. Titta på de långa sjukfallen! Lägger vi ihop de sjukfall
              som är över ett år med alla dem som tidigare hade den fega varianten
              tidsbegränsad förtidspension, som inte ens då fick riktig förtidspension,
              då är det 100 000 färre i dag än vid sjukförsäkringsreformens
              genomförande. Det är en viktig skillnad i utanförskap.
            </seg>
            <seg xml:id="i-4a85dc1598382ed0-0">
              Däremot är ingenting felfritt. Vi är själva observanta i dag
              på ökad psykisk ohälsa, kvinnors ohälsa och de yngstas ohälsa,
              som i dag verkar driva upp de korta sjukfallen. Detta ska man
              vara mycket observant på.
            </seg>
            <seg xml:id="i-979081feecbb71ab-0">
              De regionala flygplatserna
            </seg>
          </u>
          <note type="speaker" xml:id="i-e0e7c0d3becfb108-0">
            Anf. 86 EDWARD RIEDL (M):
          </note>
          <u who="edward_riedl_032876" xml:id="i-85340eb5965eeeb8-0">
            <seg xml:id="i-70f8219dc6750697-0">
              Herr talman! Min fråga går till infrastrukturminister Catharina
              Elmsäter-Svärd.
            </seg>
            <seg xml:id="i-ac371994c040faa7-0">
              Sverige är ett land med stora avstånd. Fungerande flygförbindelser
              är viktigt i hela landet. På många ställen är det helt avgörande
              för möjligheterna att fortsätta utvecklas. Inte minst handlar
              det om mina hemtrakter i norra Sverige. Våra regionala flygplatser
              binder effektivt ihop alla delar av Sverige, men de binder också
              ihop hela Sverige med omvärlden.
            </seg>
            <seg xml:id="i-07a4447a0d9101e3-0">
              De flesta av dessa flygplatser kan inte överleva på helt kommersiella
              grunder. EU-kommissionen kommer nu att lägga fram ett förslag
              om att minska möjligheterna för medlemsstaterna att med skattepengar
              finansiera de här flygplatserna ute i regionerna.
            </seg>
            <seg xml:id="i-b4fdb9f74ef57ade-0">
              Hur tänker infrastrukturministern säkerställa att vi kan bibehålla
              den svenska flygplatsinfrastrukturen vi har i dag?
            </seg>
          </u>
          <note type="speaker" xml:id="i-43db6fc026f5f45d-0">
            Anf. 87 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-22">
            <seg xml:id="i-f1f88bdb93242246-0">
              Herr talman! Jag tackar Edward Riedl för frågan. Flyget glöms
              tyvärr bort som en viktig förutsättning för att landet ska kunna
              hålla ihop. Det handlar om tid och om att kunna ta sig fram effektivt.
              Det måste finnas en insikt i och en förståelse för att vi har
              ett avlångt land som är tätt bebyggt på vissa ställen och glest
              bebyggt på andra. Det handlar om tillgänglighet. Just därför har
              vi alla dessa flygplatser, som staten ger ett offentligt stöd
              till.
            </seg>
            <seg xml:id="i-ea7e69c0ad45cb91-0">
              När det gäller den diskussion som har förts inte minst från EU-kommissionens
              sida om att man inte ska få ge statligt stöd har jag tillsammans
              med min kollega Anna-Karin Hatt, som har hand om den regionala
              tillväxten, skrivit ett brev till kommissionen och betonat att
              dessa flygplatser är en förutsättning för tillgänglighet med tanke
              på hur det faktiskt ser ut i Sverige och att vi därför avser att
              fortsätta att ge det här stödet. Det handlar i dag om drygt 100
              miljoner kronor, en liten men viktig del för flygplatsernas överlevnad.
            </seg>
          </u>
          <note type="speaker" xml:id="i-ddc39e3dc5e3fa9b-0">
            Anf. 88 EDWARD RIEDL (M):
          </note>
          <u who="edward_riedl_032876" xml:id="i-85340eb5965eeeb8-1">
            <seg xml:id="i-e16917e5cb579be0-0">
              Herr talman! Jag tackar infrastrukturministern. Det känns väldigt
              betryggande att hon jobbar med frågan. Jag önskar henne ett stort
              lycka till.
            </seg>
            <seg xml:id="i-cc8602e172681c1b-0">
              Jag vill återigen påtala vikten av att vi i Sverige har en annan
              situation än man har på många andra håll i Europa. Vi har en helt
              annan struktur på vårt land, med långa avstånd som vi behöver
              förminska med flygets hjälp.
            </seg>
            <seg xml:id="i-a139b45519ac0907-0">
              Stort lycka till i arbetet och tack för svaret!
            </seg>
          </u>
          <note type="speaker" xml:id="i-efdf54f21548d681-0">
            Anf. 89 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-b17aab335e9514dc-23">
            <seg xml:id="i-f258408a16e84c24-0">
              Herr talman! Jag tror inte att jag har så mycket att kommentera
              utan nöjer mig med att säga tack.
            </seg>
            <seg xml:id="i-0674b1bfa55abdee-0">
              Åtgärder mot svartarbete i byggbranschen
            </seg>
          </u>
          <note type="speaker" xml:id="i-6967d8f9829b34d3-0">
            Anf. 90 TERES LINDBERG (S):
          </note>
          <u who="teres_lindberg_2e9d4f" xml:id="i-f4b3e7ae6fa6df6a-0">
            <seg xml:id="i-e873a4b047668569-0">
              Herr talman! Min fråga går till näringsminister Annie Lööf.
            </seg>
            <seg xml:id="i-d746e04ee9a26039-0">
              Enligt Skatteverket kostar svartarbetet ungefär 60 miljarder
              kronor i uteblivna intäkter. 10 miljarder av dem härrör från byggbranschen.
              I januari 2013 uppdrog riksdagen till regeringen att under 2013
              få till stånd en lagstiftning kring personalliggare i byggbranschen
              och att se till att månadsredovisningar av anställdas inkomster
              och skatter införs före den 1 januari 2014. Av detta har vi inte
              sett något. Vi har också sett uttalanden från näringsministern
              om att det inte kommer att ske.
            </seg>
            <seg xml:id="i-ce8bfce0937831cb-0">
              Jag skulle vilja inbjuda näringsministern till ett seminarium
              om de här frågorna som vi ordnar den 6 november tillsammans med
              byggbranschen. Näringsliv, arbetstagarorganisationer och Skatteverket
              är med. Jag undrar också när regeringen avser att återkomma till
              riksdagen med de här frågorna, vilket riksdagen har begärt.
            </seg>
          </u>
          <note type="speaker" xml:id="i-b74a704fabab88f8-0">
            Anf. 91 Näringsminister ANNIE LÖÖF (C):
          </note>
          <u who="unknown" next="cont" xml:id="i-6afc19f449aee3de-5">
            <seg xml:id="i-8e6ceee8b0ca213b-0">
              Herr talman! Jag vill tacka Teres Lindberg för att hon redogjorde
              för Socialdemokraternas syn på svensk småföretagarpolitik. Jag
              hoppas att landets alla småföretagare nu hörde att Socialdemokraterna
              vill öka regelbördan kraftigt för dem. I stället för att lämna
              in månadsuppgifter på individnivå i inkomstslaget tjänst en gång
              om året ska de nu göra det tolv gånger om året, enligt Socialdemokraterna.
              Regeringen har analyserat detta och sagt att det inte är lämpligt
              att införa detta för landets småföretagare. Däremot ser vi svartjobb
              och svartarbete som något mycket allvarligt och stöttar därför
              byggbranschen och byggindustrin i det arbete de själva gör för
              att komma åt svartjobb och oacceptabelt svartarbete.
            </seg>
            <seg xml:id="i-ecb92d06f0b0073a-0">
              Det pågår ett väldigt fint arbete inom byggindustrin som jag
              med glädje stöttar och arbetar med att främja. Det är viktigt
              att komma åt detta. Oseriösa aktörer ska inte verka på svensk
              arbetsmarknad. Det ska vara vita pengar, och regler ska följas.
              Däremot är månadsuppgiftslämning någonting som regeringen inte
              avser att genomföra.
            </seg>
          </u>
          <note xml:id="i-86f0f0cb4df7a0b2-0">
            Anf. 92 TREDJE VICE TALMANNEN:
          </note>
          <u who="unknown" prev="cont" xml:id="i-852a65022803e7e3-5">
            <seg xml:id="i-12503adc3a79e62a-0">
              Jag ber att få tacka näringsminister Annie Lööf och statsråden
              Ulf Kristersson, Catharina Elmsäter-Svärd och Erik Ullenhag samt
              arbetsmarknadsminister Elisabeth Svantesson för dagens frågestund.
            </seg>
            <seg xml:id="i-2d5c4f252fb27216-1">
              Återupptagna förhandlingar
            </seg>
          </u>
          <note xml:id="i-8f2df1b0d6562d80-1">
            Ajournering
          </note>
          <note xml:id="i-63d72c6ff6d457fd-0">
            Kammaren beslutade kl. 15.00 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note xml:id="i-511cdcbab52292dd-0">
            Förhandlingarna återupptogs kl. 16.00.
          </note>
          <note xml:id="i-e69ea9f743b074ea-0">
            6 § Beslut om ärenden som slutdebatterats den 23 oktober
          </note>
          <note xml:id="i-f660c0e3e108cede-0">
            7 § Beslut om ärende som slutdebatterats vid dagens sammanträde
          </note>
          <note xml:id="i-5577bb973ebe74d0-0">
            Punkt 6
          </note>
          <note xml:id="i-a9cfea8b71d71d4c-0">
            Punkt 15
          </note>
          <note xml:id="i-e0e23502e359a719-0">
            Övriga punkter
          </note>
          <note xml:id="i-34869f35f4aa6d3a-0">
            8 § Bordläggning
          </note>
          <note xml:id="i-c288c3088fff015e-0">
            Följande dokument anmäldes och bordlades:
          </note>
          <note xml:id="i-785887283e7e61ce-0">
            9 § Anmälan om interpellationer
          </note>
          <note xml:id="i-a47a52b3e80a524c-0">
            Följande interpellationer hade framställts:
          </note>
          <note xml:id="i-b02675261ea5b431-0">
            den 24 oktober
          </note>
          <note xml:id="i-60a756c86f86dc76-0">
            Kerstin Nilsson
          </note>
          <note xml:id="i-09031eccf01cb09d-0">
            Amineh Kakabaveh
          </note>
          <note xml:id="i-2cb06bfde3cc32bb-0">
            Hillevi Larsson
          </note>
          <note xml:id="i-a2411d94876431a6-0">
            Patrik Björck
          </note>
          <note xml:id="i-c81fd5112d983946-0">
            Raimo Pärssinen
          </note>
          <note xml:id="i-ed06cf93bebf1651-0">
            Börje Vestlund
          </note>
          <note xml:id="i-dcdde34588db1ee7-0">
            Johan Andersson
          </note>
          <note xml:id="i-82070f16a59b6872-0">
            Maria Stenberg
          </note>
          <note xml:id="i-e5a45f95fbbd3a9a-0">
            Ylva Johansson
          </note>
          <note xml:id="i-e5a45f95fbbd3a9a-1">
            Ylva Johansson
          </note>
          <note xml:id="i-de8430783480060d-0">
            Interpellationerna redovisas i bilaga som fogats till riksdagens
            snabbprotokoll tisdagen den 5 november.
          </note>
          <note xml:id="i-8cc702a8008b25fb-0">
            10 § Anmälan om frågor för skriftliga svar
          </note>
          <note xml:id="i-8c35efc28628874a-0">
            Följande frågor för skriftliga svar hade framställts:
          </note>
          <note xml:id="i-b02675261ea5b431-1">
            den 24 oktober
          </note>
          <note xml:id="i-e9530c6ff0d50219-0">
            Eva Olofsson
          </note>
          <note xml:id="i-4a3dc80dff43c133-0">
            Kent Persson
          </note>
          <note xml:id="i-2cb06bfde3cc32bb-1">
            Hillevi Larsson
          </note>
          <note xml:id="i-b779c0df14b78e4b-0">
            Bodil Ceballos
          </note>
          <note xml:id="i-640f8eba96053e24-0">
            Helena Leander
          </note>
          <note xml:id="i-2e26e42803697ce9-0">
            Frågorna redovisas i bilaga som fogats till riksdagens snabbprotokoll
            tisdagen den 5 november.
          </note>
          <note xml:id="i-b8da220d03da3c8b-0">
            11 § Anmälan om skriftliga svar på frågor
          </note>
          <note xml:id="i-f759b03035153555-0">
            Skriftliga svar på följande frågor hade inkommit:
          </note>
          <note xml:id="i-b02675261ea5b431-2">
            den 24 oktober
          </note>
          <note xml:id="i-932d56ea452ef64d-0">
            Jens Holm
          </note>
          <note xml:id="i-756c8707f56493ff-0">
            Susanne Eberstein
          </note>
          <note xml:id="i-4a49b0b16a8c8742-0">
            Svaren redovisas i bilaga som fogats till riksdagens snabbprotokoll
            tisdagen den 5 november.
          </note>
          <note xml:id="i-3f9646cd36040103-0">
            12 § Kammaren åtskildes kl. 16.03.
          </note>
          <note xml:id="i-74ee04ea77b8934d-0">
            Förhandlingarna leddes
          </note>
          <note xml:id="i-453373d82b280e60-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
