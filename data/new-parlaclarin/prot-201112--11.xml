<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--11</head>
          <docDate when="2011-01-01">2011-01-01</docDate>
        </div>
      </front>
      <body>
        <div>
          <note xml:id="i-bd1f238107fde3fa-0">
            ﻿
          </note>
          <note xml:id="i-cae56299507bb630-0">
            Riksdagens protokoll
          </note>
          <note xml:id="i-7821f266f60e1e89-0">
            2011/12:11
          </note>
          <note xml:id="i-9dfa828dce6d0741-0">
            Fredagen den 30 september
          </note>
          <note xml:id="i-6ac7e280948be908-0">
            Kl. 09:00 - 09:24
          </note>
          <note xml:id="i-ee84eaf87a4b83b2-0">
            1 § Anmälan om ändrad partibeteckning
          </note>
          <note xml:id="i-604db945f2ee1f41-0">
            Från William Petzäll hade inkommit följande skrivelse:
          </note>
          <note xml:id="i-688d0796468abec7-0">
            Härmed vill jag meddela att jag utträtt ur Sverigedemokraterna
            och inte längre tillhör Sverigedemokraternas riksdagsgrupp. Jag
            betraktar mig därför som riksdagsledamot utan partibeteckning
            under återstoden av mandatperioden.
          </note>
          <note xml:id="i-2dd76ed53801de2a-0">
            Jag avsäger mig samtliga uppdrag jag har som ersättare i riksdagens
            utskott, EU-nämnd, valberedning och ledamotsråd.
          </note>
          <note xml:id="i-18d3312bc942b062-0">
            William Petzäll
          </note>
          <note xml:id="i-66b5549e06600631-0">
            Skrivelsen lades till handlingarna.
          </note>
          <note xml:id="i-deeb50325f8eed19-0">
            2 § Avsägelser
          </note>
          <note xml:id="i-d06b31d355f5aa31-0">
            Förste vice talmannen meddelade att Maud Olofsson (C) anhållit
            om entledigande från uppdraget som ledamot av riksdagen.
          </note>
          <note xml:id="i-1872633bc4f486e3-0">
            Kammaren biföll denna anhållan.
          </note>
          <note xml:id="i-649fa28ff0b9a8f9-0">
            Förste vice talmannen meddelade att Andreas Carlgren (C) anhållit
            om entledigande från uppdraget som ledamot av riksdagen.
          </note>
          <note xml:id="i-1872633bc4f486e3-1">
            Kammaren biföll denna anhållan.
          </note>
          <note xml:id="i-cd927d42ca529abf-0">
            Förste vice talmannen meddelade att William Petzäll (-) avsagt
            sig uppdragen som suppleant i konstitutionsutskottet, finansutskottet,
            skatteutskottet, justitieutskottet, civilutskottet, utrikesutskottet,
            socialförsäkringsutskottet, kulturutskottet, utbildningsutskottet,
            trafikutskottet, miljö- och jordbruksutskottet, näringsutskottet,
            arbetsmarknadsutskottet, EU-nämnden och valberedningen.
          </note>
          <note xml:id="i-6a73853eb30ebb94-0">
            Kammaren biföll dessa avsägelser.
          </note>
          <note xml:id="i-a4dd91e4593a4491-0">
            3 § Anmälan om ersättare för statsråd
          </note>
          <note xml:id="i-2cbf631942f8283f-0">
            Förste vice talmannen anmälde att Göran Lindell (C) skulle tjänstgöra
            som ersättare för näringsminister Annie Lööf (C) från och med
            denna dag tills vidare.
          </note>
          <note xml:id="i-6be32b8e720c857c-0">
            4 § Meddelande om ändring i kammarens sammanträdesplan
          </note>
          <note xml:id="i-08f81871697d6680-0">
            Förste vice talmannen meddelade att bordläggningsplenum skulle
            äga rum måndagen den 3 oktober kl. 17.00 , inte kl. 10.00 som
            tidigare aviserats.
          </note>
          <note xml:id="i-75911eb026afda2a-0">
            5 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-523787cf905856e7-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-ba159386ffa3580f-0">
            KOM(2011)381
          </note>
          <note xml:id="i-6ff67af236b47b1e-0">
            6 § Anmälan om fördröjt svar på interpellation
          </note>
          <note xml:id="i-b7ff2db1d48f48a3-0">
            Till riksdagen hade inkommit följande skrivelse:
          </note>
          <note xml:id="i-eef0aae108982093-0">
            Interpellation 2011/12:20
          </note>
          <note xml:id="i-ebd1fe25cf1c20a9-0">
            Interpellation 2011/12:20 Subventioner inom bostadssektorn
          </note>
          <note xml:id="i-4eecbb1e185539de-0">
            Interpellationen kommer att besvaras den 21 oktober 2011.
          </note>
          <note xml:id="i-79122a968e3fc498-0">
            Skälet till dröjsmålet är redan inbokade engagemang.
          </note>
          <note xml:id="i-e191d4dae19bb0c0-0">
            Marianne Jenryd
          </note>
          <note xml:id="i-0807d98abc9556c4-0">
            7 § Svar på interpellation 2011/12:16 om tillsättande av luftförsvarsutredning
          </note>
          <note type="speaker" xml:id="i-92e80449027477d2-0">
            Anf. 1 Försvarsminister STEN TOLGFORS (M):
          </note>
          <u who="unknown" xml:id="i-1e02ecdde5c1680c-0">
            <seg xml:id="i-dfc2d8badeeeb1a8-0">
              Fru talman! Anna-Lena Sörenson har frågat mig vad jag hittills
              gjort för att en parlamentarisk utredning kring det framtida luftförsvaret
              ska komma till stånd och när riksdagen kan förvänta sig att jag
              tar initiativ till att formulera direktiv till en luftförsvarsutredning.
            </seg>
          </u>
          <note xml:id="i-81a37f4809ff3730-0">
            Den 28 april 2011 tillkännagav riksdagen för regeringen som sin
            mening att en luftförsvarsutredning bör tillsättas. Frågan om
            en luftförsvarsutredning bereds för närvarande i Regeringskansliet.
          </note>
          <note type="speaker" xml:id="i-ed844a34b9d30a67-0">
            Anf. 2 ANNA-LENA SÖRENSON (S):
          </note>
          <u who="anna-lena_sorenson_0eff8d" xml:id="i-51f8ce474d573933-0">
            <seg xml:id="i-1a3dfe8362eafbe4-0">
              Fru talman! Jag får naturligtvis börja med att tacka försvarsministern
              för svaret. Det var inte särskilt omfattande eller uttömmande,
              men det gick ju snabbt att läsa, och det är väl ändå tanken som
              räknas även om det här svaret knappast når över gränsen för vad
              artigheten kräver.
            </seg>
            <seg xml:id="i-c45df2d7e61c8c54-0">
              Jag hade hoppats, precis som i Jeopardy , att få hälsa ministern
              välkommen in i debatten, men det här svaret avslöjar inte mer
              än vad vi redan visste.
            </seg>
            <seg xml:id="i-8f2fef5a127e6f84-0">
              Fru talman! Jag vill inte ens misstänka att försvarsministern
              inte respekterar riksdagens mening om att tillsätta en luftförsvarsutredning.
              Tvärtom är jag övertygad om att ministern delar riksdagens genuina
              engagemang för hur Sveriges fred och säkerhet ska värnas även
              i framtiden. Om jag känner försvarsministern rätt har han också
              ett starkt intresse för och omsorg om hur luftförsvaret ska utformas.
            </seg>
            <seg xml:id="i-181f7a31cfb4fcc5-0">
              Han tycker säkert också att det är viktigt att få kunskap om
              och insikt i vilken teknik- och industribas som behövs, hur det
              internationella samarbetet kan arrangeras och vad Sverige bör
              delta i, till exempel utvecklingen av Neuron, framtidens obemannade
              och även bemannade flygsystem som Försvarsmakten behöver.
            </seg>
            <seg xml:id="i-a2967eb0d1f5ece8-0">
              Därför, fru talman, har försvarsministern säkert inget emot att
              här i dag ge oss mer kunskap om hur långt beredningen av frågan
              har kommit på departementet. Det vore också synnerligen intressant
              att få höra ministerns förväntningar på beredningsarbetet och
              om han själv har gett någon form av direktiv till det.
            </seg>
            <seg xml:id="i-69ac1eb6a6c2ed13-0">
              Självklart vill vi förstås höra när vi kan förvänta oss ett förslag
              från regeringen om hur den här utredningen ska utformas. Den frågan
              i min interpellation blev aldrig besvarad.
            </seg>
          </u>
          <note type="speaker" xml:id="i-4c354185fbf178d3-0">
            Anf. 3 JOHAN JOHANSSON (M):
          </note>
          <u who="johan_johansson_241f8c" xml:id="i-0a27cea8815744ec-0">
            <seg xml:id="i-82f4414714042de6-0">
              Fru talman! Jag har försökt sätta mig in i vad riksdagens tillkännagivande
              om att en luftförsvarsutredning bör tillsättas egentligen innebär.
              Jag har försökt få svar på frågan utan att komma till någon entydig
              slutsats. I stället blir det tolkningar av vad Socialdemokraterna,
              Sverigedemokraterna, Vänsterpartiet och Miljöpartiet har sagt
              här i kammaren och de uttalanden de har gjort i medierna.
            </seg>
            <seg xml:id="i-82f56316d9722753-0">
              Miljöpartiet anser att utredningen ska behandla Gripens kommande
              förmågelyft och menar också att det inte ska satsas en enda krona
              om inte behovet tydligt kan påvisas.
            </seg>
            <seg xml:id="i-bef5427406a90787-0">
              Sverigedemokraterna tycker tvärtom. De hävdar att en första beställning
              på tio JAS Gripen, version EF bör ingå i statens budget, kanske
              redan till och med för 2013.
            </seg>
            <seg xml:id="i-8084c149d1eee949-0">
              Socialdemokraterna förespråkar att utredningen endast ska behandla
              tiden efter 2040 och att Gripenfrågan ska hanteras separat, medan
              Vänsterpartiet lite grann följer Socialdemokraternas linje och
              säger att det är en stor trygghet för försvarsindustrin att 20132014
              få klara besked om hur världen ser ut efter 2040.
            </seg>
            <seg xml:id="i-bb940e739cb5a13a-0">
              Vi har alltså fyra partier som har gått ihop och drivit igenom
              en luftförsvarsutredning utan att ha en gemensam bild av vad utredningen
              ska åstadkomma. Tre av dessa partier driver dessutom en linje
              att det ska vara mindre pengar till försvaret. Tillkännagivandet
              är som jag ser det beklagligt, då det kan lägga locket på utvecklingen
              i försvarsindustrin och även inom Försvarsmakten om hur luftförsvaret
              ska se ut framöver.
            </seg>
            <seg xml:id="i-8a635a37cd7b82fc-0">
              Fru talman! Jag tror inte att de kristallkulor vi har är tillräckligt
              klara för att vi ska se utvecklingen efter 2040.
            </seg>
            <seg xml:id="i-dadc38b7e91c1a1e-0">
              I tillkännagivandet till regeringen är nyckelordet bör. Min vädjan
              till statsrådet är därför att fokusera på ordet bör och inte tolka
              bör som ska, vilket skulle få stora konsekvenser för både vår
              försvarsindustri och vår framtida luftförsvarsförmåga.
            </seg>
          </u>
          <note type="speaker" xml:id="i-85c4808d6919f012-0">
            Anf. 4 Försvarsminister STEN TOLGFORS (M):
          </note>
          <u who="unknown" xml:id="i-1e02ecdde5c1680c-1">
            <seg xml:id="i-de5f5162f97e5767-0">
              Fru talman! Det var som sagt den 28 april som Socialdemokraterna,
              Sverigedemokraterna, Vänsterpartiet och Miljöpartiet gjorde tillkännagivandet.
              Frågan bereds nu i Regeringskansliet. Det är en kort tid sedan
              detta gjordes.
            </seg>
            <seg xml:id="i-6f4c31d9b3947af1-0">
              Dock vill jag säga att frågan inte alls är okomplicerad och att
              det verkligen skulle ha underlättat Regeringskansliets arbete
              om det från riksdagen hade funnits en tydlig enighet om vad uppdraget
              innebär. Men det gör det tyvärr inte. Jag gick igenom debatten
              så sent som i går. Anna-Lena Sörenson sade i debatten att luftförsvarsutredningen
              ska ta sikte på tiden efter 2040, men hon nämner faktiskt också
              årtalet 2035 i debatten. Hon menar att Gripen NG inte ska omfattas.
              Hon sade sig också se slutet på livstiden för JAS Gripen.
            </seg>
            <seg xml:id="i-905165dd132ab69b-0">
              Jag anser tvärtom att den har minst 30 år kvar att leva och vara
              konkurrenskraftig den tiden.
            </seg>
            <seg xml:id="i-e6c3a76e5107d23b-0">
              Peter Hultqvist sade att siktet ska vara inställt på tiden efter
              2040 och att JAS Gripen ska behandlas utanför utredningen. Samtidigt
              sade Peter Hultqvist att han var öppen för att utredningen skulle
              se på tiden både före, under och efter 2040 därför att allt hänger
              ihop.
            </seg>
            <seg xml:id="i-1dba8ad5cd46dc30-0">
              Detta var bara ett partis ståndpunkt.
            </seg>
            <seg xml:id="i-fe2e382b93cbd7fe-0">
              Miljöpartiet sade att utredningen skulle behandla frågan i närtid,
              alltså tiden före 2040. Motionen från Miljöpartiet, som Socialdemokraterna
              biföll, talade om tiden före 2040. Den sade också, och Miljöpartiet
              sade i debatten, att uppgradering av JAS Gripen ska ingå i utredningens
              uppgift. Men motionen som Socialdemokraterna delvis biföll avfärdade
              uppgradering av Gripen helt och hållet.
            </seg>
            <seg xml:id="i-ddb667799f6806cf-0">
              Sverigedemokraterna sade att det handlade om både och, om tiden
              både före och efter 2040, bortom och naturligtvis även hitom.
              Samtidigt sade man, som Johan Johansson gick igenom här innan,
              att Gripen ändå skulle uppgraderas nu.
            </seg>
            <seg xml:id="i-2c54f988d1e9f4a3-0">
              Vänsterpartiet sade att det handlade om både tiden före och tiden
              efter 2040 och att Gripen skulle ingå.
            </seg>
            <seg xml:id="i-be44f236ecf967d3-0">
              Det som komplicerar saken för mig är bland annat följande. Peter
              Hultqvist sade i debatten att det skrivna ordet och det sagda
              ordet i det här sammanhanget måste vara det som gäller. Därmed
              är det så att Socialdemokraterna, som formade majoriteten, avvisade
              att man bara ska titta på den text som utskottet faktiskt skrev.
              Och nu vill oppositionen att regeringen ska lösa detta genom att
              kalla samman riksdagens partier och med dem diskutera vad direktiven
              ska innehålla. Det innebär också att jag av Socialdemokraterna
              ska tvingas förhandla med Sverigedemokraterna. Det är någonting
              vi inte gör.
            </seg>
            <seg xml:id="i-3ed5db8265920e48-0">
              Jag menar precis som Johan Johansson att om framtidssäkringen
              av Gripen skulle omfattas blir det ett hårt slag mot Saab, eftersom
              nödvändiga beslut försenas i flera år, och därmed mot svensk försvarsförmåga.
              Vi riskerar att få tomt i tillverkningshallen och på utvecklingsavdelningen
              helt i onödan. Vi riskerar då viktig industriell kompetens och
              problem för svensk flygindustri.
            </seg>
            <seg xml:id="i-56456a90520161b6-0">
              Jag menar tvärtom att det inte är acceptabelt. Jag är mycket
              tydlig med att nästa beslut om kommande generationer Gripen behöver
              fattas mycket tidigare än så här, i närtid, och att våra åtaganden
              gentemot exportmarknaden entydigt står fast.
            </seg>
            <seg xml:id="i-57411ee8a7377ea2-0">
              Sedan vill jag också, fru talman, gärna göra markeringen här,
              som jag har gjort så många gånger tidigare, att det är självklart
              för mig att söka brett samförstånd i riksdagen kring framtidssäkringen
              av Gripen, utredning eller icke utredning. Det är en självklarhet.
              Vi pratar om många decennier fram i tiden.
            </seg>
            <seg xml:id="i-544a755a62b698dc-0">
              Jag delar Johan Johanssons syn att det finns oönskade konsekvenser
              både i den text som är framlagd och framför allt om man läser
              den debatt som utskottet hade om vad den här utredningen ska innefatta.
              Då menar jag att man får vara väldigt tydlig med vad man vill.
              Om det bara är fråga om tiden efter 2040 ska man skriva och säga
              det. Sedan är det en annan femma att diskutera hur realistiskt
              det är att tro att det finns underlag där vi nu, 30 år i förväg,
              kan berätta hur flygvapnet ser ut efter 2040.
            </seg>
          </u>
          <note type="speaker" xml:id="i-0e01efa15a1d7761-0">
            Anf. 5 ANNA-LENA SÖRENSON (S):
          </note>
          <u who="anna-lena_sorenson_0eff8d" xml:id="i-51f8ce474d573933-1">
            <seg xml:id="i-c6243ab08ceaf6ba-0">
              Fru talman! Både Johan Johansson och försvarsministern pratade
              om tolkningar av det beslut som riksdagen har tagit. Jag kan bara
              hänvisa till det betänkande som föreligger. Jag tycker själv inte
              att det finns särskilt mycket oklarheter i vad den texten betyder.
              Sedan får var och en svara för sitt.
            </seg>
            <seg xml:id="i-224a9c2ddca6f523-0">
              Frågan är vad Moderata samlingspartiets uppfattning är i den
              här frågan. Det var ett seminarium på Folk och Försvar, i mars
              i år tror jag att det var, och där ställde sig samtliga partier
              bakom en uppfattning att det borde tillsättas en luftförsvarsutredning.
              Alliansens ledamöter tog sedan tillbaka det här, men Moderaterna
              har egentligen inte någon gång talat om varför man har inställningen
              att inte tillsätta en luftförsvarsutredning.
            </seg>
            <seg xml:id="i-9a019c568fb6d7b5-0">
              Försvarsministern hänvisar till beslutet om JAS Gripen. Där finner
              jag att vi är eniga om att ett beslut rörande JAS Gripens uppgradering
              bör ske i närtid. Jag förutsätter att vi framåt hösten, när Försvarsmakten
              har lagt fram sitt budgetunderlag och den utredning som man har
              sagt att man ska komma med, kan komma till ett beslut i riksdagen.
              Där har vi samma uppfattning.
            </seg>
            <seg xml:id="i-ff130be7bbdc7b03-0">
              Jag hänvisar till det betänkande som finns och vad som är skrivet
              där. När det gäller beslutet om JAS Gripen har vi sagt tidigare,
              och det står jag fast vid, att riksdagen har fattat ett beslut
              och att det ankommer på regeringen att komma med ett förslag till
              riksdagen.
            </seg>
            <seg xml:id="i-b47054683e606c49-0">
              Däremot har jag inte fått svar från försvarsministern på mina
              frågor om när vi kan förvänta oss ett besked i den här frågan.
              Nu vädjar Johan Johansson om att regeringen inte ska komma med
              några besked över huvud taget, om jag tolkade honom rätt, medan
              försvarsministern har sagt att frågan bereds i departementet.
              Det kan vara intressant för riksdagen att få höra vilket det är
              som gäller. Jag antar att Försvarsdepartementet och Moderata samlingspartiet
              känner respekt för riksdagens beslut.
            </seg>
          </u>
          <note type="speaker" xml:id="i-792fcfa36c4338b0-0">
            Anf. 6 JOHAN JOHANSSON (M):
          </note>
          <u who="johan_johansson_241f8c" xml:id="i-0a27cea8815744ec-1">
            <seg xml:id="i-6f79386182df617b-0">
              Fru talman! Självklart är det framtida luftförsvaret en väldigt
              viktig frågeställning, en frågeställning som måste diskuteras
              och beredas på en mängd olika sätt.
            </seg>
            <seg xml:id="i-d57c04d29a81a227-0">
              Ett underlag för flygstridskrafternas framtid tycker jag inte
              ska tas fram genom en parlamentarisk utredning. Det naturliga
              är att detta sker inom ramen för det utredningsarbete som Försvarsmakten
              redan satt i gång om flygstridskrafternas framtida utveckling.
              Jag tror att det här skulle sänka tempot och bli dyrare. Framför
              allt skulle det lägga locket på för utvecklingen av JAS Gripen-systemet.
            </seg>
          </u>
          <note type="speaker" xml:id="i-6cea8f5bff8bb85b-0">
            Anf. 7 Försvarsminister STEN TOLGFORS (M):
          </note>
          <u who="unknown" xml:id="i-1e02ecdde5c1680c-2">
            <seg xml:id="i-45374ad714bac6e0-0">
              Fru talman! Regeringen kommer att bereda direktiven noga, men
              jag måste säga att det är väldigt svårt att förstå varför Socialdemokraterna
              tycker att det är så bråttom med en utredning, om utredningen,
              som Anna-Lena Sörenson säger nu och sade i debatten, enbart ska
              titta på förhållanden efter 2040. Det är 30 år fram i tiden. Efter
              mindre än ett halvår ställer Anna-Lena Sörenson en interpellation
              till mig om varför direktiven dröjer.
            </seg>
            <seg xml:id="i-84b9c12872909329-0">
              Jag vill gärna säga att Anna-Lena Sörenson är en av de få som
              faktiskt har varit konsistent i den här debatten och sagt samma
              saker gång på gång. Det ska handla om tiden efter 2040. Problemet
              är bara att tre av de fyra partier som gjorde tillkännagivandet
              inte tycker så. De säger ju att framtidssäkringen av Gripen också
              ska ingå. Då försenar man, som Johan Johansson säger, hela det
              projektet, med både försvarsförmågemässiga problem och problem
              för försvarsindustrin som följd.
            </seg>
            <seg xml:id="i-b317f3e5ba30e0e0-0">
              Sedan komplicerar det också saken att utskottets ordförande i
              debatten sade, jag citerar igen: Det skrivna ordet och det sagda
              ordet i det här sammanhanget måste vara det som gäller. Då kan
              Anna-Lena Sörenson inte längre bara hänvisa till det som står
              i tillkännagivandet, som i mitt tycke också det är synnerligen
              oklart.
            </seg>
            <seg xml:id="i-beceeb2207082bde-0">
              Vad Moderaterna tycker har varit tydligt hela tiden. Vi har sagt
              nej till detta därför att vi tror att om man lägger in allt som
              tre fyra partier vill i en utredning kommer vi att riskera svensk
              försvarsindustris förmåga och försena framtidssäkringen av Gripen.
              Jag tycker att det borde mana till eftertanke att ett par av de
              partier som Socialdemokraterna har gjort upp med faktiskt inte
              är försvarsvänliga partier. Det är partier som kraftigt vill skära
              ned och till och med vill att vi ska sluta göra någonting mer
              med Gripen över huvud taget. Det är ju de som är Sörensons samarbetspartner
              i detta. Det är därför det här blir synnerligen komplicerat.
            </seg>
            <seg xml:id="i-b42eff59c51b766a-0">
              Man kan också fråga sig varför frågan om framtidssäkring av flygvapnet
              skulle bli bättre om man flyttar bort ansvaret från Försvarsmakten,
              som är landets experter på detta, och lägger det på någon annan,
              om man avslutar Försvarsmaktens processer och skapar förseningar
              genom att sätta i gång andra i stället. Man kan dessutom fråga
              sig, Anna-Lena Sörenson, på vilken kunskapsgrund det på djupet
              kan ske en analys av hur luftförsvaret bör se ut 30 år i förväg.
            </seg>
            <seg xml:id="i-1a4fe6b509b5dd0c-0">
              För Miljöpartiets del skulle det möjligen vara bra eftersom de
              i motionen bestämt sig för att vara mot en utveckling av JAS Gripen.
              Vi kommer inte ha råd att köpa en uppgraderad version av C/D oavsett
              vilken beteckning vi ger den. Citatet är från Miljöpartiets motion
              som man delvis biföll från riksdagens sida. Dessutom innehåller
              motionen motsägelsen att den både säger att en utredning ska tillsättas
              och slår fast vad utredningen ska landa i.
            </seg>
            <seg xml:id="i-34ecf26b90c46479-0">
              Försvarsmakten arbetar ju med att ta fram underlag om Gripen
              där man tittar på den säkerhetspolitiska utvecklingen, hur flygplanen
              i omvärlden kommer att se ut, såvitt man kan bedöma, och hur andra
              vapensystem ser ut. Utifrån det försöker man i vår lämna ett förslag
              på en specificering av Gripen E/F. De bad om mer tid i fjol för
              att kunna lämna ett förslag till våren.
            </seg>
            <seg xml:id="i-682cbd9aadd36944-0">
              När det underlaget är färdigt och när regeringen har gått igenom
              underlaget vill jag gärna säga igen att jag självklart är mer
              än öppen för att hitta breda lösningar. Men det är nu och de närmast
              kommande åren det handlar om, inte att försena genom att tillsätta
              en utredning som tydligen ska titta på både det alldeles omedelbara
              och det som sker efter 2040 ingenting däremellan, de 30 år som
              följer mellan ett Gripenbeslut och 2040.
            </seg>
            <seg xml:id="i-718605b4ce0d9701-0">
              Det är också så att säkerheten i underlag förbättras ju mer aktuella
              de är. Då finns det ingen rationell anledning till brådska, bara
              politisk. Jag tror att det är illa med utredningar som ingen ens
              vet vad de syftar till. Det tjänar ingen på. Här tycker tre partier
              i majoriteten något annorlunda än det Anna-Lena Sörenson har redogjort
              för. Därför vore det naturligtvis till att börja med önskvärt
              om partierna hade varit överens när man gjorde sitt tillkännagivande
              till regeringen. Det är de här sakerna som försvårar direktivens
              framtagande. Det är väldigt svårt att reda ut vad utredningen
              ska göra.
            </seg>
          </u>
          <note type="speaker" xml:id="i-2c2d2d871c747b26-0">
            Anf. 8 ANNA-LENA SÖRENSON (S):
          </note>
          <u who="anna-lena_sorenson_0eff8d" xml:id="i-51f8ce474d573933-2">
            <seg xml:id="i-9f5950e35b31f30f-0">
              Fru talman! Både Johan Johansson och försvarsministern återkommer
              till att riksdagen inte ska säga sin mening i frågan. Jag är av
              en helt annan uppfattning. Det här handlar om stora kostnader
              och åtaganden under lång tid. Det handlar om system som ska leva
              under lång tid. Det är självklart att svenska folket och svenska
              folkets företrädare ska ha en mening om det stora och svåra åtagandet.
              Där har vi tydligen olika åsikter.
            </seg>
            <seg xml:id="i-5c70c7e1a33a87ad-0">
              Varför så bråttom? frågar försvarsministern. Naturligtvis är
              det här inte något som vi har hittat på själva på vår egen kammare.
              Vi har också kontakter, är med i nätverk och pratar med representanter
              för Försvarsmakten och tar reda på deras behov. Vi har naturligtvis
              också talat med representanter för försvarsindustrin och hur de
              ser på frågan.
            </seg>
            <seg xml:id="i-bd0eb93a8b095573-0">
              Jag måste återigen fråga försvarsministern om han tänker respektera
              riksdagens mening. Jag är ingen konstitutionell expert, men jag
              antar att det är det betänkande som riksdagen har fattat beslut
              om som gäller i frågan och som regeringen har att förhålla sig
              till.
            </seg>
            <seg xml:id="i-e7bbe30aeb1afda4-0">
              Försvarsministern blandar ihop medvetet eller omedvetet två beslut.
              Jag står fast vid att riksdagen har fattat beslut om JAS Gripen.
              Vi kommer förmodligen att fatta fler beslut i framtiden eftersom
              systemet ska leva under lång tid framöver och behöver uppgraderas
              emellanåt. Vi vet att det är så. Men i dag vill vi ha besked om
              när en luftförsvarsutredning ska tillsättas som ska utreda tiden
              efter det att JAS Gripen-systemet har tjänat ut.
            </seg>
          </u>
          <note type="speaker" xml:id="i-2a33b60f69f29b46-0">
            Anf. 9 Försvarsminister STEN TOLGFORS (M):
          </note>
          <u who="unknown" next="cont" xml:id="i-b445f6a9641396e3-0">
            <seg xml:id="i-2c80bacc121536b3-0">
              Fru talman! Vi arbetar med direktiv. Problemet är att tre av
              fyra partier som ligger bakom tillkännagivandet inte tycker som
              Anna-Lena Sörenson. De tycker att Gripen ska ingå. MP och V å
              ena sidan är dessutom djupt JAS-kritiska i grunden. Sverigedemokraterna
              vill å andra sidan beställa E/F med en gång, redan i nästa budgetproposition.
              Socialdemokraterna vill att vi nu ska bestämma hur luftförsvaret
              ska se ut om 30 år.
            </seg>
            <seg xml:id="i-a8c51fc7e480ec4b-0">
              Problemet är att de partier som har formulerat utskottstexten
              och som deltog i debatten gör helt olika uttolkningar av vad beslutet
              innebär. Det förenklar inte arbetet med att utforma direktiv.
              Anna-Lena Sörenson har dessutom i riksdagen sagt att riksdagen
              bör få möjlighet att delta i utformningen av direktiven. Men Peter
              Hultqvist sade i samma debatt att det är regeringen som har ansvaret
              för att hantera direktivfrågan. Ska jag då förhandla med Sverigedemokraterna
              eftersom alla partier utan undantag skulle ingå i den diskussionen
              om direktiv? Är det vad Socialdemokraterna vill?
            </seg>
            <seg xml:id="i-23ed0036a2f6cd63-0">
              För mig är det viktiga att vi får fram ett solitt beslutsunderlag
              för framtidssäkringen av Gripen. Det är egentligen inte formen
              för det, även om jag respekterar riksdagens beslut. När vi har
              tillräckligt med underlag på fötterna avser jag så klart att söka
              en bredare lösning. Det är inte där tveksamheten ligger. Men det
              finns en stor oro att den form som riksdagen har beställt skulle
              komma att försena nödvändiga beslut om JAS Gripen till men för
              vår försvarsförmåga och till men också för industrin. Det tycker
              jag att Anna-Lena Sörenson borde ta på allvar.
            </seg>
            <seg xml:id="i-03e390b7dd15689a-0">
              Det är inte bara så att riksdagen ska säga sin mening i frågan
              utan det är riksdagen som ska besluta i frågan gällande nästa
              generations Gripen. Det är inte det vi talar om utan hur underlaget
              ska tas fram. Nu vet vi att Försvarsmakten i vår med största sannolikhet
              kommer med ett solitt underlag. Då är frågan varför det underlaget
              inte ska gillas utan att det i stället ska ske en annan utredning.
              Då försenas hela processen med nästa generations Gripen.
            </seg>
            <seg xml:id="i-934039f05109d300-0">
              Jag respekterar riksdagens beslut, men det är inte lätt att utforma
              direktiv när vi inte kan vara eniga om vad de ska innehålla.
            </seg>
          </u>
          <note xml:id="i-fd8b7de045246d6a-0">
            Överläggningen var härmed avslutad.
          </note>
          <note xml:id="i-bd22ba3d85dc9312-0">
            8 § Bordläggning
          </note>
          <note xml:id="i-6648432b4f258797-0">
            Anmäldes och bordlades
          </note>
          <note xml:id="i-25c74a306b0bc1c0-0">
            9 § Anmälan om fråga för skriftligt svar
          </note>
          <u who="unknown" prev="cont" xml:id="i-9236e8a95ca35296-0">
            <seg xml:id="i-d9f60e7ec5a7ac44-0">
              Anmäldes att följande fråga för skriftligt svar framställts
            </seg>
          </u>
          <note xml:id="i-f8a120fb307f1642-0">
            den 29 september
          </note>
          <note xml:id="i-3eed4de442c96d43-0">
            Roger Haddad
          </note>
          <note xml:id="i-720427883c4592cf-0">
            Frågan redovisas i bilaga som fogats till riksdagens snabbprotokoll
            tisdagen den 11 oktober.
          </note>
          <note xml:id="i-16df23c30b747a3c-0">
            10 § Anmälan om skriftligt svar på fråga
          </note>
          <note xml:id="i-fde41d826becebc9-0">
            Anmäldes att skriftligt svar på följande fråga inkommit
          </note>
          <note xml:id="i-f8a120fb307f1642-1">
            den 29 september
          </note>
          <note xml:id="i-4550d18bc9942858-0">
            Anders Karlsson
          </note>
          <note xml:id="i-31949b03e0db1523-0">
            Svaret redovisas i bilaga som fogats till riksdagens snabbprotokoll
            tisdagen den 11 oktober.
          </note>
          <note xml:id="i-bb565da1cce2629b-0">
            11 § Kammaren åtskildes kl. 9.24.
          </note>
          <note xml:id="i-771f46a645b20da1-0">
            Förhandlingarna leddes av förste vice talmannen.
          </note>
          <note xml:id="i-c1af3b306008d170-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
