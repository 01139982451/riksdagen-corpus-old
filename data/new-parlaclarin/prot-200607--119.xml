<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--119</head>
          <docDate when="2006-06-04">2006-06-04</docDate>
        </div>
      </front>
      <body>
        <div>
          <note xml:id="i-1eb9aa8960119029-0">
            ﻿
          </note>
          <note xml:id="i-7af71bb69b1e9d93-0">
            Riksdagens protokoll
          </note>
          <note xml:id="i-b3eeef0e1d2769f6-0">
            2006/07:119
          </note>
          <note type="date" xml:id="i-58d6c72f97ee76db-0">
            Måndagen den 4 juni
          </note>
          <note xml:id="i-44e5fc104128d335-0">
            Kl. 15:00 - 18:02
          </note>
          <note xml:id="i-45d5c050b9d31920-0">
            1 § Justering av protokoll
          </note>
          <note xml:id="i-cf97661fe5f6556b-0">
            Justerades protokollen för den 28 och 29 maj.
          </note>
          <note xml:id="i-01d1c2893699ef8a-0">
            2 § Anmälan om återtagande av plats i riksdagen
          </note>
          <note xml:id="i-8e1cc3c87c35144d-0">
            Förste vice talmannen meddelade att Gunnar Sandberg (s) återtagit
            sin plats i riksdagen från och med den 1 juni, varigenom uppdraget
            som ersättare upphört för Stefan Wikén (s).
          </note>
          <note xml:id="i-0d7b0064d6a33dd5-0">
            3 § Avsägelse
          </note>
          <note xml:id="i-5897909fa2a99702-0">
            Förste vice talmannen meddelade att Jacob Johnson (v) avsagt
            sig uppdraget som suppleant i skatteutskottet.
          </note>
          <note xml:id="i-3a202a22607b85a0-0">
            Kammaren biföll denna avsägelse.
          </note>
          <note xml:id="i-73be65829506256b-0">
            4 § Anmälan om kompletteringsval till skatteutskottet och EU-nämnden
          </note>
          <note xml:id="i-ebf8dbcd81b141f4-0">
            Förste vice talmannen meddelade att Vänsterpartiets riksdagsgrupp
            på grund av uppkommen vakans anmält Peter Pedersen som suppleant
            i skatteutskottet samt att Moderata samlingspartiets riksdagsgrupp
            anmält Jan R Andersson som suppleant i EU-nämnden.
          </note>
          <note xml:id="i-5acf3e0bb11fb6d2-0">
            Förste vice talmannen förklarade valda till
          </note>
          <note xml:id="i-3b9508533a6b879d-0">
            suppleant i skatteutskottet
          </note>
          <note xml:id="i-551141c72be2d973-0">
            suppleant i EU-nämnden
          </note>
          <note xml:id="i-d2c5660c6ba37893-0">
            5 § Meddelande om ändring i kammarens sammanträdesplan
          </note>
          <note xml:id="i-60e85c54ea3977f5-0">
            Förste vice talmannen meddelade att kammaren inte skulle göra
            uppehåll för gruppmöten tisdagen den 5 juni kl. 16.0018.00.
          </note>
          <note xml:id="i-282d239773080825-0">
            6 § Meddelande om frågestund
          </note>
          <note xml:id="i-aed9389b3e073065-0">
            Förste vice talmannen meddelade att vid frågestunden torsdagen
            den 7 juni kl. 14.00 skulle följande statsråd närvara:
          </note>
          <note xml:id="i-994e9f254ee0bce9-0">
            Finansminister Anders Borg (m), statsrådet Mats Odell (kd), miljöminister
            Andreas Carlgren (c), integrations- och jämställdhetsminister
            Nyamko Sabuni (fp) och kulturminister Lena Adelsohn Liljeroth
            (m).
          </note>
          <note xml:id="i-dc142f964aa19283-0">
            7 § Meddelande om partiledardebatt
          </note>
          <note xml:id="i-81f46f755f7ba7f5-0">
            Förste vice talmannen meddelade att partiledardebatt skulle äga
            rum onsdagen den 13 juni kl. 9.00 .
          </note>
          <note xml:id="i-d251baf29ca4f745-0">
            8 § Anmälan om fördröjda svar på interpellationer
          </note>
          <note xml:id="i-cee79725ae5b5b05-0">
            Till riksdagen hade inkommit följande skrivelser:
          </note>
          <note xml:id="i-2a372dd44bcdf3cc-0">
            Interpellation 2006/07:539
          </note>
          <note xml:id="i-d6eef171661f76e8-0">
            Interpellation 2006/07:539 Svensk spelmarknad
          </note>
          <note xml:id="i-6756ed8ba1e9bf0b-0">
            Interpellationen kommer att besvaras tisdagen den 12 juni 2007.
          </note>
          <note xml:id="i-a1e34b04ae62e48d-0">
            Skälet till dröjsmålet är andra åtaganden som inte har gått att
            ändra på.
          </note>
          <note xml:id="i-340dc078487cbe67-0">
            Lilian Wiklund
          </note>
          <note xml:id="i-237e04757d3b7370-0">
            Interpellation 2006/07:584
          </note>
          <note xml:id="i-305f2030bcf312bf-0">
            Interpellation 2006/07:584 Diskriminering av blodgivare
          </note>
          <note xml:id="i-d26b7fb8c13ac5c7-0">
            Interpellationen kommer att besvaras fredagen den 15 juni 2007.
          </note>
          <note xml:id="i-1d79437624e21b53-0">
            Skälet till dröjsmålet är sedan tidigare inbokad tjänsteresa
            utomlands.
          </note>
          <note xml:id="i-2f152465c234507d-0">
            Marianne Jenryd
          </note>
          <note xml:id="i-dd0b90792c42dc80-0">
            9 § Svar på interpellation 2006/07:532 om flyktingars rätt till
            garantipension
          </note>
          <note type="speaker" xml:id="i-b13e0ce16a34d836-0">
            Anf. 1 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-0">
            <seg xml:id="i-8d081d3b660882bc-0">
              Herr talman! Bodil Ceballos har frågat mig vilka åtgärder jag
              avser att vidta för att förtydliga regelverket för flyktingars
              rätt till garantipension.
            </seg>
            <seg xml:id="i-7f9240b15322670a-0">
              Reglerna om rätt till garantipension är tydliga på så sätt att
              de beskriver den enskildes rätt till förmånen samt beräkningen
              av försäkringstiden som grundar rätten. Garantipensionen är bosättningsbaserad,
              vilket innebär att alla som är folkbokförda i Sverige har rätt
              till förmånen. För att få full garantipension krävs att man har
              bott i Sverige i sammanlagt 40 år från det år man fyller 25. För
              personer som har fyllt 65 år och som inte får sina grundläggande
              försörjningsbehov tillgodosedda genom andra förmåner inom det
              allmänna pensionssystemet finns ett skyddsnät i form av äldreförsörjningsstöd.
              Det garanterar en rimlig levnadsnivå för den som på grund av till
              exempel låg garantipension annars får en otillräcklig levnadsnivå.
            </seg>
            <seg xml:id="i-e0c42cf3eaf9fcc6-0">
              Man har dock gjort undantag i pensionsreglerna för grupper som
              har haft starka skäl att lämna sitt hemland och som genom flykten
              har gått miste om intjänade pensionsrätter. Undantaget gäller
              för dem som kommit till Sverige och konstaterats vara flyktingar
              eller skyddsbehövande i övrigt.
            </seg>
            <seg xml:id="i-05b48222bd3fc29c-0">
              Enbart det förhållandet att man kommit till Sverige genom vidarebosättning
              och är så kallad kvotflykting innebär emellertid inte en rätt
              att tillgodoräkna sig tid i det tidigare hemlandet. Personen i
              fråga kan ha tagits emot i Sverige av andra skäl än skyddsskäl.
              Det kan också handla om en person som av något skäl underlåtit
              att efter ankomsten till Sverige begära beslut av Migrationsverket
              som visar att han eller hon är flykting eller skyddsbehövande
              i övrigt.
            </seg>
            <seg xml:id="i-810e29c05c46d407-0">
              För att Migrationsverket ska pröva om en person har rätt till
              flyktingförklaring eller är att betrakta som skyddsbehövande i
              övrigt måste personen ansöka vid Migrationsverket. Enligt regeringsbeslut
              från december 2006 är Migrationsverket instruerat att vidarebosätta
              personer som har rätt till flyktingförklaring eller som är att
              betrakta som skyddsbehövande i övrigt.
            </seg>
            <seg xml:id="i-e518959e97a1cb2e-0">
              En person som har beviljats uppehållstillstånd på andra grunder
              har rätt att begära att Migrationsverket prövar om grund föreligger
              för att erhålla status som flykting alternativt skyddsbehövande
              i övrigt även senare i livet, men då prövas ärendet utifrån omständigheterna
              som råder i hemlandet vid den aktuella beslutstidpunkten. Det
              är dock inte möjligt att erhålla en flyktingförklaring efter att
              man erhållit svenskt medborgarskap.
            </seg>
            <seg xml:id="i-d8191e431269213c-0">
              Pensionsreglerna är utformade för att ge ett extra ekonomiskt
              stöd till personer som har lämnat svåra situationer bakom sig
              i sina hemländer. Även om det finns ett personligt ansvar även
              här delar jag naturligtvis Bodil Ceballos uppfattning om att det
              självfallet är viktigt att den som kommer till Sverige får all
              den information som krävs för att han eller hon ska kunna ta till
              vara sin rätt i detta avseende.
            </seg>
            <seg xml:id="i-7a2440be1c67ea35-0">
              Vad jag har erfarit är det emellertid så att Integrationsverket
              och Migrationsverket regelmässigt uppmanar de mottagande kommunerna
              att informera de nyanlända om att de bör ansöka om att få frågan
              om flyktingstatus prövad snarast möjligt efter ankomst till Sverige.
              Ytterst är det dock de mottagande kommunerna som ansvarar för
              att de nyanlända erhåller denna information.
            </seg>
          </u>
          <note type="speaker" xml:id="i-51df692398911fe4-0">
            Anf. 2 BODIL CEBALLOS (mp):
          </note>
          <u who="bodil_ceballos_024a44" xml:id="i-c6b925f36f05de52-0">
            <seg xml:id="i-7b5248635b4cdef7-0">
              Herr talman! Detta är en fråga där jag har ägnat ett antal år
              åt att försöka reda ut vad det egentligen är som gäller. Första
              gången jag kom i kontakt med den var när den drabbade en vän till
              mig från Colombia som kom hit 1989 innan den då nya utlänningslagen
              trädde i kraft. Han hade inte blivit tillerkänd garantipension
              i egenskap av flykting.
            </seg>
            <seg xml:id="i-bc0929c36064132d-0">
              Min bakgrund när det gäller flyktingar är att jag har varit tolk
              i över 20 år i Gävle kommun. I de sammanhangen har jag varit med
              vid många mottaganden av flyktingar. Aldrig någonsin har de flyktingar
              som tagits emot fått information om att de ska söka flyktingförklaring
              för att sedan erkännas som flyktingar!
            </seg>
            <seg xml:id="i-d080370719afd3c1-0">
              Tyvärr måste jag upplysa om att fallet är så även i dag. I dag
              kommer många nya kvotflyktingar från Colombia. Den man som jag
              pratar om är också kvotflykting. Min sambo som är tolk har varit
              med och tagit emot många av dem som kommer i dag. Jag har frågat
              honom om de har fått upplysning om att de behöver söka flyktingförklaring
              och om kommunerna talar om der. Nej, säger han.
            </seg>
            <seg xml:id="i-d9ca5bee28edda9a-0">
              Det fungerar alltså inte. Jag tror att man har hamnat i ett moment
              22. De personer det handlar om borde enligt lagen om allmän pension
              när man läser den korsvis med en massa andra tidigare lagregler
              om den allmänna pensionen som tidigare var folkpension ha rätt
              till garantipension.
            </seg>
            <seg xml:id="i-776654daed8e83a7-0">
              Sedan ska dock Försäkringskassan begära in upplysningar från
              Migrationsverket om de är att räkna som kvotflyktingar, flyktingar
              eller ej. Då kan man få väldigt konstiga svar. Vissa får till
              svar de är kvotflyktingar, och då betalar Försäkringskassan ut
              pengar. Väldigt många får alltså sin garantipension. Andra får
              den dock inte. Skillnaden blir att man får ungefär hälften så
              mycket att leva på som om man skulle få garantipension.
            </seg>
            <seg xml:id="i-644145c5c06f4898-0">
              Den som får äldreförsörjningsstöd, som det kallas i stället,
              ska leva på ca 3 200 eller 3 500 kronor i månaden. Det är ungefär
              samma som socialbidrag men utan möjligheten att få hjälp om man
              har höjda kostnader för sjukdomar, tandvård etcetera. De flesta
              vill ju inte gå till socialtjänsten för att söka socialbidrag.
              Det innebär också att om de skulle gå till socialtjänsten och
              söka socialbidraget så måste de också sälja bilen om de har en
              sådan, skaffa en mindre lägenhet etcetera. Det är alltså väldigt
              mycket som gör att människor avhåller sig från att ta den hjälp
              som de skulle kunna få via socialtjänsten.
            </seg>
            <seg xml:id="i-b01d5c3a7b94b37b-0">
              Det enda sättet är att försöka se till så att man löser den här
              situationen för de människor det handlar om. Det kan inte vara
              så väldigt många i och med att tillämpningen verkar vara så olika.
              Många får ju sin garantipension, men väldigt många får det inte.
            </seg>
            <seg xml:id="i-871bce08a86fc251-0">
              När jag har varit i kontakt med Migrationsverket så har de ibland
              sagt: Jo, vi brukar säga till Försäkringskassan att de är att
              betrakta som flyktingar.
            </seg>
            <seg xml:id="i-49179274021247f8-0">
              Så säger vissa handläggare. Andra handläggare säger: Ja, men
              på den tiden var vi ju så himla generösa med flyktingmottagandet
              här i landet, så det kan vi inte räkna med.
            </seg>
            <seg xml:id="i-f6f368c59c56c2bb-0">
              Det finns alltså väldigt olika uppfattningar bland de olika handläggarna.
            </seg>
            <seg xml:id="i-3c6337d81d5bd710-0">
              Jag förstår att det är svårt för dig, Cristina Husmark Pehrsson,
              att sätta dig in i den här frågan just nu. Jag har hållit på i
              flera år med att ta reda på vad det är som verkligen gäller. Jag
              ser ju att det finns lite felaktigheter i svaret.
            </seg>
          </u>
          <note type="speaker" xml:id="i-c6a6f1db4c72f264-0">
            Anf. 3 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-1">
            <seg xml:id="i-ce2194b01cdc12a4-0">
              Herr talman! Jag tycker att interpellationen är både givande
              och intressant. Nu är det bara det att mycket av det som gäller
              bedömning av flyktingstatus inte är på mitt ansvar. Oavsett om
              jag kan frågan eller inte så är det en fråga för migrationsminister
              Tobias Billström. Jag kan uppmana interpellanten att ta de frågeställningarna
              direkt med honom. Eftersom det blev en fråga också om pensionen
              så är det jag som står här. Det är dock på grund av detta som
              jag inte kommer att komma in på bedömning av flyktingstatus eller
              inte. Vad jag vet är dock att det inte är Försäkringskassans ansvar
              att bedöma flyktingstatus, utan det ska ha gjorts tidigare med
              den information som då tydligen inte är tillräcklig, enligt interpellanten.
            </seg>
            <seg xml:id="i-675cfe804a4b3449-0">
              Garantipension det har förts en diskussion om det här är en pension
              på 7 400 kronor som man får men som avtrappas i proportion till
              att man har tjänat in sin egen inkomstpension. Det är ju också
              väldigt många av dem som har varit länge i Sverige i dag som har
              arbetat och har rätt så mycket intjänat till sin inkomstpension.
              Det gör att man kanske inte alls får någon garantipension. Gränsen
              går vid drygt 10 000 kronor. Därefter har man alls ingen garantipension,
              varhelst man än kommer ifrån.
            </seg>
            <seg xml:id="i-3263e9a266f43f5a-0">
              Samtidigt kan jag också beklaga att det finns personer som lever
              under knappa omständigheter som inte vill gå och söka kommunens
              försörjningsstöd. Det är ju faktiskt det skyddsnät vi har i dag
              för att hjälpa och stödja människor i ekonomiskt utsatta situationer.
              Vi har ju också äldreförsörjningsstödet.
            </seg>
            <seg xml:id="i-7afdbc9e4792d741-0">
              Vi har en garantipension i Sverige som är bosättningsbaserad,
              och det är väl antagligen där interpellantens frågeställning ligger.
              Vi menar att efter 40 år i Sverige om man börjar vid 25 år så
              ska man ha rätt till garantipension. I vissa lägen, om man har
              kommit som flykting och får den statusen, kan man få tillgodoräkna
              sig de pensionsrätter som man har fått i det tidigare hemlandet.
            </seg>
            <seg xml:id="i-3c8c4c29bced4cdd-0">
              Men frågorna om flyktingstatus får jag också be interpellanten
              att ställa till Tobias Billström.
            </seg>
          </u>
          <note type="speaker" xml:id="i-51484420cdd1fc00-0">
            Anf. 4 BODIL CEBALLOS (mp):
          </note>
          <u who="bodil_ceballos_024a44" xml:id="i-c6b925f36f05de52-1">
            <seg xml:id="i-a30e7e10f67d733c-0">
              Herr talman! Flyktingstatus är självklart Tobias Billströms ansvar.
            </seg>
            <seg xml:id="i-51ee2189c5095053-0">
              Det som jag är ute efter lite grann är hur man tolkar lagen om
              allmän försäkring, det som tidigare var lagen om folkpension jag
              vet inte exakt vad den hette. När det gäller den lagen finns det
              en proposition från 1992/93 där departementschefen menar att alla
              konventionsflyktingar, krigsvägrare och också de facto-flyktingar
              borde få folkpension.
            </seg>
            <seg xml:id="i-513fa249ad36f210-0">
              Visst är det så som du säger: Detta trappas ju ned. Men väldigt
              många av dem som har kommit sent finns ju inte med i det tidigare
              pensionssystemet, utan de finns i det nya.
            </seg>
            <seg xml:id="i-a82d6b249af1322e-0">
              Jag har en god vän som har ca 2 800 kronor i pension inklusive
              tillläggspension, och det kan man naturligtvis inte leva på. Då
              ska det täckas upp med resten, som är äldreförsörjningsstöd. Men
              det går inte heller, därför att då slår man ihop hans inkomst
              med hans frus, och hon har fått garantipension i egenskap av anhörig
              till flykting, alltså anhörig till honom. Hon har fått garantipension
              för att hon är anhörig till en flykting. Han, som då är den flykting
              som hon är anhörig till, har inte fått garantipension. Någonstans
              är det fel.
            </seg>
            <seg xml:id="i-7c3460cb8e2b2292-0">
              Jag menar att det här borde ligga hos Försäkringskassan. De ska
              ju begära in ett yttrande från Migrationsverket. Migrationsverket
              skickar det här yttrandet, och där står det oftast, mycket riktigt:
              Avräknas flyktingkvoten.
            </seg>
            <seg xml:id="i-fa0b331c0a50008e-0">
              Men ändå: I och med att man inte har begärt den här flyktingförklaringen,
              som ingen berättar för dem att de ska begära, säger handläggaren
              på Försäkringskassan att man inte kan få garantipension.
            </seg>
            <seg xml:id="i-67c054ba060bb7ca-0">
              Jag vill då komma tillbaka till att ingen har talat om att man
              ska begära flyktingförklaring. I svaret står det om att man av
              något skäl underlåtit att begära en sådan, men det är ju inte
              flyktingen som har underlåtit att begära en flyktingförklaring,
              utan det är myndigheterna som har underlåtit att upplysa om behovet
              av flyktingförklaring.
            </seg>
            <seg xml:id="i-35d05f10db5d2105-0">
              Jag skulle vara väldigt tacksam om vi kunde reda ut den här situationen
              på något sätt så att de människor som nu faktiskt drabbas av detta
              moment 22 så småningom kan få sin pension, eller att man löser
              det på något annat sätt det kan gälla garantipension eller att
              lagstifta på något nytt sätt för att se till att man slipper leva
              i dessa väldigt knappa omständigheter.
            </seg>
            <seg xml:id="i-0fdc8527e1a83d83-0">
              När man i en familj, där två personer har arbetat i Sverige under
              1520 år, sedan får en pension på 3 000 kronor i månaden är det
              inte rimligt, även om de inte har bott i Sverige i 40 år. Knappt
              3 000 kronor i månaden kan man inte leva på. Dessutom ska man
              känna att man tar emot allmosor. Det är så som de upplever det.
              De känner sig kränkta många gånger av detta. De tänker: Jaha,
              nu får jag äldreförsörjningsstöd. Jag har arbetat i så många år
              och betalat in till skattesystemet, och ändå får jag bara denna
              lilla summa.
            </seg>
            <seg xml:id="i-5fb816d429a69671-0">
              Jag vet inte riktigt hur man ska lösa ekvationen, men jag vill
              i alla fall lyfta fram frågan så att den kommer upp på bordet
              och så att ni som nu är i regeringen har möjlighet att se över
              den. Eventuellt kan ni lagstifta. Eventuellt kan ni genom ett
              enkelt direktiv till Försäkringskassan eller Migrationsverket
              hitta en lösning på det här problemet.
            </seg>
          </u>
          <note type="speaker" xml:id="i-66cb8c6e6f9a4084-0">
            Anf. 5 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-2">
            <seg xml:id="i-191cfc8c12cce923-0">
              Herr talman! Jag hade samtal vid lunchtid i dag med statsrådet
              Billström, då jag upplyste om att jag skulle ha den här interpellationsdebatten
              i dag. Det finns ju många frågor som går på tvärs emellan departementen,
              och det kan hända att det här är en sådan fråga.
            </seg>
            <seg xml:id="i-cd0d3a914b959f90-0">
              Men jag vidhåller nog ändå att problemet inte är Försäkringskassans.
              Snarare är det detta, att kommer man hit som flykting kan man
              få flyktingstatus därför att man har skyddsbehov eller skyddsbehov
              i övrigt. Då finns det ett undantag i garantipensionen som säger
              att man kan få tillgodoräkna sig pensionsrätter i tidigare hemland.
              Om man inte får det utan så att säga är flykting så kan man också
              i efterhand ansöka om detta, men jag vet också om att situationen
              då är sådan att man gör en bedömning av hur situationen är i hemlandet
              i dag. Är den då god så har man inte samma möjligheter till skyddsbehov.
            </seg>
            <seg xml:id="i-02cadbc85ae1dfb9-0">
              Har man då varit i Sverige och arbetat i 1520 år jag går naturligtvis
              inte in på enskilda fall skulle jag utgå ifrån att man har en
              inkomstpension som gör att garantipensionen skulle vara väldigt
              liten eftersom gränsen går vid 10 000 kronor. Inkomstpension måste
              man ju ha möjlighet till, och den får man dessutom ta med sig
              ut i hela världen, till skillnad mot en garantipension, som är
              bosättningsbaserad. Den får man ha i Sverige eller Europa. Det
              är det som gäller med bosättningsbaserad pension.
            </seg>
            <seg xml:id="i-3fa791df7493e2da-0">
              Jag uppmanar interpellanten att ställa de här vidare frågorna.
              Jag ser att det handlar om en informationsfråga, och det handlar
              också om hur man bedömer en flyktings status, så att säga. Det
              är det som i så fall är grunden till den gränsdragningsproblematik
              vi har här nu. Jag ska också titta på detta och sätta mig in i
              det.
            </seg>
            <seg xml:id="i-9d8cb7086ba7db5a-0">
              Roten till de fel som kanske har begåtts tidigare tror jag har
              varit ett informationsproblem, och där kan jag ge interpellanten
              fullständigt rätt. Jag tror också att det är så.
            </seg>
          </u>
          <note type="speaker" xml:id="i-09648245a98c93b7-0">
            Anf. 6 BODIL CEBALLOS (mp):
          </note>
          <u who="bodil_ceballos_024a44" xml:id="i-c6b925f36f05de52-2">
            <seg xml:id="i-60f160a84712237f-0">
              Herr talman! Jag tackar för att statsrådet tar frågan på allvar.
            </seg>
            <seg xml:id="i-5e6736af4f44ae0f-0">
              Jag tror också att det till stor del är Migrationsverkets information
              till Försäkringskassan som brister i väldigt många av de här fallen.
              Sedan har vi den problematik som du tog upp: Har man blivit svensk
              medborgare så kan man inte heller i efterhand tillerkännas flyktingskap.
              Den situationen har vi för den man jag talade om som kommer från
              Colombia. Vem skulle i dag säga att situationen i Colombia är
              sådan att man inte borde få flyktingstatus om man kommer därifrån?
              Det är ett inbördeskrig sedan 40 år tillbaka där människor flyr
              från antingen den ena eller den andra sidan. Lika illa behandlade
              blir de av allihop.
            </seg>
            <seg xml:id="i-b00cb434c79b9200-0">
              Jag återkommer till inkomstpensionen. Även om man har bott här
              i landet i 15 år och jobbat i 15 år är inkomstpensionen väldigt
              låg. Det är dessutom två delar. Det är en inkomstpension och sedan
              är det en tillläggspension. Där är frågan också hur det blir om
              människor skulle åka tillbaka till sitt hemland, därför att de
              inte klarar sig på sin pension här, och kanske skulle vilja ta
              med sig inkomstpensionen dit, där läget nu är stabilt. Men de
              kan inte göra det heller. Det har de inte råd med, därför att
              det handlar om så lite pengar. De har alltså ingen möjlighet att
              vare sig leva här eller leva där under drägliga villkor. Det är
              verkligen ett jättestort problem.
            </seg>
            <seg xml:id="i-0125ed9a2c927fc9-0">
              Jag ska ta frågan med Billström också. Men sedan hoppas jag att
              ni, nu när frågan har lyfts fram, funderar över socialförsäkringsfrågan
              men också naturligtvis över flyktingstatusen och den information
              som ska ges till flyktingarna men som alltså inte ges, och att
              ni är mycket tydliga med det, för kommunerna vet inte om att de
              ska informera om det.
            </seg>
          </u>
          <note type="speaker" xml:id="i-a6e17e33f81791b2-0">
            Anf. 7 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-3">
            <seg xml:id="i-aff5b51c59cb47f0-0">
              Herr talman! Jag har ingenting mer att tillägga. Jag tror att
              det interpellanten ville ha sagt är sagt. Jag har haft en diskussion
              med Tobias Billström i dag, och sedan får vi se var frågan hamnar.
              Men nu har den lyfts fram.
            </seg>
          </u>
          <note xml:id="i-9e795183e131e681-0">
            Överläggningen var härmed avslutad.
          </note>
          <note xml:id="i-dd40f6894ad135b2-0">
            10 § Svar på interpellation 2006/07:552 om rättssäkerhet i sjukförsäkringen
          </note>
          <note type="speaker" xml:id="i-331b18d47df0f8f6-0">
            Anf. 8 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-4">
            <seg xml:id="i-6791b092bc4e299b-0">
              Herr talman! Pernilla Zethraeus har frågat mig vilka initiativ
              jag har tagit till konkreta förändringar i Försäkringskassans
              handläggningsrutiner utifrån den kritik som JO har framfört. Pernilla
              Zethraeus har också frågat mig vilka åtgärder jag avser att vidta
              i övrigt för att stärka rättssäkerheten och likvärdigheten i sjukförsäkringssystemet.
            </seg>
            <seg xml:id="i-da8e951063b0145c-0">
              Jag vill börja med att framhålla att jag anser att det är av
              allra största vikt att den enskilde får en korrekt behandling
              av Försäkringskassan. Försäkringskassan måste arbeta aktivt med
              att garantera den enskilde en korrekt och lika behandling. En
              rättssäker handläggning är avgörande för förtroendet för socialförsäkringen.
            </seg>
            <seg xml:id="i-fc409b1ca450d6a0-0">
              För att stärka rättssäkerheten krävs bland annat förändrade beslutsformer
              inom Försäkringskassan. Dagens beslutsform, där vissa ärenden
              beslutas av socialförsäkringsnämnder, är inte tillräcklig ur ett
              rättssäkerhetsperspektiv. Jag har därför tagit initiativ till
              att avveckla socialförsäkringsnämnderna. Regeringen fattade nyligen
              beslut om en proposition med detta innehåll som nu har överlämnats
              till riksdagen. På regeringens uppdrag har en ny, mer rättssäker
              beslutsordning tagits fram av Försäkringskassan.
            </seg>
            <seg xml:id="i-588a584d355df8be-0">
              Jag har även tagit initiativ till en utredning som ska se över
              tillsynen inom socialförsäkringsområdet. Det saknas i dag en fristående
              tillsyn över socialförsäkringen, vilket är en brist ur rättssäkerhetsperspektivet.
              Utredningen ska utvärdera möjliga organisatoriska former för systemtillsyn
              och effektivitetsgranskning inom socialförsäkringsområdet. Utredningen
              ska ha sin utgångspunkt i att stärka rättssäkerheten och effektiviteten
              inom socialförsäkringsområdet.
            </seg>
            <seg xml:id="i-27835ef3d52687b6-0">
              En annan aspekt på rättssäkerhet är att vi måste kunna lita på
              att systemen når dem som är berättigade samtidigt som misstag
              och brott förebyggs och bekämpas. Om inte detta sker riskeras
              trovärdigheten och det blir svårt att ha råd att behålla systemen.
              Felaktiga utbetalningar kan aldrig helt undvikas. Men de måste
              bli så få och så små som möjligt.
            </seg>
            <seg xml:id="i-00157f0bd32992e4-0">
              I dag är många system i våra utbetalande myndigheter utformade
              utifrån att alla gör rätt från början utan att detta behöver kontrolleras.
              Dagens kontroller bygger därför på granskning i efterhand när
              felen redan har uppstått. När trygghetssystemen har utvecklats
              har man ägnat alldeles för lite tanke åt hur ansökningar ska kunna
              kontrolleras så att det blir rätt redan från början. Delegationen
              mot felaktiga utbetalningar påpekar i en aktuell rapport att våra
              utbetalande myndigheter prioriterar snabb utbetalning framför
              att utbetalningen blir rätt. Det finns inga effektiva stöd för
              kontroll i systemen och ibland saknas rutiner. Felaktiga eller
              bristfälliga ansökningar slinker därför lätt igenom.
            </seg>
            <seg xml:id="i-80d475e667062ecc-0">
              Det är även viktigt att systemen är enkla för den enskilde medborgaren.
              En felaktig utbetalning, särskilt om den pågår under en lite längre
              tid, kan allvarligt skuldsätta en person. Också av det skälet
              är det viktigt att systemen får högre precision och inte är alltför
              krångliga.
            </seg>
            <seg xml:id="i-90755378829bc51a-0">
              Försäkringskassan genomför nu en stor omorganisation. Den syftar
              till att förbättra servicen till den enskilde och stärka rättssäkerheten
              i handläggningen. Genom en modernisering och utveckling av Försäkringskassan
              kommer också förutsättningarna för en rättssäker handläggning
              att öka ytterligare. Jag har förtroende för Försäkringskassan
              och stöder myndigheten i dess utvecklingsarbete. En mer effektiv
              socialförsäkringsadministration är den bästa garanten för en rättssäker
              socialförsäkring.
            </seg>
          </u>
          <note type="speaker" xml:id="i-65d2c7744853f819-0">
            Anf. 9 PERNILLA ZETHRAEUS (v):
          </note>
          <u xml:id="i-0dd916d5a1ea6960-0" who="unknown">
            <seg xml:id="i-31978a8d2d53721f-0">
              Herr talman! Jag tackar för svaret. Antalet sjukskrivningar fortsätter
              att minska. Men rapporterna om bristande rättssäkerhet i sjukförsäkringen
              duggar också tätt. JO har redan tidigare fått mängder av anmälningar
              och riktat en omfattande kritik mot hur ärendena handläggs. Dålig
              ordning på papperen, långa handläggningstider, bristfälliga underlag,
              handlingar som helt enkelt har försvunnit och sjuka som nekats
              tillgång till handlingar som man har rätt att ta del av är några
              exempel.
            </seg>
            <seg xml:id="i-63535bae02480e45-0">
              Nu har HSO i Västernorrland också gjort en undersökning som i
              mycket faller samman med de slutsatser som finns i Försäkringskassans
              egen statistik och som visar på ett tydligt mönster. Diagnoser
              med utbredd smärta som ett av symtomen leder oftare till avslag,
              medan ansökningar på grund av hjärt- och kärlsjukdomar oftare
              beviljas.
            </seg>
            <seg xml:id="i-9c1f33f2ecaa547b-0">
              Bland dem som fått avslag får många rätt i nästa instans, vid
              omprövning eller beslut i länsrätten. Men det är inte de sjukaste
              som får rätt. Det är de starka, de som kan tala för sin sak. Kvinnor,
              yngre, utlandsfödda och lågutbildade är överrepresenterade bland
              dem som har fått avslag.
            </seg>
            <seg xml:id="i-b8758b16548bd75a-0">
              Det talas mycket om att träffa rätt, och jag är glad för statsrådets
              intresse för en ökad rättssäkerhet i sjukskrivningen och att hon
              också understryker den principen. Problemet nu är inte snarast
              att det betalas ut för mycket pengar, utan det stora problemet
              är att människor allt oftare friskskrivs på felaktig grund.
            </seg>
            <seg xml:id="i-39df06bba3197b51-0">
              De som har förlorat sin sjukpenning eller sin sjukersättning,
              det vet vi också genom de här rapporterna, får det svårt. Många
              är för sjuka för att arbeta. Bara hälften återgår i arbete. Av
              dessa minskar 30 procent sin arbetstid på grund av sjukdomen.
              16 procent blir sjukskrivna igen. Resten hamnade hos Ams, socialtjänsten
              eller med försörjning av make eller maka. Arbetsförmedlingarna
              har redan tidigare noterat en ökad tillströmning av människor
              som egentligen är för sjuka för att arbeta.
            </seg>
            <seg xml:id="i-98352b5f1634bc09-0">
              I radioprogrammet Kaliber intervjuades en kvinna som tvingats
              återgå i arbete med ständig värk. En annan kvinna, med whiplashskada,
              hade på Försäkringskassans uppdrag utretts av ett företag i Helsingfors.
              Utlåtandet därifrån var späckat med fel. Där angavs en felaktig
              diagnos och felaktiga uppgifter om både vilken behandling kvinnan
              hade fått och hur utredningsarbetet hade gått till. Ändå använde
              Försäkringskassan utlåtandet som grund för att dra in sjukersättningen.
              Trots att felaktigheterna påpekades ändrades inte beslutet.
            </seg>
            <seg xml:id="i-10f2aa2fe2a670a5-0">
              Som statsrådet påpekat i interpellationssvaret är en rättssäker
              handläggning av största vikt. En oberoende tillsyn av socialförsäkringen
              kan säkerligen vara ett steg i rätt riktning. Men de åtgärder
              som presenterats i övrigt är otillräckliga. Det finns inget som
              tyder på att avvecklingen av socialförsäkringsnämnderna har lagt
              grunden för någon ökad rättssäkerhet. Det finns inte heller något
              som tyder på att JO:s fundamentala kritik över huvud taget har
              lett till några skärpta rutiner eller någon uppstramad handläggningsrutin
              när det gäller att stärka rättssäkerheten. Signalerna är snarast
              de motsatta. Här måste det till förändringar. Som det är nu riskerar
              vi att få en sjukförsäkring för starka, välutbildade, svenskfödda
              medelålders män med hjärt-kärlsjukdomar medan lågutbildade, unga,
              utlandsfödda kvinnor med smärtdiagnoser hamnar utanför. Så vill
              vi inte ha det.
            </seg>
          </u>
          <note type="speaker" xml:id="i-7a756611f76dae06-0">
            Anf. 10 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-5">
            <seg xml:id="i-f68bb25f7e720d91-0">
              Herr talman! Jag har tittat på den statistik som finns nu och
              anmälningar till JO. Jag håller med interpellanten om att det
              är självklart helt oacceptabelt med brister i rättssäkerheten.
              Det har tidigare varit likadant med kritiken mot sjukvården. Det
              ska man naturligtvis ta på största allvar.
            </seg>
            <seg xml:id="i-824edbf0f52a9cb5-0">
              Antalet JO-anmälningar och andelen ärenden 2006 jämfört med 2005
              har gått ned. JO har också kritiserat handläggningstiderna. De
              har också gått ned under 2006 jämfört med tidigare. Min förhoppning
              är att mycket är på gång och att mycket händer i och med att antalet
              JO-anmälningar också sjunkit. När det gäller överklaganden i Västernorrland
              om jag inte har helt fel har vi sett en kraftig ökning. Men för
              landet i övrigt går det faktiskt ned.
            </seg>
            <seg xml:id="i-5c396bdb0fbabaaf-0">
              Av 1 000 ärenden hos Försäkringskassan får ungefär 985 positivt
              besked och 15 får avslag. Av de 15 är det ungefär 5 som överklagar,
              och av dem är det ungefär 2 som får rätt i den instansen. Okej,
              det var 2 felaktiga besked. Men jämfört med 1 000 ärenden är det
              kanske inte helt anmärkningsvärt. Men självklart ska vi även här
              jobba med nollvisioner. Jag vet att det också är Försäkringskassans
              ambition.
            </seg>
            <seg xml:id="i-539c6daf3d70951a-0">
              Försäkringskassan bildades 2005 på beslut av denna kammare. Det
              var den dåvarande regeringen, med bland annat Pernilla Zethraeus
              parti som stödparti, som föreslog bildandet av en försäkringskassa,
              en enmyndighet med en styrelse med fullt eget ansvar. Man ordnade
              inte med någon tillsyn. Det var före detta Riksförsäkringsverket
              som hade tillsyn över de gamla försäkringskassorna. Här fanns
              ingen tillsyn. Det har varit lite ad hoc. Det har varit JO, Statskontoret,
              Riksrevisionen och lite olika myndigheter, men det har inte varit
              någon kraftfull tillsyn.
            </seg>
            <seg xml:id="i-a3377e467103f90a-0">
              Låt oss då enas om att det är bra att jag har tillsatt denna
              utredning redan efter ett antal månader. Jag såg denna myndighet,
              som betalar ut 435 miljarder kronor om året, 1,2 miljarder om
              dagen, som handskas med 60 miljoner ansökningar och 50 miljoner
              ersättningar om året. Det är en gigantisk organisation. Att lämna
              denna organisation helt utan en kraftfull oberoende tillsyn är
              nästan skamligt.
            </seg>
            <seg xml:id="i-9cd833b4e46086b8-0">
              Nu kommer utredningen i oktober. Jag lovar, Pernilla Zethraeus,
              att jag kommer att göra allt för att det här ska bli en kraftfull
              tillsyn över Försäkringskassans verksamhet och effektivitet. Det
              inkluderar också handläggningstiderna.
            </seg>
            <seg xml:id="i-b261ffee248f3234-0">
              När det gäller Kaliber får det självklart inte gå till så. Nu
              har Försäkringskassan gett ett uppdrag till Socialstyrelsen att
              titta över hur det har blivit så. Jag håller med om att det inte
              får vara så.
            </seg>
            <seg xml:id="i-dfafbb4a6b3a5094-0">
              Det är inte bra att människor kommer i kläm mellan systemen.
              Jag brukar exemplifiera med att i min lilla by, kommun, finns
              Försäkringskassan i ena ändan av byn och arbetsförmedlingen i
              den andra. De har öppet några timmar i veckan. Däremellan ligger
              vårdcentralen och den instans dit man kan vända sig för att få
              kommunens socialförsörjningsstöd. Mellan dessa får personen i
              fråga många gånger springa, ofta utan att få hjälp.
            </seg>
            <seg xml:id="i-b2b2336899172c40-0">
              Min och arbetsmarknadsminister Littorins ambition är att se om
              vi på något sätt kan stödja och hjälpa till för att få en större
              enhetlighet i att personen i fråga kan få en ingång och få hjälp
              och stöd i stället för att bollas vidare.
            </seg>
          </u>
          <note type="speaker" xml:id="i-707e8e31d5014449-0">
            Anf. 11 PERNILLA ZETHRAEUS (v):
          </note>
          <u xml:id="i-0dd916d5a1ea6960-1" who="unknown">
            <seg xml:id="i-bb622afa42a469db-0">
              Herr talman! Det är rätt att kritiken spiller över på den gamla
              majoriteten. Vänsterpartiet satt inte i regeringen men samarbetade
              naturligtvis med den. Signalerna om bristande rättssäkerhet att
              människor friskskrivs mot läkarintyg, mot läkarutlåtanden och
              mot egna uppgifter om att de inte kan arbeta har kommit på senare
              år, i kölvattnet av den hårdnande attityden, fuskdebatten och
              uppstramningen.
            </seg>
            <seg xml:id="i-2372bc3b7dd7d080-0">
              En kvinna som har skrivit ett desperat brev till politiker är
              elallergiker och överkänslig mot amalgam. Hon har varit sjukskriven
              i omgångar sedan 2000. Hon har nu ställts helt utan försörjning
              av både försäkringskassa och socialtjänst. De anser att hennes
              sjukdomar inte finns. Här ser vi också ett exempel på en glidande
              praxis i dag. Allt oftare underkänns sjukdomar som man anser inte
              kan styrkas medicinskt, det vill säga de syns inte i enkla blodprov.
            </seg>
            <seg xml:id="i-27c30cfa63246a90-0">
              En annan kvinna har nekats sjukpenning därför att hennes sjukdom,
              också elöverkänslighet, har ifrågasatts av Försäkringskassan.
              De medicinska orsakerna är oklara och inte vetenskapligt underbyggda,
              anser Försäkringskassan. Det här resonemanget har dock underkänts
              av länsrätten, som fastslagit att kvinnan även fortsättningsvis
              ska beviljas hel sjukpenning. Man menar att det inte går att värdera
              en diagnos och därmed automatiskt koppla ihop den med arbetsförmågan.
              Såsom kassan har resonerat går det inte att resonera.
            </seg>
            <seg xml:id="i-5a74896509208073-0">
              Det här visar på en tendens. Vi ser oftare att kvinnor med komplexa
              sjukdomstillstånd som inte går att verifiera med hjälp av enkla
              provsvar ofta underkänns. Det finns också exempel där den nedsatta
              arbetsförmågan har varit solklar, borde ha varit det för alla
              inblandade, men där Försäkringskassan ändå har bedömt att den
              sjuka har haft arbetsförmåga kvar. Det gällde elektrikern med
              en nyopererad axel som fick order av sin läkare att inte röra
              sig ur fläcken på flera månader men som av Försäkringskassan bedömdes
              kunna jobba deltid. Det gällde byggnadsarbetaren som hade ramlat
              och fått en spricka i revbenen men ändå bedömdes ha arbetsförmåga
              kvar. Det finns sådana solklara exempel. Känslan är att det har
              ökat i kölvattnet av jakten på fuskare.
            </seg>
            <seg xml:id="i-88922fe8167da962-0">
              Den nollvision som statsrådet talar om får inte vara bara en
              vision. Det här är en grundläggande fråga om rättssäkerhet. De
              desperata människor som skriver brev till oss politiker är människor
              som inte vet hur de ska kunna köpa mat i morgon. Det är människor
              som inte kan betala sina räkningar, som inte har någon som helst
              försörjning. Ett enda sådant fall är ett fall för mycket.
            </seg>
            <seg xml:id="i-4070ac8d698e22df-0">
              Jag vill än en gång tacka för att statsrådet ändå skriver under
              på principen att en rättssäker sjukförsäkring är av största vikt.
              Jag hoppas på konkreta åtgärder i positiv riktning.
            </seg>
          </u>
          <note type="speaker" xml:id="i-f38a283960343898-0">
            Anf. 12 CHRISTOPHER ÖDMANN (mp):
          </note>
          <u xml:id="i-0dd916d5a1ea6960-2" who="unknown">
            <seg xml:id="i-049c47cb372feceb-0">
              Herr talman! Det är en viktig interpellation som har lagts fram
              som lyfter fram en svår fråga. Den har blivit mer och mer aktuell
              de senaste åren. Det är initierade och bra frågeställningar som
              har lyfts fram av Pernilla Zethraeus. Jag blir orolig om det är
              som Pernilla Zethraeus säger, nämligen att det beror på hur stark
              man är om man får rätt hela vägen i olika rättsliga instanser.
              Så ska det inte vara, och så får det inte vara. Det här är en
              försäkring som alla betalar, och jag tror att alla människor utgår
              från att de ska få del av den när de behöver den.
            </seg>
            <seg xml:id="i-d3c77c0c00b381f2-0">
              Jag tycker också att statsrådet gav ett initierat och bra svar,
              men jag har ändå några frågor och funderingar om en del av det
              statsrådet sade. Bland annat gäller det att våra utbetalande myndigheter
              prioriterar snabb utbetalning framför att utbetalningen blir rätt.
            </seg>
            <seg xml:id="i-8288c330b1d097ef-0">
              Om vårt snabba samhälle ska fungera vill det till att våra myndigheter
              är snabba. Att det blir snabbt och rätt är naturligtvis att föredra,
              men det är fara å färde när man inte lyckas få till utbetalningar.
              Det är mer knepigt för människor, och det råder större risk att
              de skuldsätter sig, om de inte får utbetalningarna från försäkringarna,
              ersättningarna, än om de får ersättningar och det sedan kommer
              fram att de har varit felaktiga. Där måste myndigheten själv,
              Försäkringskassan, ta ett ansvar. Om Försäkringskassan har fattat
              ett beslut om en felaktig ersättning måste Försäkringskassan vara
              beredd på att se till att det blir en vettig gång ut ur betalningen.
              Nu får många människor reda på från klar himmel att den sjukdom
              de har, till exempel en lättare cp-skada, som tidigare ansågs
              vara något de kunde få ersättning för, plötsligt inte ger ersättning
              längre.
            </seg>
            <seg xml:id="i-8b155b712f683019-0">
              Det är flera olika delar som jag tycker är väldigt viktiga att
              lyfta fram.
            </seg>
            <seg xml:id="i-974d2111110d38bb-0">
              Jag funderar lite grann: Anser statsrådet ändå att det är viktigare
              att den stora problematiken nu handlar om dem som har rätt till
              ersättning men inte får det än om dem som får ersättning och inte
              har rätt till det?
            </seg>
          </u>
          <note type="speaker" xml:id="i-c6541f44549d21a3-0">
            Anf. 13 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-6">
            <seg xml:id="i-d8671463c9a9a405-0">
              Herr talman! Antalet personer som har drabbats av långtidssjukskrivningar
              de senaste tio åren har varit all-time-high. 2002 är det värsta
              år som vi har upplevt, och jag hoppas att vi aldrig mer kommer
              att uppleva ett år till med så många förtidspensionerade och så
              många långtidssjukskrivna. Det var långtidssjukskrivningar som
              gick över i en förtidspension, en förtidspension utan återvändo.
            </seg>
            <seg xml:id="i-2c2b8c5533b044a0-0">
              Förtidspension utan återvändo kallade också Riksrevisionen sin
              rapport där de tittade på vad som händer med alla personer. 140
              personer per dag blev förtidspensionerade under de senaste tio
              åren. Man kunde konstatera att det var bara 1 procent av de personer
              som fick förtidspension som kom tillbaka.
            </seg>
            <seg xml:id="i-4d1512d6172d2959-0">
              Det handlar alltså om att försöka hjälpa människor i tid, ge
              dem vård i tid i stället för att låta dem köa och se till att
              handläggningen fungerar. Jag vill inte välja mellan att den ska
              vara snabb och att den ska vara rättssäker, utan vi måste självklart
              ha båda delar. Vi måste se till att sjukskrivningsprocessen fungerar,
              att folk inte skickas hem i passivitet i åratal. Redan efter tre
              månader är det risk för ett utanförskap.
            </seg>
            <seg xml:id="i-4b6326d3d3015358-0">
              Vi kan inte längre titta på en diagnos och säga vem som ska ha
              rätt till förtidspension. Jag tyckte att interpellanten nämnde
              cp, cerebral pares. Det vore skrämmande om vi tog upp diagnoser
              och jämt talade om arbetsförmågan. Jag vet väldigt många som har
              stora funktionshinder och som gör fantastiska arbetsinsatser ute
              på arbetsmarknaden.
            </seg>
            <seg xml:id="i-4f25de742966acd1-0">
              Låt oss titta på arbetsförmågan hos alla människor oavsett om
              de har ett svårare handikapp eller en lättare nedsättning av arbetsförmågan.
              Det kan inte vara rätt att gå efter en diagnos, utan vi ska försöka
              hjälpa människor tillbaka.
            </seg>
            <seg xml:id="i-5452f19779374b88-0">
              Det är därför den nya regeringen säger så här: Okej! Det är inte
              lätt att bara öppna dörren och säga välkommen ut i arbetslivet.
              Vi måste också anpassa arbetslivet, erbjuda dessa personer möjlighet
              att komma tillbaka, bli anställningsbara och attraktiva på arbetsmarknaden,
              genom nystartsjobb med sänkta arbetsgivaravgifter lika länge som
              de har varit utanför arbetsmarknaden och genom fler lönebidrag.
              Vi måste på olika sätt stödja och hjälpa dessa personer till arbete.
            </seg>
            <seg xml:id="i-fd2ee5239264966e-0">
              När det gäller fuskdelen var det faktiskt den tidigare regeringen
              som tillsatte FUT-delegationen, Delegationen mot felaktiga utbetalningar,
              där 18 myndigheter nu ser om de kan samordna sin information.
            </seg>
            <seg xml:id="i-36da40c952d06b90-0">
              Pernilla Zethraeus och jag borde i vår första interpellationsdebatt
              enas om att säga: Låt oss se till att det blir rättssäkert för
              den enskilde individen, att personer som är sjuka och arbetsskadade
              får rätt till sin ersättning och känner sig trygga med det.
            </seg>
            <seg xml:id="i-45c0fba2a9d2ffa7-0">
              Anna Hedborg har i sin senaste utredning skrivit att det i dag
              är många personer som har fått förtidspension av arbetsmarknadsskäl.
              Det kan vi aldrig acceptera om vi ska värna en trygg socialförsäkring.
            </seg>
          </u>
          <note type="speaker" xml:id="i-d09f085888c79f67-0">
            Anf. 14 PERNILLA ZETHRAEUS (v):
          </note>
          <u xml:id="i-0dd916d5a1ea6960-3" who="unknown">
            <seg xml:id="i-fc5981d9d9997189-0">
              Herr talman! Nej, men risken är att pendeln slår över åt andra
              hållet just nu och att alla ska rehabiliteras tillbaka till arbete
              oavsett om det är möjligt eller inte.
            </seg>
            <seg xml:id="i-8955d4a618f1783e-0">
              Det finns människor som är så sjuka att de aldrig mer kommer
              att kunna arbeta i hela sitt liv. Även sådana människor får nu
              lappar i brevlådan om att de ska in i rehabiliteringsprojekt,
              att de ska utredas eller att deras arbetsförmåga ska prövas. Det
              är en väldig rädsla som breder ut sig bland dessa människor.
            </seg>
            <seg xml:id="i-bf55eb0d66708dc4-0">
              Hos många sjuka håller det på att krypa in en känsla innanför
              skinnet av att de inte längre kan lita på att de får sjukpenning
              den dag de behöver det eller att de kan behålla sin sjukpenning
              eller sjukersättning trots att de vet att de aldrig mer kommer
              att kunna arbeta. Det är det som håller på att hända i kölvattnet
              av ambitionen att jaga fuskare och att rehabilitera fler, och
              också att åstadkomma en förbättrad rehabilitering, vilket också
              behöver göras.
            </seg>
            <seg xml:id="i-5927e6c46e0b1084-0">
              Det är därför jag skulle vilja höja ett varningens finger för
              den pendeleffekt som nu håller på att uppstå, att alla ska tillbaka
              i arbete, att det ska ske till vilket pris som helst och att vi
              håller på att få betala ett mycket högt pris för den saken.
            </seg>
            <seg xml:id="i-d96d7b004dc17f55-0">
              Jag noterar att statsrådet menar att det är skrämmande om vi
              skulle tala om diagnoser och utifrån dem värdera arbetsförmågan.
              Det är bra att Cristina Husmark Pehrsson fastslår den principen.
              Det är nämligen tyvärr precis det Försäkringskassan har gjort.
              Det är sådana fall som nu har underkänts i en länsrättsdom, där
              man helt enkelt säger att en viss diagnos inte går att styrka
              medicinskt eller att det inte finns vetenskapligt underlag för
              en diagnos. Därmed säger man automatiskt att den sjuke är fullt
              arbetsför. Så kan man inte resonera i ett rättssäkert samhälle.
            </seg>
          </u>
          <note type="speaker" xml:id="i-8854293da95488bd-0">
            Anf. 15 CHRISTOPHER ÖDMANN (mp):
          </note>
          <u xml:id="i-0dd916d5a1ea6960-4" who="unknown">
            <seg xml:id="i-7d0dbdbc94434fa8-0">
              Herr talman! Jag tror att det är viktigt att inse att dagens
              arbetsmarknad totalt sett är oerhört mycket hårdare och kräver
              mycket mer av människorna än för 1015 år sedan. Väldigt många
              människor jobbar på gränsen av sin kapacitet. Jag tänker på dem
              som är väldigt friska och starka. Även de jobbar på precis samma
              sätt som alla andra, att man lever precis på marginalen. Det är
              dyrt att bo i en storstad, och det är dyrt att få sitt liv att
              gå ihop. Det är svårt att hålla sig frisk ända fram till 65 års
              ålder. Mellan varven kommer man in i ett så högt tempo, på den
              hårda arbetsmarknad som vi har i dag på väldigt många håll, att
              man blir sjuk. Det kan vara lättare sjukdomar, som inte leder
              till att man behöver förtidspensioneras, men man kan mellan varven
              behöva möjlighet att ta igen sig för att just kunna komma tillbaka.
            </seg>
            <seg xml:id="i-ebc8ecb1fecd95fc-0">
              Många människor tycker nog att de läkare som de går till borde
              veta bäst, som pratar med dem med viss regelbundenhet och så vidare.
              Men här har Försäkringskassan läkare som överprövar dessa läkares
              utlåtanden. Det Försäkringskassan i dag sysslar med är egentligen
              en oerhört hård kritik mot Sveriges läkare, när de anser att läkarna
              har fel i sak när det gäller att bedöma om en person behöver få
              möjlighet till ersättning för att kunna komma tillbaka till sitt
              arbete.
            </seg>
            <seg xml:id="i-a0456fe5de8af890-0">
              Det är också oerhört viktigt att titta på den offentliga sektorn.
              I dag går man i pension vid 59 års ålder, och sedan kan vi politiker
              prata hur länge som helst om att det är 65 som gäller. Man går
              ändå i förtidspension. Jag tror att vi måste försöka finna andra
              vägar än att bara omorganisera Försäkringskassan. Vi måste inse
              att vi kanske behöver låta fler människor komma in på arbetsmarknaden,
              och också korta arbetstiderna.
            </seg>
          </u>
          <note type="speaker" xml:id="i-1b74d69091e58a9b-0">
            Anf. 16 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-856f70c1d5635a2c-7">
            <seg xml:id="i-9c094a843a58a79e-0">
              Herr talman! Först till Christopher Ödmann, som säger att det
              är svårt att hålla sig frisk på dagens arbetsmarknad. Då kan jag
              konstatera att för första gången på 40 år går arbetslösheten ned
              men också siffrorna för ohälsan. Det borde väl i så fall vara
              tvärtom.
            </seg>
            <seg xml:id="i-6801debd99aa5237-0">
              Nej, 2002, när vi hade den tidigare regeringen, var det all-time-high
              aldrig har Sverige haft så många sjuka, långtidssjukskrivna och
              i förtidspension. Då ska vi glädja oss åt att vi i dag har en
              arbetsmarknad där ohälsan går ned, tack och lov.
            </seg>
            <seg xml:id="i-a489c601065926a8-0">
              Till Pernilla Zethraeus: Det är klart att diagnoser måste bygga
              på vetenskap och beprövad rätt, oavsett vad vi tycker om detta.
              Jag kan åtminstone säga att jag ser att det skulle vara svårt
              för Försäkringskassan att ha den medicinska kunskapen att de kan
              avgöra en diagnos som inte bygger på vetenskap och beprövad erfarenhet.
              Jag inser också att det här kan vara svårt.
            </seg>
            <seg xml:id="i-d552f1bbe84b24df-0">
              Det var en fråga till jag vet att Pernilla Zethraeus inte har
              rätt till ytterligare inlägg. Vi har i dag någonting som heter
              tidsbegränsad förtidspension. Det innebär att det inte är en livslång
              förtidspension utan att den ska omprövas. Jag fick frågan i vilken
              brevlåda vi inte ska lägga en lapp som handlar om möjligheter
              till omprövning. Jag skulle vilja fråga: Hur ska jag kunna avgöra
              detta?
            </seg>
            <seg xml:id="i-47fff4d03dbe305e-0">
              Det är självklart att vi måste hjälpa alla människor tillbaka.
              Särskilt unga personer vill inget hellre än att vi kontaktar dem,
              och de säger: Hjälp oss tillbaka! I dag får tio ungdomar om dagen
              förtidspension, men inte på grund av ett funktionshinder de har
              varit ute på arbetsmarknaden utan på grund av psykisk ohälsa.
              De vill inte bli förtidspensionerade för resten av livet. De vill
              ha stöd, hjälp och en god rehabilitering, som ger dem hjälp och
              stöd att komma tillbaka till arbetsmarknaden och till ett socialt
              liv.
            </seg>
            <seg xml:id="i-59b078c3146bef08-0">
              Låt oss i stället hjälpas åt att se till att människor inte hamnar
              i utanförskap!
            </seg>
          </u>
          <note xml:id="i-9e795183e131e681-1">
            Överläggningen var härmed avslutad.
          </note>
          <note xml:id="i-a683f5e00fafc70b-0">
            11 § Svar på interpellation 2006/07:547 om Situationen för patienter
            med ME, kroniskt trötthetssyndrom
          </note>
          <note type="speaker" xml:id="i-e65ba1687ce97fbc-0">
            Anf. 17 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-75571147bc4053a1-0">
            <seg xml:id="i-b83a4ccfdd10e611-0">
              Herr talman! Elina Linna har frågat mig vilka initiativ jag är
              beredd att ta dels för att förbättra situationen för patienter
              med ME eller kroniskt trötthetssyndrom, dels för att kartlägga
              situationen för dessa patienter, dels öka kunskapen om sjukdomen
              i Sverige, dels sammanställa fakta och upprätta behandlingsrekommendationer.
            </seg>
            <seg xml:id="i-2a1340524d38b10b-0">
              Myalgisk encefalomyelit, ME, eller trötthetssyndrom efter virusinfektion
              är enligt Världshälsoorganisationens och Socialstyrelsens klassifikation
              en neurologisk sjukdom. Sjukdomen avser ett tillstånd som varat
              längre än sex månader av stadigvarande eller regelbundet återkommande
              trötthet som inte kan förklaras av annan sjukdom. Symtomen är
              bland annat influensaliknande, med trötthet, muskel- och ledvärk
              samt feberkänsla. Orsaken till sjukdomen är inte känd, men sjukdomen
              visar sig oftast i samband med en infektion. Det finns heller
              inte något botemedel mot sjukdomen. Ca 40 000 personer i Sverige
              uppskattas lida av sjukdomen, och den drabbar oftare kvinnor än
              män.
            </seg>
            <seg xml:id="i-c3741205cc1fc71e-0">
              Först vill jag framhålla att alla sjukdomar måste tas på största
              allvar. All sjukvård ska bedrivas så att den uppfyller hälso-
              och sjukvårdslagens krav på en god vård på lika villkor. Med det
              menas att hälso- och sjukvården är säker, kunskapsbaserad, patientfokuserad,
              jämlik och effektiv och ges inom rimlig tid. Vidare ska vården
              ges med respekt för alla människors lika värde och den enskilda
              människans värdighet. Den som har det största behovet av hälso-
              och sjukvård ska ges företräde till vården. Landstingen har ett
              lagstadgat ansvar för att se till att alla medborgare erbjuds
              den vård de behöver. Detta ansvar omfattar naturligtvis även kroniskt
              trötthetssyndrom. Landstingens rätt till självbestämmande innebär
              samtidigt att de väljer hur de vill prioritera inom sin verksamhet
              och på vilket sätt de vill organisera sin vård.
            </seg>
            <seg xml:id="i-4f5275037b1f83b4-0">
              Mot bakgrund av att orsaken till ME eller kroniskt trötthetssyndrom
              inte är känd, kan nämnas att regeringen den 15 mars i år tillkallat
              en särskild utredare med uppdrag att utreda den kliniska forskningens
              situation. Det är den forskning inom hälso- och sjukvården som
              sker i nära kontakt med patienter eller med friska försökspersoner.
              Den kliniska forskningen förser sjukvården med nya och förbättrade
              metoder och redskap för att undersöka, förebygga och behandla
              hälsorelaterade problem. Hälso- och sjukvården behöver klinisk
              forskning av hög kvalitet för att möta de utmaningar som en allt
              äldre befolkning för med sig och för att främja människors hälsa.
            </seg>
            <seg xml:id="i-6399a3ffaf0a6339-0">
              Att stärka kunskapsläget om kvinnors ohälsa inom hälso- och sjukvården
              är centralt och självklart för att säkerställa att en god vård
              tillhandahålls utifrån individens unika behov. Regeringen har
              därför beslutat att satsa på ett särskilt forskningsprogram om
              kvinnors hälsa.
            </seg>
            <seg xml:id="i-81a057cc672787b9-0">
              Det är av yttersta vikt att de behandlingar som sätts in baseras
              på en evidensbaserad kunskap. Enligt vad jag har inhämtat avser
              Statens beredning för medicinsk utvärdering, SBU, under 2007 att
              ta ställning till ett projekt om att utvärdera metoder för diagnostik
              och behandling av ME mot bakgrund av oklarheter om diagnoskriterier
              men också i fråga om stora variationer i handläggning av sjukdomen.
              Det kommer i så fall att resultera i en kunskapssammanställning
              baserad på vetenskapligt, evidensbaserat, underlag om ME som stöd
              för svensk sjukvård.
            </seg>
            <seg xml:id="i-5fa598218331789e-0">
              Av vad jag här redovisat ser jag inte att det finns skäl att
              nu föreslå några ytterligare åtgärder i denna fråga.
            </seg>
          </u>
          <note type="speaker" xml:id="i-7eb1cc5b05b65d0e-0">
            Anf. 18 ELINA LINNA (v):
          </note>
          <u who="elina_linna_aed53b" xml:id="i-e775ff44bf65b54a-0">
            <seg xml:id="i-ad656851f1d28431-0">
              Herr talman! Först vill jag tacka socialministern för svaret.
            </seg>
            <seg xml:id="i-7a0494e4e25678db-0">
              Socialministern framhåller i sitt svar att alla sjukdomar måste
              tas på största allvar. Visst är det så, men det ser annorlunda
              ut i verkligheten. Det finns otaliga patienter med olika sjukdomar
              som kan beskriva möten inom sjukvården där de har känt att deras
              sjukdomar inte har tagits på allvar.
            </seg>
            <seg xml:id="i-7675a785b25029de-0">
              Den sjukdom som vi nu diskuterar, myalgisk encefalomyelit, ME
              också kallad kroniskt trötthetssyndrom klassificerades som en
              neurologisk sjukdom av Världshälsoorganisationen redan 1969. Sjukdomen
              har antagligen funnits i århundraden. Som sagt uppskattas antalet
              drabbade i Sverige till 40 000 personer.
            </seg>
            <seg xml:id="i-b1de3f4aa36a5593-0">
              Riksföreningen för ME-patienter får rapporter om att många lider
              oerhört, både av sjukdomen och av att de inte får hjälp. Ofta
              får de drabbade inte rätt diagnos eftersom sjukdomen ständigt
              förväxlas med andra sjukdomar eller ifrågasätts. Patienten får
              ofta höra av sina läkare att vi alla väl är lite trötta eller
              att det handlar om stress eller utbrändhet. I genomsnitt får patienter
              vänta fem till tio år på att få diagnosen. Jag tror inte att dessa
              personer känner att deras sjukdom har tagits på största allvar.
            </seg>
            <seg xml:id="i-c0c853700a6e4798-0">
              Det är beklagligt att socialministern inte är beredd att föreslå
              några konkreta åtgärder för att förbättra situationen för patienter
              med ME. Socialministern hänvisar till den särskilda utredaren
              med uppdrag att utreda den kliniska forskningens situation och
              talar om utmaningar med allt äldre befolkning.
            </seg>
            <seg xml:id="i-7ca59141ccbd87f1-0">
              Jag kan berätta för socialministern att människor i alla åldrar
              finns bland dem som drabbas av ME, främst i åldrarna 4059 år.
              Bland de drabbade finns också barn. Min fråga till socialministern
              är: Kommer den särskilda utredaren att komma med förslag för att
              förbättra situationen för ME-patienter?
            </seg>
            <seg xml:id="i-3a3a7d713a579577-0">
              Socialministern hänvisar till ett särskilt forskningsprogram
              om kvinnors hälsa. Det är bra att regeringen satsar speciellt
              på kvinnors hälsa. Det behövs. I ME-gruppen är fyra av fem drabbade
              kvinnor. Kan socialministern då garantera att kvinnor som drabbas
              av ME kommer att dra nytta av det särskilda forskningsprogrammet?
              Det kommer också att gagna män med ME.
            </seg>
            <seg xml:id="i-7322765220a06cd4-0">
              Den tredje åtgärden som ministern redovisar är ett projekt som
              SBU under 2007 avser att ta ställning till. Då hoppas jag att
              SBU verkligen kommer att besluta om ett projekt eller en utvärdering.
              Jag hoppas att socialministern också vill verka för att det blir
              en utvärdering.
            </seg>
            <seg xml:id="i-832dd42f548a8b44-0">
              Som sagt är jag besviken över att socialministern inte delar
              min uppfattning att det behövs mer kompetensutveckling och forskning
              för att underlätta situationen för ME-patienter.
            </seg>
          </u>
          <note type="speaker" xml:id="i-ffc4649af6d1c8db-0">
            Anf. 19 PERNILLA ZETHRAEUS (v):
          </note>
          <u xml:id="i-0dd916d5a1ea6960-5" who="unknown">
            <seg xml:id="i-6d9ca1a411e7f4e3-0">
              Herr talman! Som Elina Linna redan har tagit upp innehåller interpellationssvaret
              en del principer för svensk sjukvård som borde vara självklara
              men som bara är en dröm för den här patientgruppen. Jag råkar
              känna till en del om det här. Jag råkar också veta att många ME-drabbade
              följer den här interpellationsdebatten med stort intresse för
              att det har tänts ett hopp hos dem. De är desperata. Det är människor
              som har nekats vård, som har kränkts, blivit tagna för inbillningssjuka
              eller fått direkt hälsovådliga råd av sin läkare.
            </seg>
            <seg xml:id="i-c3f5cf14822df27e-0">
              Ord som shopping, sjukdomsidentitet och sjukroll har förekommit
              i sjukjournaler i ställer för att man har tagit symtomen på allvar.
              Patienter som vet att symtomlindrande behandling erbjuds utomlands
              får inte tillgång till dem i Sverige. Patienter har skrivit förtvivlade
              brev till patientnämnderna men har fått som svar att landstinget
              tyvärr inte har någon vård att erbjuda för den här patientgruppen.
            </seg>
            <seg xml:id="i-394d0bc13ca9ed51-0">
              De allra sjukaste är helt sängliggande år efter år. Det är svårt
              för oss övriga att föreställa sig hur det är att ligga i ett mörkt
              rum och inte kunna sätta sig upp, inte kunna ta sig till toaletten
              eller köket och inte kunna klä på sig. Man vet inte varför just
              de här patienterna hamnar i det här tillståndet, men man vet att
              de har en minskad blodvolym.
            </seg>
            <seg xml:id="i-5c8c7886bd648e2f-0">
              I sjukvården har man ingen aning om var man ska göra av dessa
              patienter. Man vet inte vart man ska remittera dem, och man vet
              inte hur man ska hjälpa dem. I andra länder får de hjälp och symtomlindrande
              behandling. Så är det kanske inte överallt det finns många brister
              men det finns många positiva exempel.
            </seg>
            <seg xml:id="i-e8ddb78ae501baf8-0">
              Andra sjuka är bundna till hemmet, är beroende av hemtjänst och
              färdtjänstinsatser eller har tvingats avbryta studier eller karriärer
              för ett liv som sjukpensionärer. Minsta överansträngning, som
              att försöka ta sig till affären och handla mat, resulterar kanske
              i flera dagars sängläge med feber.
            </seg>
            <seg xml:id="i-8ec633690bfb4d6f-0">
              Den internationella forskningen är inte omfattande, men den är
              alltmer träffsäker, och den gör intressanta fynd. I sammanlagt
              mer än 3 000 rapporter redovisas olika fysiska sjukdomsmarkörer,
              och de här gäller allt från blodflöden och blodsammansättning
              till dysfunktioner i cellernas energiförsörjning till kroppen.
            </seg>
            <seg xml:id="i-1812dc93ad91583b-0">
              Vi vet sedan tidigare att immunförsvaret ständigt är aktiverat.
              Teorierna om att virus är inblandade förekommer. Kroppen beter
              ju sig som om den ständigt bär på en infektion. Men i Sverige
              byggs ingen klinisk erfarenhet upp. Endast i Västra Götaland erbjuds
              specialiserad vård i övriga landsting erbjuds det inte. Därför
              skapas inte heller kunskap och erfarenhet när det gäller sjukdomen.
              Forskarrönen från andra länder når inte hit. Den begränsade debatt
              som förekommer utgår, tyvärr, i stället nästan helt från psykosomatiska
              förklaringsmodeller som för länge sedan har förkastats av den
              biomedicinska forskningen.
            </seg>
            <seg xml:id="i-112032891f6758da-0">
              Begrepp som yuppiesjukan hänger kvar, precis som fibromyalgipatienterna
              i årtionden fick dras med den förnedrande beteckningen sveda-värk-och-bränn-käringar.
              Innan dess kallades MS-patienter för hysteriska. När ska vi lära
              av våra misstag? Man får väl tala om nyupptäckta diagnoser, även
              om just den här diagnosen har varit omskriven i medicinsk litteratur
              i över hundra år. Men när ska man lära sig att ta symtom på allvar
              även innan dess att vetenskapen har ringat in deras orsaker och
              hittat ett enkelt diagnostest?
            </seg>
            <seg xml:id="i-8e797a661273b431-0">
              Vad som behövs i dagsläget är alltså att man sammanställer den
              kunskap som finns och erbjuder behandling och framför allt ett
              värdigt bemötande. Det behövs också behandlingsrekommendationer
              på nationell nivå, för det är en djungel i dag.
            </seg>
            <seg xml:id="i-a8b2a7b5e44c7e37-0">
              Några steg i rätt riktning är tagna i det interpellationssvar
              som har lämnats. Åtskilliga återstår.
            </seg>
          </u>
          <note type="speaker" xml:id="i-186963f748e563a9-0">
            Anf. 20 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-75571147bc4053a1-1">
            <seg xml:id="i-b13a528588bd4252-0">
              Herr talman! Vi kan börja med Elina Linnas resonemang. Hon säger
              att det här är en sjukdom som sannolikt har existerat i hundratals
              år, kanske i tusentals år. Människor har lidit av det här i alla
              tider, i långa tider. Och så är det förstås. I Sverige talar vi
              om kanske 40 000 personer. Och bakom varje siffra finns det en
              person som lider på ett ofattbart sätt. Vi måste naturligtvis
              göra vårt yttersta.
            </seg>
            <seg xml:id="i-9f3262ccec584b63-0">
              Jag beskrev i interpellationssvaret de satsningar som regeringen
              gör i allmänhet för att kunna förstärka forskningen, alltså den
              kliniska forskningen. Det är ett område som är eftersatt. Det
              eftersattes under många år av tidigare regering.
            </seg>
            <seg xml:id="i-f0476e477b948d78-0">
              Jag beskrev hur vi har satsat i storleksordningen 90 miljoner
              kronor på ett särskilt forskningsprogram om kvinnors hälsa, och
              jag beskrev i mitt svar att Statens beredning för medicinsk utvärdering
              under 2007 ska ta ställning till ett projekt om att utvärdera
              metoder för diagnostik och behandling av ME.
            </seg>
            <seg xml:id="i-36d734862a068ffa-0">
              Det här torde ju vara de största satsningar på det här området,
              för att gå till botten med detta och för att finna gåtorna bakom
              detta, som har gjorts. Mina motdebattörer just nu företräder en
              politisk gruppering som har varit i regeringsställning under en
              lång följd av år. Då togs inte de här stegen. Då gjorde man inte
              det här. Jag hade kanske förväntat mig att glädjen skulle stå
              något högre i tak utifrån de åtgärder som vidtas på det här området.
            </seg>
            <seg xml:id="i-53c0d605cd613159-0">
              Jag tar inte lätt på det här. Jag inser att det här är ett område
              där det kommer att ta tid innan vi kommer till rätta med problemet.
            </seg>
            <seg xml:id="i-16cc12f8d3c4aa74-0">
              Det första vi måste göra är att erkänna att människor lider på
              ett sätt som är alldeles orimligt. Sjukvården ska bemöta de här
              människorna på ett värdigt sätt och ta deras symtom på allvar.
              Och vi måste flytta fram positionerna när det gäller forskning
              som gör att vi kan finna lösningen på gåtan bakom den här sjukdomen.
              Nu tas steg till skillnad från hur det har varit tidigare.
            </seg>
            <seg xml:id="i-a45f6cf55cb69bb3-0">
              Elina Linna säger att hon är besviken på att jag inte går henne
              till mötes när det gäller mer forskning. Då har mitt svar handlat
              väldigt mycket om just forskning, forskning i allmänhet när det
              gäller klinisk forskning och forskning just när det gäller kvinnors
              hälsa.
            </seg>
            <seg xml:id="i-6063d29cf56a6b1c-0">
              Det här är nya betydelsefulla steg för att man ska kunna komma
              till rätta med ett problem som alltför länge har varit sopat under
              mattan. Jag tror att många människor som lider av den här sjukdomen
              eller anhöriga till personer som lider av den här sjukdomen med
              glädje tar emot det svar som regeringen kan lämna i dag på det
              här området.
            </seg>
          </u>
          <note type="speaker" xml:id="i-b410341b97496cb8-0">
            Anf. 21 ELINA LINNA (v):
          </note>
          <u who="elina_linna_aed53b" xml:id="i-e775ff44bf65b54a-1">
            <seg xml:id="i-e0d229421ed66b59-0">
              Herr talman! Först vill jag påminna Göran Hägglund om att Vänsterpartiet
              samarbetade med den förra regeringen. Vänsterpartiet hade inte
              socialministerposten i den förra regeringen.
            </seg>
            <seg xml:id="i-d844a75c641f2916-0">
              Jag ställde min interpellation utifrån situationen för patienter
              med ME, inte utifrån behoven av allmän forskning om ohälsa eller
              om kvinnors hälsa. Jag välkomnar de 90 miljoner som ska satsas
              på kvinnors hälsa, men just nu är det jag som är interpellant,
              och jag har ställt frågan utifrån ME-patienternas situation.
            </seg>
            <seg xml:id="i-8271c0614fa8c0ce-0">
              Sjukdomar och behandlingar och diagnostiseringen av sjukdomar
              skiljer sig inte nämnvärt länderna emellan, och vi har möjlighet
              att använda kunskap som har tagits fram i andra länder.
            </seg>
            <seg xml:id="i-372aab300d3ed808-0">
              För bara några månader sedan diskuterades ME-patienternas situation
              i vårt grannland, i Stortinget. Göran Hägglunds norska kollega
              säger i ett svar att det finns en stor osäkerhet inom läkarkåren
              om sjukdomen ME. Det sägs bero på att det inte finns ett enkelt
              test för diagnosen och på att det finns för lite kunskap om orsaker
              och behandlingsmetoder. Detta kan bero på att sjukvården har visat
              för lite uppmärksamhet när det gäller denna patientgrupp.
            </seg>
            <seg xml:id="i-a55579d388895d01-0">
              Hon, Göran Hägglunds kollega, menar också att det finns ett stort
              behov av att sprida kunskap om sjukdomen. Hon vill att det utarbetas
              nödvändigt informationsmaterial och att information om ME uppdateras
              regelbundet på Internet. Speciellt viktigt är det att de som arbetar
              med dessa patienter får mer kunskap om sjukdomen.
            </seg>
            <seg xml:id="i-84d4862aae29cc81-0">
              Jag hoppas att Göran Hägglund har möjlighet att diskutera med
              sin norska kollega vid lämpligt tillfälle om ME-patienternas situation.
            </seg>
            <seg xml:id="i-0b1725e04d294041-0">
              I Kanada har man enats om ett konsensusdokument, 2003, för att
              ha kriterier för definition, diagnostisering och behandling av
              ME. Det är någonting att ta efter också i Sverige, eller vad säger
              socialministern?
            </seg>
            <seg xml:id="i-a12d81bc088d75f4-0">
              I Sverige finns det möjlighet till specialiserad vård i Västra
              Götaland. Det saknas på andra håll i Sverige. Vi har ju hälso-
              och sjukvårdslagen, som socialministern också hänvisar till i
              sitt svar, som ska garantera lika vård på lika villkor. Gäller
              det inte patienter med ME?
            </seg>
            <seg xml:id="i-25832b84ab014112-0">
              För några månader sedan diskuterade socialministern och jag patienter
              med fibromyalgidiagnos. Då som nu hävdade jag att det fortfarande
              finns skillnader i hur män och kvinnor behandlas inom vården.
              Fler kvinnor än män upplever att de blir missförstådda och får
              vänta på utredningar och diagnos. Vi kan inte blunda för att sjukdomar
              som mest drabbar kvinnor nedvärderas och ifrågasätts.
            </seg>
            <seg xml:id="i-fa058f743628dd92-0">
              Jag behöver antagligen inte förklara begreppet SVB-käringar,
              som jag också hänvisar till i min interpellation, för socialministern.
              Det finns fortfarande attityder inom vården som är negativa.
            </seg>
          </u>
          <note type="speaker" xml:id="i-619f2f4fff9b30a0-0">
            Anf. 22 PERNILLA ZETHRAEUS (v):
          </note>
          <u xml:id="i-0dd916d5a1ea6960-6" who="unknown">
            <seg xml:id="i-f6b267e8024861fa-0">
              Herr talman! Jag kan kosta på mig en viss entusiasm över SBU:s
              initiativ det är ändå ett steg framåt och över initiativet att
              rensa upp i diagnosdjungeln och försöka skapa ökad klarhet för
              de åtgärder som behövs. Vi kan känna oro för att man inte samtidigt
              är beredd att koppla ett politiskt grepp om frågan som är så starkt
              att man kan garantera att den här gruppen får ett värdigt bemötande,
              får tillgång till de behandlingsmetoder som finns i andra länder
              och att man i Sverige på ett annat sätt än vad man har gjort följer
              den internationella forskningen.
            </seg>
            <seg xml:id="i-160c3cd01ddde18a-0">
              När det gäller diagnostisering förekommer det en sammanblandning
              av diagnos enligt den korrekta klassningskoden med allmän trötthet
              och mer psykosomatiskt betingade diagnoser. Det gör att man får
              en grupp som är heterogen. Gruppen är egentligen inte heterogen
              och ska inte vara det. Det här är en specifik sjukdom.
            </seg>
            <seg xml:id="i-1fac10ad1090a91d-0">
              Socialministern säger att regeringen ska titta på gåtan bakom
              detta och att vi har problem så länge man inte har löst gåtan.
              Inom cancerforskningen och inom astma- och allergivården känner
              man inte till orsaken bakom sjukdomarna. Man har ändå gjort en
              ganska framgångsrik forskning och framgångsrika vårdinsatser när
              det gäller symtomlindring, bot och hur man bemöter patienter som
              är kroniskt sjuka. Här tror jag att det finns en del att lära
              för den här diagnosgruppen också. Det finns mycket att göra även
              om man inte känner till orsaken.
            </seg>
          </u>
          <note type="speaker" xml:id="i-f1148f266ff4608f-0">
            Anf. 23 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-75571147bc4053a1-2">
            <seg xml:id="i-6bd1c2e5e2ede7b1-0">
              Herr talman! Elina Linna säger att Vänsterpartiet inte satt i
              regeringen under den förra mandatperioden. Det är jag väl medveten
              om, men jag utgick ifrån att det här var ett av de områden som
              inte var undantagna från samarbetet och att Vänsterpartiet hade
              inflytande också på det här området.
            </seg>
            <seg xml:id="i-eaccca2ec677a5c3-0">
              Det är helt korrekt att vi behöver ha mer kunskap på det här
              området. Vi behöver arbeta bättre. Alla som arbetar inom svensk
              hälso- och sjukvård och som kommer i kontakt med personer som
              har drabbats av de här symtomen behöver ha större kunskap för
              att kunna bemöta på ett värdigt sätt.
            </seg>
            <seg xml:id="i-d0ce384b6a81fcf7-0">
              Jag tycker att det som man har gjort i Kanada är intressant och
              värt att titta närmare på för att se om vi kan lära av det exemplet.
            </seg>
            <seg xml:id="i-578dfce6901565ee-0">
              Det som vi nu säger om en förstärkning av den kliniska forskningen
              över huvud taget och att förstärka forskningsprogram om kvinnors
              hälsa är något positivt. Det här är en sjukdom som drabbar kvinnor
              i större utsträckning än män, även om det också drabbar män. Det
              allra viktigaste är förstås vad SBU ser framför sig.
            </seg>
            <seg xml:id="i-78785df5078f89ff-0">
              Jag kan hålla med Pernilla Zethraeus om att mycket kan göras
              även utan att man vet precis vad som händer. Men det man ytterst
              vill är naturligtvis att nå kunskap om vad som ligger bakom sjukdomen.
              Även utan att man har klarat ut den frågan kan man naturligtvis
              göra väldigt mycket, och det ska svensk hälso- och sjukvård göra.
            </seg>
            <seg xml:id="i-204a422cc808077b-0">
              Vi har all anledning att på alla nivåer vår nivå, den nationella
              nivån och på landstingsnivå runt om i landet diskutera de här
              frågorna för att alla de som har drabbats ska bemötas på ett värdigt
              sätt. Vi tar i dag, menar jag, genom det som regeringen gör på
              det här området rejäla kliv framåt för att lyfta upp den här gruppen
              som är och under lång tid har varit utsatt. Vi tar tydliga steg
              för att försöka komma till rätta med det som ligger bakom. Det
              visar att regeringen känner ansvar och gör vad den tidigare regeringen
              inte gjorde på det här området.
            </seg>
          </u>
          <note type="speaker" xml:id="i-eda460982ab3d49a-0">
            Anf. 24 ELINA LINNA (v):
          </note>
          <u who="elina_linna_aed53b" xml:id="i-e775ff44bf65b54a-2">
            <seg xml:id="i-91e32d77c9f45bf2-0">
              Herr talman! Jag kan medge att det självklart är ett misslyckande
              att den förra regeringen inte förbättrade situationen för ME-sjuka.
              Det förnekar jag inte på något sätt. Jag menar att Göran Hägglund
              som socialminister har mycket större möjlighet att påverka situationen
              för ME-sjuka än vad jag någonsin hade under den förra mandatperioden.
            </seg>
            <seg xml:id="i-0d576c52c8b74373-0">
              Det saknas i dag verksamma behandlingsmetoder för att bota sjukdomen
              ME. Det finns åtskilligt som man kan göra för att lindra symtomen
              och åstadkomma förbättring i många fall. Jag tog i mitt förra
              inlägg upp att specialistvården inte ens erbjuds någon annanstans
              än i Västra Götaland. Jag hoppas att socialministern kan förklara
              för de ME-drabbade som inte råkar bo i Västra Götaland vart de
              ska vända sig. Hur kan de få möjlighet att få en diagnos för att
              få något slags lindring för sina symtom och bli behandlade på
              ett korrekt och bra sätt?
            </seg>
          </u>
          <note type="speaker" xml:id="i-5b4a403d48cfe995-0">
            Anf. 25 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-75571147bc4053a1-3">
            <seg xml:id="i-958fba01277d46da-0">
              Herr talman! Jag hör att jag börjar upprepa mig, så jag ska försöka
              fatta mig kort.
            </seg>
            <seg xml:id="i-54ca223f5e6dacc5-0">
              Det intressanta med det som SBU planerar är att man ska utvärdera
              metoder för diagnostik, det vill säga hitta vad som drabbar dessa
              personer, och utvärdera behandlingsformer som finns och som har
              prövats för att se vad som ger effekt.
            </seg>
            <seg xml:id="i-22f45aeb851ce0d8-0">
              Utifrån det kan vi få ett bra underlag som kan användas överallt
              inom svensk hälso- och sjukvård. Om allt blir lyckosamt och det
              hoppas vi kommer det att kunna innebära att vi tar rejäla kliv
              framåt så att de 40 000 personer som i dag lider av det och de
              som kommer att drabbas i morgon blir bemötta på ett värdigt sätt
              och att det finns effektiva metoder för att möta den sjukdom som
              de har drabbats av.
            </seg>
          </u>
          <note xml:id="i-9e795183e131e681-2">
            Överläggningen var härmed avslutad.
          </note>
          <note xml:id="i-02cda80ceb0df0cc-0">
            12 § Svar på interpellation 2006/07:558 om Europakorridoren
          </note>
          <note type="speaker" xml:id="i-9310cdbbf2434b8c-0">
            Anf. 26 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-0">
            <seg xml:id="i-f81d7997786181d3-0">
              Herr talman! Christin Hagberg har frågat mig om jag kommer att
              se till att en utbyggnad av järnvägen i form av höghastighetståg
              finns med i regeringens planering för framtida infrastruktursatsningar.
            </seg>
            <seg xml:id="i-7dd3a5731b6408f0-0">
              Som bakgrund till frågan tar Christin Hagberg upp två höghastighetsbanor
              som planeras inom ramen för den så kallade Europakorridoren. Det
              är Europabanan, som följer E 4:an och sträcker sig mellan Helsingfors,
              Jönköping, Köpenhamn och Hamburg och Götalandsbanan, som följer
              ett öst-västligt stråk från Helsingfors över Jönköping till Göteborg.
            </seg>
            <seg xml:id="i-8fe5b51b4905340a-0">
              I den nationella banhållningsplanen för perioden 20042015 ingår
              start av två projekt som är en del av en framtida Götalandsbana,
              nämligen Ostlänken på Södra stambanan och nytt dubbelspår sträckan
              MölnlyckeRävlanda på Kust-till-kust-banan.
            </seg>
            <seg xml:id="i-b884a6b8eeab0377-0">
              Som Christin Hagberg säkert vet pågår för närvarande en process
              med att revidera gällande banhållningsplan. Banverket har fått
              i uppdrag av regeringen att lämna förslag till en reviderad nationell
              banhållningsplan för perioden 20042015. Vägledande för Banverkets
              prioriteringar av åtgärder ska vara samhällsekonomisk lönsamhet
              för föreslagna åtgärder, där hänsyn också tas till hur mycket
              åtgärderna bidrar till uppfyllelse av de transportpolitiska målen.
              Banverket ska lämna ett remissbehandlat förslag till nationell
              banhållningsplan till regeringen senast den 18 juni i år. Regeringen
              kommer därefter att bereda underlaget samt fatta beslut om fastställelse
              av en reviderad nationell banhållningsplan.
            </seg>
            <seg xml:id="i-d129477f0dcdec1a-0">
              Regeringen har även inlett arbetet med en ny planeringsomgång
              för transportinfrastrukturen. Som ett första steg har Banverket,
              tillsammans med ett antal andra centrala myndigheter, fått i uppdrag
              att utarbeta underlag för en kommande infrastrukturproposition.
              Arbetet tar sin utgångspunkt i en bedömning av hur samhällets
              behov av transporter kan komma att utvecklas på sikt. Efter riksdagens
              beslut med anledning av förslagen i propositionen kommer ett mer
              konkret arbete med prioritering av olika åtgärder att genomföras.
              Regeringen avser att sedan fatta beslut om nya långsiktiga infrastrukturplaner
              för perioden 20102019.
            </seg>
            <seg xml:id="i-fafa795a35e44473-0">
              Med hänsyn till de pågående planeringsprocesserna är jag inte
              beredd att i dag säga något om framtida utbyggnader av olika järnvägsprojekt.
              Jag är övertygad om att vi får ett mer effektivt utnyttjande av
              statens medel genom en sammanhållen process, med regional delaktighet
              jämfört med om vi hade en ordning där regeringen fattade separata
              beslut för varje investering eller åtgärd på väg- och järnvägsnäten.
            </seg>
          </u>
          <note type="speaker" xml:id="i-0dbac0786853803c-0">
            Anf. 27 CHRISTIN HAGBERG (s):
          </note>
          <u who="christin_hagberg_8f6c84" xml:id="i-d248e0f88b76f507-0">
            <seg xml:id="i-74401744afe5e6e8-0">
              Herr talman! Tack, statsrådet, för svaret. Anledningen till att
              jag skrev interpellationen är att det pågår ett arbete. Och jag
              menar att det är nu som man kan påverka och inte komma i efterhand.
              Det är därför som jag tycker att det är viktigt att vi har diskussioner
              och debatter om olika satsningar. Jag tycker naturligtvis att
              man måste göra en helhetsbedömning.
            </seg>
            <seg xml:id="i-fdcdaf143389223d-0">
              Men i detta läge ser jag just Europakorridoren som en av de framtidssatsningar
              som vi behöver göra. Sverige är ett långt land, och infrastruktur
              och kommunikationer spelar en mycket stor roll. Vi har ett stort
              behov av att transportera både varor och personer. Vi behöver
              både bra järnvägar, sjövägar och vanliga vägar.
            </seg>
            <seg xml:id="i-a72219100bc0473f-0">
              Jag tycker att det är bra att man hela tiden håller frågan aktuell
              och vid behov reviderar de olika planer som finns eftersom utvecklingen
              kanske går lite grann åt ett annat håll nu än den gjorde när man
              tidigare gjorde planerna.
            </seg>
            <seg xml:id="i-aec74ab27ecefd58-0">
              Det projekt som jag tar upp är det som kallas Europakorridoren.
              Det handlar om att via järnväg förbättra kommunikationerna inte
              bara i Sverige utan också Sveriges kommunikationer med Europa.
              Det handlar också om att vi i Sverige behöver komma i gång med
              att bygga ut järnvägen och använda oss av höghastighetståg.
            </seg>
            <seg xml:id="i-a7bec9ce1baa8fa6-0">
              I förra veckan beslutade regeringen att fortsätta bygga Citybanan
              här i Helsingfors, vilket jag tycker är mycket positivt. I dag
              är det trångt på Helsingforss central. Man får köa både för att
              komma in på Centralen och för att komma ut från den.
            </seg>
            <seg xml:id="i-203a64f26c09a361-0">
              När vi får en förbättring här i Helsingfors kommer det naturligtvis
              att innebära att vi får ännu bättre kommunikationer. Och det påverkar
              i detta läge, om vi talar om Europakorridoren, framför allt Göteborg
              och Helsingfors. Då kommer vi att behöva vidta åtgärder på olika
              håll, till exempel i Göteborg som har Sveriges största hamn. Det
              största fartyget som kommer in där har 13 000 containrar. Tänk
              om vi kunde lasta över större delen av det som ska vidare på järnväg
              för vidare transport till övriga landet.
            </seg>
            <seg xml:id="i-3959cb9fa9b0629f-0">
              I Malmö kommer Citytunneln att förverkligas. Då behöver vi också
              fundera på den kapacitetsökning som det kommer att innebära. Det
              kommer också att ske en kapacitetsökning på Västkustbanan när
              tunneln genom Hallandsåsen blir färdig. Och då kommer vi troligen
              att behöva fler spår för att klara av den ökade kapaciteten.
            </seg>
            <seg xml:id="i-8cefc8c233eb8b75-0">
              Om vi bygger nya banor i likhet med de förslag och idéer som
              Europakorridoren presenterar kommer vi att lösa flera av de positiva
              problem som uppstår. Och när vi får höghastighetståg i Sverige,
              vilket jag hoppas och tror att vi får, kommer restiden från exempelvis
              Malmö till Helsingfors att vara 2 timmar och 40 minuter i stället
              för som i dag 4 timmar och 10 minuter som snabbast. För oss som
              redan i dag tycker att tåget är det bästa alternativet skulle
              detta innebära att det blir större konkurrens om platserna på
              tåget.
            </seg>
            <seg xml:id="i-7206233d79aa5014-0">
              Min fråga till statsrådet är: Kommer frågan om höghastighetståg
              att tas upp i diskussionen om kommande planering för järnvägen?
            </seg>
          </u>
          <note type="speaker" xml:id="i-cc7410ca753c8dc9-0">
            Anf. 28 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-1">
            <seg xml:id="i-054cb58653d95897-0">
              Herr talman! Det är en intressant och viktig fråga som Christin
              Hagberg tar upp av den anledningen att den också visar på vikten
              av att man klarar av att ständigt blicka framåt i syfte att också
              fånga upp omvärldsförändringar. En anledning till att vi gör en
              revidering är för att kunna konstatera hur läget är för den befintliga
              planen. Det är naturligtvis ingen hemlighet i dag att det kommer
              att visa sig att det finns mer löften än resurser inom den planen.
              Därför kommer det att krävas resurser för att komma i kapp med
              den plan som redan föreligger så att inte effekten blir att saker
              och ting skjuts på framtiden. Det är den situation som vi befinner
              oss i i dag.
            </seg>
            <seg xml:id="i-ec03bc8eb02cca95-0">
              Men inte desto mindre ska man ständigt se över möjligheterna
              att skapa mer effektiva transportsystem. Och det pågår ett mycket
              gediget arbete som är kopplat till att hitta effektiva transportkedjor
              mellan väg och järnväg, just det som Christin Hagberg efterlyser,
              nämligen att föra över gods från väg till järnväg där det är bäst
              och över till sjöfart när det fungerar bäst.
            </seg>
            <seg xml:id="i-ca68fa8b6f725447-0">
              Men jag vill ändå göra en återkoppling till höghastighetsjärnvägar
              och säga att Banverket har studerat förutsättningarna för nya
              höghastighetsjärnvägar mellan Helsingfors och Göteborg och mellan
              Helsingfors och Malmö. Slutsatsen av den analysen är att Götalandsbanan
              kan vara en samhällsekonomiskt försvarbar investering med goda
              förutsättningar att bidra till den regionförstoring som vi i dag
              ser och som är positiv. Däremot kan man se att effekterna av en
              Europabana genom Sverige är mer osäkra. Det har snarare med det
              som är utanför Sverige att göra än med det som är i Sverige, om
              man nu ska se den svenska delen som en del av en Europabana, eftersom
              det för utrikestrafiken krävs omfattande investeringar i Danmark,
              sambandet DanmarkTyskland, över Femer Baelt och en tunnel mellan
              Helsingborg och Helsingör. I dag finns inte några sådana beslut.
              Man beskriver också att effekten av den mellanliggande marknaden
              för en regiontrafik inte bedöms vara så tydlig.
            </seg>
            <seg xml:id="i-2f14e95855684e4d-0">
              Jag ska dock säga att Sverige och den svenska regeringen är aktiva
              i den diskussion som nu också Danmark och Tyskland för med anledning
              av Femer Baelt just i syfte att få ett längre sammanhållande effektivt
              system, alltså precis det som Christin Hagberg efterlyser.
            </seg>
          </u>
          <note type="speaker" xml:id="i-ea1632ec60ae2532-0">
            Anf. 29 CHRISTIN HAGBERG (s):
          </note>
          <u who="christin_hagberg_8f6c84" xml:id="i-d248e0f88b76f507-1">
            <seg xml:id="i-8edba6c4da886604-0">
              Herr talman! Jag tycker att det känns positivt att man använder
              sig av de diskussionsforum som statsrådet här hänvisar till för
              att diskutera denna fråga.
            </seg>
            <seg xml:id="i-14f75cd9338440eb-0">
              Sverige ligger i utkanten av Europa, och det är ett glestbefolkat
              land. Och vi behöver kommunikationer med övriga Europa. Flera
              andra medlemsländer i den europeiska gemenskapen ser i dag höghastighetstågen
              som ett bra kommunikationsmedel, och man planerar också för fler
              utbyggnader. När de flesta andra länder bygger sådana järnvägar
              har de som mål att man ska landa någonstans i Mellaneuropa. Man
              tycker att Bryssel, Luxemburg, Tyskland och Frankrike är medelpunkten
              i Europa. Och många av planerna handlar om en öst-västlig riktning.
              Det finns planer för de baltiska staterna ned mot Mellaneuropa.
              Det finns planer på en tågbana mellan Moskva och Paris, också
              den i öst-västlig riktning. Det finns också planer i en nord-sydlig
              riktning, men det handlar då om länderna i södra Europa som också
              drar sig mot Mellaneuropa. De vill också ha bättre och snabbare
              kommunikationer i form av tåg.
            </seg>
            <seg xml:id="i-c8d76c4311d4e99f-0">
              Om inte vi också hänger på denna planering hamnar vi lite utanför.
              Och det känns inte så bra. Ett av skälen till att jag tar upp
              detta nu i och med att man håller på att revidera och se över
              planerna är att man återigen tar upp denna fråga och ser till
              att vi verkligen fortsätter denna diskussion.
            </seg>
            <seg xml:id="i-62aefed37ed55c99-0">
              Jag känner också till problematiken både när det gäller tunneln
              HelsingborgHelsingör och om det ska vara en bro över Femer Bælt.
            </seg>
            <seg xml:id="i-00bc963a24b12e9f-0">
              Jag som bor i Skåne ser dessa kommunikationsproblem när man har
              vatten runt omkring och att vi verkligen behöver göra någonting.
              Vi vet också att Öresundsbron redan i dag är ganska hårt belastad
              när det gäller tågtrafiken över till Danmark och vidare ned i
              Europa. Här behövs verkligen en ny tankegång och att vi fortsätter
              att jobba för att få denna kommunikation just för att Sverige
              ligger där det ligger, det vill säga i norra Europa, så att vi
              inte ska hamna vid sidan om.
            </seg>
            <seg xml:id="i-2c0a565406b9a4c8-0">
              Jag tycker också att det här är en stor miljöfråga. Som jag sade
              i mitt första inlägg tar jag själv ofta tåget, och inte minst
              många kolleger här i riksdagen åker tåg. Det är ett väldigt praktiskt
              och bra kommunikationsmedel.
            </seg>
            <seg xml:id="i-3fba71f2a5d44588-0">
              Kan vi få mer persontrafik på järnvägen minskar vi också framför
              allt koldioxidutsläppen men även annan inverkan på miljön. Det
              skulle vara väldigt positivt för Sverige, tycker jag, att ha mer
              av den typen av kommunikationer.
            </seg>
            <seg xml:id="i-bf1a4dbbd97c0404-0">
              Vi kan dra en linje från Helsingfors rakt över landet och söderut.
              Där finns 5,5 miljoner invånare. Kan vi sedan få en bra förbindelse
              över till Danmark och så vidare berörs ännu fler människor.
            </seg>
            <seg xml:id="i-42fac116f2b5ade1-0">
              Jag ser fram emot att vi fortsätter den här diskussionen särskilt
              som man nu håller på att omprioritera och se över de här planerna.
            </seg>
          </u>
          <note type="speaker" xml:id="i-72faefc1b7c5db2b-0">
            Anf. 30 MARGARETA CEDERFELT (m):
          </note>
          <u xml:id="i-0dd916d5a1ea6960-7" who="unknown">
            <seg xml:id="i-37077a6bf52df8c9-0">
              Herr talman! Jag har med stort intresse lyssnat på debatten.
              Framför allt gläder jag mig över Åsa Torstenssons svar om att
              det gäller att se till att man också i de infrastrukturella planerna
              dels blickar framåt, dels utgår från de resurser som finns.
            </seg>
            <seg xml:id="i-8492710a5751f24e-0">
              Det jag här tänker på är att det är farligt att hamna i en situation
              som den kring Helsingfors där diskussionerna om en ringutbyggnad,
              Citybanan med mera har diskuterats under, såvitt jag vet, alla
              de år jag bott i Helsingfors 27 år. Detta föder förväntningar
              och också förhoppningar som dock ständigt grusas. Därför är jag
              så glad över att regeringen nu har fattat ett ansvarsfullt beslut
              där hänsyn tas också tas till de ekonomiska resurserna.
            </seg>
            <seg xml:id="i-6428b4a56d056f3f-0">
              Europakorridoren är utan tvekan oerhört angelägen dels i ett
              miljöperspektiv, dels förstås i perspektivet av en ökande befolkning
              och med tanke på våra kommunikationer vi har med omvärlden. Samtidigt
              är det viktigt att, precis som Åsa Torstensson sade, hushålla
              med löften.
            </seg>
            <seg xml:id="i-b200a007feaeeec4-0">
              Detta ser jag som en viktig del för att inte utmåla förhoppningar
              som det kommer att dröja inte ett år utan kanske 2030 år innan
              de infrias. Det gläder mig alltså att statsrådet tittar på transportpolitiska
              mål som finns och beaktar detta i sin planering.
            </seg>
          </u>
          <note type="speaker" xml:id="i-b5999aca6d35dddf-0">
            Anf. 31 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-2">
            <seg xml:id="i-f0c0c582262603fc-0">
              Herr talman! Jag vill lite grann återkoppla till den revidering
              som både Margareta Cederfelt och Christin Hagberg lyfter fram.
              Det är nog också viktigt att se att Västra Götaland och Skåne
              i det här sammanhanget har fått ett samlat och större ansvar just
              för att skapa en inriktning mot 2019.
            </seg>
            <seg xml:id="i-c490de66b71e5c0f-0">
              Precis i de regioner som Christin Hagberg refererar till vad
              gäller Europakorridoren finns delar av de tänkta sträckorna. Därför
              är det också viktigt att se vilken roll man i de två regionerna
              ser att Europakorridoren och höghastighetstågen har.
            </seg>
            <seg xml:id="i-1906264172306bbd-0">
              Jag vill dock återkomma till vad Banverket också konstaterar
              i det arbete som hitintills gjorts. Man ser att det inte finns
              möjligheter till en höghastighetsjärnväg för persontrafik när
              vi pratar om hastigheter på maximalt 300 kilometer i timmen. Av
              den anledningen, som jag också hänvisar till, ser man Götalandsbanan
              som en möjlighet när det gäller att skapa en mellanmarknad med
              en regionförstoring på ett effektivt sätt.
            </seg>
            <seg xml:id="i-262b05b9c8af62a2-0">
              I övrigt säger man att det är realistiskt att uppgradera befintliga
              järnvägar till maxhastigheter på 250 kilometer i timmen. Det är
              nuläget som man hänvisar till. Samtidigt tror jag att det är viktigt
              att se att järnvägsmarknaden i Sverige ser annorlunda ut jämfört
              med hur den ser ut i exempelvis Tyskland och Spanien om man nu
              hänvisar till höghastighetståg i andra delar och nere på kontinenten
              med hastigheter på upp till 300 kilometer i timmen.
            </seg>
            <seg xml:id="i-5bdaece43452b9fd-0">
              De järnvägarna byggs enbart för persontrafik. Det är inte möjligt
              att ha både gods- och persontrafik på sådana järnvägar, utan trafiken
              måste separeras. Då får vi kanske inte på ett enkelt sätt smidiga
              flöden, utan då är det en ensidig satsning på persontrafik. Godstrafiken
              körs i lägre hastigheter på separata banor. Persontrafiken kan
              då ha sin bana för höga hastigheter.
            </seg>
            <seg xml:id="i-4d334d16f9e0ee11-0">
              I Sverige har vi en mindre marknad för persontrafik i kombination
              med långa avstånd och få mellanmarknader, som jag hänvisat till,
              för både gods- och persontrafik. Med blandad trafik på järnvägen
              kan vi i dag inte köra med höghastighetstågen på samma järnväg
              som långsammare godståg. Våra befintliga järnvägar uppgraderas
              till att klara 250 kilometer i timmen så att de kan användas både
              för snabbare persontåg och för långsammare godstrafik. Vi har
              ett sådant bansystem att utgå från.
            </seg>
            <seg xml:id="i-fba9b8c01ba4430e-0">
              Det finns godståg som kan gå med högre hastigheter, men då rör
              det sig om godståg med en lättare last. I Sverige utgörs godstrafiken
              på järnväg huvudsakligen av tungt gods såsom papper, timmer och
              stål. Det är också en annan relation till det gods som går på
              järnväg i Sverige jämfört med hur det är i andra delar av Europa.
              Det är här alltså inte alltid jämförbart när man hänvisar till
              höghastighetståg och till hur det fungerar i andra delar av Europa.
            </seg>
            <seg xml:id="i-2c9adb806d7a92dd-0">
              Som sagt: Revideringen av Västra Götalandsregionen och Skånes
              syn på detta är också en del av det som Banverket nu har att hantera.
            </seg>
          </u>
          <note type="speaker" xml:id="i-210aceb78727c089-0">
            Anf. 32 CHRISTIN HAGBERG (s):
          </note>
          <u who="christin_hagberg_8f6c84" xml:id="i-d248e0f88b76f507-2">
            <seg xml:id="i-5cf92de07d713567-0">
              Herr talman! Jag vill tacka statsrådet för debatten om de här
              viktiga frågorna.
            </seg>
            <seg xml:id="i-17a2a0a1649ac161-0">
              Sverige har ju inte en så hemskt stor befolkning. Men vad man
              kan se har förändrats under de senaste åren är resandet. Allt
              fler människor åker nu mycket längre för att jobba på annan ort
              än där man bor. Det gör att resandet har ökat väldigt mycket.
            </seg>
            <seg xml:id="i-920ab86af8c421ee-0">
              Naturligtvis växer olika regioner i Sverige olika mycket. Nere
              i Skåne kallar vi oss ju för en region. Därmed kommer vi genast
              in på Öresundsintegrationen. Vi har en region tillsammans med
              Köpenhamn och övriga östra Danmark där vi har en gemensam arbetsmarknad.
              Det gäller också mycket annat.
            </seg>
            <seg xml:id="i-0d1fa5568b37d930-0">
              En fråga som jag med tanke på den revidering som ska göras också
              vill skicka med jag inser att många önskemål kommer från olika
              håll är den om kommunikationerna och den så kallade HH-tunneln
              mellan Helsingborg och Helsingör.
            </seg>
            <seg xml:id="i-580d1b8183862d4a-0">
              Detta är en oerhört viktig del, inte minst för Helsingborg som
              ort, eftersom man i dag är ganska inbyggd spåren går rakt igenom
              staden. Nu ska man försöka bygga bort spåren, det vill säga bygga
              ned dem under jord för att i stället kunna använda marken ovanpå
              på ett effektivt sätt. När man planerar vill man naturligtvis
              planera för en eventuell tunnel.
            </seg>
            <seg xml:id="i-5e978e3681e7a3ec-0">
              Att komma fram i den frågan är, tror jag, en viktig del. Ska
              vi alltså bygga ytterligare en förbindelse över Öresund eller
              inte?
            </seg>
          </u>
          <note type="speaker" xml:id="i-3d50533068671284-0">
            Anf. 33 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-3">
            <seg xml:id="i-4c64f4b256d01b25-0">
              Herr talman! Precis som Christin Hagberg inser också jag vikten
              av att transporterna fungerar detta just som ett led i att skapa
              större arbetsmarknadsregioner. Då är det väldigt viktigt att transporterna,
              oavsett om de sker på väg eller järnväg, är både säkra och snabba
              och att man kan känna sig trygg när man använder sig av dem. På
              så sätt skapar vi också en regional utveckling och möjligheter
              för både kvinnor och män att välja mellan fler arbetsgivare. Jag
              ser detta som någonting väldigt positivt.
            </seg>
            <seg xml:id="i-4f70ea2e1c9db808-0">
              Förutom att vi i den här diskussionen blickar framåt och diskuterar
              nyinvesteringar krävs det, tror jag detta för att vi över huvud
              taget ska kunna komma i kapp så att nyinvesteringar får den effekt
              som vi alla hoppas och tror på just beträffande den svenska järnvägen
              väldigt stora resurser och insatser så att vi kan återta underhållet
              och kan ha en bra grundstandard på banan.
            </seg>
            <seg xml:id="i-f4bc2b9f8dfd6bec-0">
              Jag tror att det är viktigt att vi pratar om detta också. Det
              är lätt att blicka framåt och se utveckling och ambitioner. Men
              gör vi inte hemläxan och gör det som den förra regeringen slarvade
              med under många år när det gäller skötseln och underhållet på
              banan kommer inte heller nyinvesteringar att kunna få den positiva
              effekt som gör att det kan bli ett alternativ för vägtransporter.
            </seg>
            <seg xml:id="i-25c6ff8d1a508e80-0">
              Det tycker jag är viktigt att se. Därför måste det göras prioriteringar
              för ett antal miljarder för att vi ska kunna göra rätt sak i rätt
              ordning. Men självklart är också den här debatten ett led i att
              skapa ett järnvägssystem som undan för undan kan möta de framtida
              behoven och förändringarna i vår omvärld.
            </seg>
          </u>
          <note xml:id="i-9e795183e131e681-3">
            Överläggningen var härmed avslutad.
          </note>
          <note xml:id="i-cb12c11f517ec635-0">
            13 § Svar på interpellation 2006/07:571 om postlådor i glesbygd
          </note>
          <note type="speaker" xml:id="i-5cbf7cc86130936e-0">
            Anf. 34 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-4">
            <seg xml:id="i-dbb8422401e2d3f3-0">
              Herr talman! Börje Vestlund har frågat mig vad jag avser att
              göra för att leva upp till de rekommendationer som PTS, Post-
              och telestyrelsen, tagit fram och om jag avser att snabba på processen.
            </seg>
            <seg xml:id="i-396e2a3bb43f545d-0">
              Förutom Post- och telestyrelsens rapport, som Börje Vestlund
              hänvisar till, vill jag lyfta fram en nyligen genomförd Temoundersökning.
              Den genomförs varje år och mäter hur befolkningen upplever kvaliteten
              i Postens service.
            </seg>
            <seg xml:id="i-ee29358150ad1a4d-0">
              Årets undersökning visar bland annat att åtta av tio, 79 procent,
              av dem som får sin post utdelad i postlåda har lådan vid tomtgränsen.
              Vidare visar undersökningen att det bara är 3 procent som uppger
              att de är mycket eller ganska missnöjda. Av undersökningen framgår
              att så många som 95 procent av de tillfrågade uppger sig vara
              ganska eller mycket nöjda med hur postutdelningen är ordnad där
              man bor.
            </seg>
            <seg xml:id="i-f2126d11d8bd74fd-0">
              Mitt svar till Börje Vestlund är att jag med stort intresse tagit
              del av Post- och telestyrelsens rapport och anser att jag därigenom
              fått ett mycket bra underlag för min bedömning. Med en detaljreglering
              minskar vi flexibiliteten och riskerar att ett stort antal postmottagare
              får längre avstånd än de har i dag till sin postlåda.
            </seg>
            <seg xml:id="i-f89a3ee9f24eac7b-0">
              Enligt vad jag har kunnat inhämta har Posten erbjudit sig att
              flytta tillbaka den postlåda som är föremål för diskussion till
              dess ursprungliga plats, men detta har inte accepterats av de
              boende i området.
            </seg>
            <seg xml:id="i-6f58e5a263cbeced-0">
              Låt oss lyfta fram det positiva i att det fortfarande pågår en
              dialog mellan de berörda parterna och förlita oss på att det går
              att finna en lokalt anpassad lösning för postutdelningen och att
              den kan accepteras av de postmottagare som är berörda.
            </seg>
          </u>
          <note type="speaker" xml:id="i-bff976e409efbbbb-0">
            Anf. 35 BÖRJE VESTLUND (s):
          </note>
          <u who="borje_vestlund_48292a" xml:id="i-2483155b69900e65-0">
            <seg xml:id="i-ed84eb0119645574-0">
              Herr talman! Riksdagen har genom sitt interpellationsinstrument
              att granska statsrådens ämbetsutövning, och det här är i allra
              högsta grad ett exempel på det. Det är inte särskilt länge sedan
              som Åsa Torstensson och jag tillsammans med Ulrica Messing debatterade
              exakt samma fråga. Jag har debatterat den tidigare med andra statsråd,
              med Ulrica Messing. Det resulterade i den översyn som PTS har
              gjort.
            </seg>
            <seg xml:id="i-7a933057bd5bed3c-0">
              Det som är intressant är det som Åsa Torstensson sade i en debatt
              om interpellation 230. Åsa Torstenssons säger så här: Låt oss
              inte använda en lagstiftning som slår fel och riskerar att hanteras
              på ett oflexibelt sätt. Jag har haft samtal med Posten av den
              här anledningen, och man måste naturligtvis också från Postens
              sida ha kunden i fokus, ha den sociala dimensionen i åtanke och
              föra ett normalt samtal. Med vanligt sunt förnuft kan man väldigt
              ofta komma långt utan att ha en trubbig lagstiftning.
            </seg>
            <seg xml:id="i-9e048b8504f4b16f-0">
              Uppenbarligen, herr talman, är det så att Åsa Torstensson föredrar
              ett gammaldags regelsystem från 60-talet i stället för att ändra
              en lagstiftning så att vi kan få modern lagstiftning för Posten.
              När man läser hela utredningen kan man konstatera att det finns
              liknande regler i väldigt många av de europeiska länderna.
            </seg>
            <seg xml:id="i-5e50e87946186f2e-0">
              Därför är jag lite förvånad över att man inte har gjort någonting
              än. Man har gått så långt från Årböleborna att man har känt sig
              tvingad att återigen skriva till EU-kommissionen för att undersöka
              om postdirektivet verkligen följs i detta sammanhang. Är det inte
              skamligt, Åsa Torstensson, att vi återigen ska stå här och schavottera
              inför EU-kommissionen för att vi inte kan lösa en bys problem
              med postlådor? Är inte detta lite skamligt trots allt?
            </seg>
            <seg xml:id="i-d20704f7160dd7d5-0">
              Vi känner inte till alla problemen när vi får frågorna till riksdagen.
              Ibland kan det vara en tillfällighet, ibland ett missförstånd.
              Men i detta fall har vi debatterat, diskuterat, utrett och återkommit.
              Och återigen står vi på precis samma punkt som vi gjorde när denna
              fråga först kom till riksdagen, nämligen att man ingenting vill
              göra. Regeringen vill ingenting göra. Är inte detta lite anmärkningsvärt?
            </seg>
            <seg xml:id="i-582efd5dd7f08dc4-0">
              Låt mig säga någonting om erbjudandet till Årböleborna att Posten
              vill få en förändring till stånd. Ja, Posten har kommit dit och
              talat om hur de vill ha det. Men att sätta sig ned med hela byn,
              med alla dem som är drabbade och försöka hitta en lösning tillsammans
              som vi brukar göra enligt svensk tradition, att ge och ta, var
              man från Posten inte intresserad av. Det klarar man inte av. Man
              kom i stället med en lång harang över hur konkurrensutsatt man
              var och hela det som vi har hört så många gånger förut från Posten.
            </seg>
            <seg xml:id="i-2bb47f05b7efe781-0">
              Sanningen är, herr talman, att Åsa Torstensson ingenting vill
              göra i frågan. Hon struntar i Årböleborna i dessa sammanhang.
              Jag tycker att detta är väldigt beklagligt, herr talman.
            </seg>
          </u>
          <note type="speaker" xml:id="i-b51f62ae0c272845-0">
            Anf. 36 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-5">
            <seg xml:id="i-b4f07152144bd16b-0">
              Herr talman! Först och främst ett förtydligande: Vi ska ha en
              god postservice i landet oavsett var man bor. Människor ska kunna
              bo där de vill och ha blomstrande företag.
            </seg>
            <seg xml:id="i-236bd60fd95494ae-0">
              När Börje Vestlund tar ton på det här sättet blir jag lite olycklig.
              Det är ett lite tråkigt tonläge. Jag har den informationen efter
              förra debatten att Posten har erbjudit sig att sätta tillbaka
              postlådorna precis där de var när konflikten började. Därför tycker
              jag att det är så olyckligt att vi ska ha ett sådant tonläge när
              vi har fått den här informationen om inte Börje Vestlund har en
              annan information från Posten om att man inte är beredd att ställa
              tillbaka postlådorna där de var när konflikten började. Det är
              precis den lösning som jag hänvisade till även vid förra tillfället.
            </seg>
            <seg xml:id="i-767d5888c97e324e-0">
              Jag måste säga att i ett modernt samhälle funkar det inte med
              detaljstyrning. Jag har själv erfarenhet av detta. Jag lever på
              landsbygden, och jag har jobbat med den här typen av problem på
              just kommunal nivå. Det är inte statens detaljstyrning som underlättar
              utvecklingen i våra kommuner runt om i landet. Det gör flexibla
              lösningar, när människor kan samtala med varandra och hitta lösningar
              som fungerar utifrån lokala relationer och de enskilda boendes
              behov. Resultatet av de olika samtalen utgår jag ifrån stämmer
              med den information jag har fått, att man är beredd från Postens
              sida att ställa tillbaka postlådorna där de var när konflikten
              startade.
            </seg>
            <seg xml:id="i-c39d910a71ec806e-0">
              Jag tycker att det är otroligt tråkigt med den ton som Börje
              Vestlund anger i debatten. Jag utgår från att Börje Vestlund har
              erfarenhet och kunskap om hur det är att det ser extremt olika
              ut beroende på var man bor i Sverige. Det är därför vi ska ha
              en mycket tydlig lokal dimension i den service som alla naturligtvis
              har rätt att få och i de regelsystem som Sverige har förbundit
              sig att följa.
            </seg>
            <seg xml:id="i-927c1b4606da22a7-0">
              Vad det gäller hänvisningar till andra länder vet jag att det
              hänvisas till Finland. Men inte ens postlagen i Finland är så
              detaljstyrande som man säger att den är. Det är Kommunikationsverkets
              rekommendation att ingen ska behöva hämta sin post längre bort
              än en kilometer, men detta står inte i postlagen. Jag tror att
              det är bra att vi får olika perspektiv på detta.
            </seg>
            <seg xml:id="i-1a69d01127ea1bf1-0">
              Jag är den första att värna om att den service som posten har
              att ansvara för ska fungera i alla delar av landet.
            </seg>
          </u>
          <note type="speaker" xml:id="i-9d279146cbcdbe0f-0">
            Anf. 37 BÖRJE VESTLUND (s):
          </note>
          <u who="borje_vestlund_48292a" xml:id="i-2483155b69900e65-1">
            <seg xml:id="i-b8541c46c9f3d925-0">
              Herr talman! Ja, jag har en ganska både elak och raljant ton
              i den här debatten. Men jag tycker att någonstans måste gränsen
              gå när man säger: Det här ska lösas. Det här ska fixas. Jag har
              talat med Posten, som statsrådet uttryckte det i den tidigare
              debatten. Det är naturligtvis inte på det sättet man ska lösa
              det här problemet, utan det viktigaste är att man hittar en lösning
              som är acceptabel för alla parter.
            </seg>
            <seg xml:id="i-c9e8dbbb88bdbdd1-0">
              Vad jag i första hand tycker att man ska göra är att man ska
              sätta sig ned tillsammans med de här byborna och ta itu med problemen.
            </seg>
            <seg xml:id="i-6b66443a24eb5b83-0">
              Åsa Torstensson säger att det inte fungerar med detaljstyrning.
              Nej, det är möjligt att Åsa Torstensson delvis har rätt i det.
              Men flexibiliteten har ju inte haft den verkan som den skulle
              ha, för det var väl aldrig meningen att de allmänna föreskrifterna
              skulle vara detaljstyrande. De allmänna föreskrifterna skulle
              bara ange de absolut yttersta ramarna. Sedan har landet ändrats
              sedan 60-talet och vi står där vi står i den här frågan. Då måste
              man hitta ett regelverk som fungerar.
            </seg>
            <seg xml:id="i-7e5fa7ae6feec267-0">
              Tyvärr, herr talman, har Posten inte alltid varit så flexibel
              i sina diskussioner med människor runt om i landet. Av den anledningen
              får vi ibland ha debatter i riksdagen om Posten.
            </seg>
            <seg xml:id="i-81fbbf06c091e4f7-0">
              Sedan vill jag bara säga, Åsa Torstensson, att ja, jag bor i
              en förort till Helsingfors, och jag skulle gärna kunna diskutera
              de problem som vi har där. Det intressanta är att vi nog skulle
              kunna komma fram till att de problem som vi har där påminner mycket
              om glesbygdsproblemen i väldigt många avseenden, kanske inte när
              det gäller just detta med Posten, men i många andra avseenden
              finns det många likheter. Jag tror att jag trots allt har en ganska
              god insyn, framför allt genom att jag har haft kontakt, om inte
              dagligen så i alla fall varje vecka, med människor som i sin förtvivlan
              har skrivit och bett om hjälp.
            </seg>
            <seg xml:id="i-3c8165c0755f436b-0">
              Det intressanta i det här sammanhanget, herr talman, är att under
              förra mandatperioden var det ett antal centerpartister som stod
              här, åtminstone ett par tre gånger under höst och vår, och tog
              upp samma frågor. Men den majoritet som finns i dag klarar inte
              att lösa de här problemen. Då tycker jag att det måste finnas
              någon gräns. Utredningen är gjord. Besluten väntar vi på, men
              besluten kommer inte. Det är därför så viktigt, herr talman, att
              använda det kontrollinstrument som interpellationsdebatterna utgör
              för att tala om att nu måste man sätta ned foten.
            </seg>
            <seg xml:id="i-416331d499a97b2b-0">
              Återigen: När kan vi se tydliga krav på vad Posten ska göra i
              det här avseendet? Om jag har läst svensk grundlag rätt finns
              det bara två sätt att hantera detta, och det är att utfärda en
              lag eller möjligen föreskrifter alternativt att göra något via
              en budgetpost. Det senare är ju lite svårare när det är statens
              bolag, men det är inte helt omöjligt.
            </seg>
            <seg xml:id="i-d08eabff6f68a1d2-0">
              Jag frågar återigen Åsa Torstensson: När kan Årböleborna förvänta
              sig att regeringen löser detta problem?
            </seg>
          </u>
          <note type="speaker" xml:id="i-99139b7080d43bd2-0">
            Anf. 38 MARGARETA CEDERFELT (m):
          </note>
          <u xml:id="i-0dd916d5a1ea6960-8" who="unknown">
            <seg xml:id="i-8ada397080c15e48-0">
              Herr talman! Den interpellationsdebatt som pågår nu ger onekligen
              perspektiv på tillvaron. Jag bor i storstaden och kan känna mig
              upprörd när posten är försenad en timme eller två. Det för mig
              automatiskt tillbaka till vad jag ser som en grundläggande fråga
              när det gäller Posten, och det är att vi är tillbaka till glesbygdens
              problematik. Den hoppas och tror jag verkligen att regeringens
              politik kan komma till rätta med, därför att en mer fungerande
              arbetsmarknad gör det möjligt att fler personer både vill stanna
              kvar i glesbygden och också vill flytta dit. På så sätt finns
              det också en möjlighet att infrastrukturen ska kunna ge en bättre
              service när det gäller posten men också när det gäller sjukvård,
              skola och så vidare.
            </seg>
            <seg xml:id="i-2f3810efd85bb886-0">
              Sedan måste jag säga att de siffror från Temoenkäten som Åsa
              Torstensson hänvisade till, som säger att 95 procent av Postens
              kunder är ganska eller mycket nöjda, är fantastiska. I många andra
              verksamheter känner man sig mycket nöjda om 80 procent av de svarande
              uttrycker att de är ganska eller mycket nöjda.
            </seg>
            <seg xml:id="i-e97f03e2854729fd-0">
              Jag tror att Åsa Torstensson har rätt inställning när hon inte
              vill gå in och detaljreglera. Om riksdagen eller Posten centralt
              skulle gå in och styra postlådornas exakta placering och exakt
              hur brevbärarna ska dela ut posten tror jag att situationen skulle
              bli än värre för Årböleborna.
            </seg>
            <seg xml:id="i-c74438d94017f572-0">
              Jag hoppas verkligen att en lösning kan komma till stånd, men
              den kan inte komma från vare sig riksdag eller regering.
            </seg>
          </u>
          <note type="speaker" xml:id="i-5e84d116010c94f1-0">
            Anf. 39 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-6">
            <seg xml:id="i-48116a3ba7079192-0">
              Herr talman! Jag är den första att beklaga att postlådorna inte
              har satts tillbaka på sina ursprungliga platser. Jag upprepar
              att enligt den information som jag har fått har Posten erbjudit
              sig att flytta tillbaka den postlåda som är föremål för denna
              interpellation till sin ursprungliga plats men att detta inte
              har accepterats.
            </seg>
            <seg xml:id="i-390afa83041eec73-0">
              Jag trodde att Börje Vestlunds raljanta tonläge hade att göra
              med att jag har varit tydlig med att jag inte tror på en detaljstyrning.
              Jag skulle kunna åka Sverige runt och möta människor som fått
              postlådorna flyttade och finna att betydligt fler än i dag skulle
              ha fått tusen meter till sina postlådor. Så stelbent är en lagstiftning
              som anges på det sättet. Det finns det andra exempel på. Vis av
              erfarenhet vill jag säga att det inte är statlig detaljstyrning
              som skapar förutsättningar för utveckling i det här landet.
            </seg>
            <seg xml:id="i-f496c34bbd1da520-0">
              Naturligtvis har Sverige förändrats och ser annorlunda ut nu
              jämfört med på 60-talet, som Börje Vestlund hänvisar till. I Post-
              och telestyrelsens underlag finns flera olika alternativ. Alternativet
              om det skulle vara 500, 1 000 eller 2 000 meter till en brevlåda
              är att det blir en service som är sämre än en femdagarsservice
              med undantag. Då krävs det att man går vidare med undantag för
              att möta behovet av en betydligt närmre boendeutdelning. Post-
              och telestyrelsen har sett till problemen med situationen beroende
              på att det sker förändringar på landsbygden likväl som i staden.
              Människor flyttar och ibland blir det tomma fastigheter. Då är
              det ganska logiskt att posten ändrar sina körrutter. Det kan innebära
              en förändrad situation för de boende på en sådan postutdelningsrutt.
            </seg>
            <seg xml:id="i-b8c4c3ba4e498e85-0">
              Detta kräver naturligtvis lokala samtal och relationer för att
              man ska hitta bästa möjliga lösningar för företagare och människor
              som bor där och så att det också fungerar för lantbrevbäraren.
            </seg>
            <seg xml:id="i-5e3e2c18dea59cd8-0">
              För mig är detta naturligt, till skillnad från att ha en stark
              tilltro till att staten i detalj ska reglera det. Det skulle få
              effekten att betydligt fler fick sämre service än den vi diskuterar
              i dag.
            </seg>
          </u>
          <note type="speaker" xml:id="i-b70407b0eed4a68b-0">
            Anf. 40 BÖRJE VESTLUND (s):
          </note>
          <u who="borje_vestlund_48292a" xml:id="i-2483155b69900e65-2">
            <seg xml:id="i-b422ee3640be027a-0">
              Herr talman! Jag kan lämna över den kommunikation jag har haft
              med byborna under två tre år, Margareta Cederfelt. Jag tror inte
              att det är en sådan bra och målande beskrivning över den besvikelse
              man kände när den nu sittande regeringen kom till makten och svek
              alla de löften man hade pratat om under hela förra mandatperioden.
            </seg>
            <seg xml:id="i-5c2ceaf456e32bc2-0">
              Det intressanta är att man skryter över Temoundersökningen. Men
              Temo är väl ingen organisation som normalt sett brukar undersöka
              kundnöjdhet. Svenskt Kvalitetsindex brukar däremot göra det, och
              då blir det inte en så smickrande bild för Posten.
            </seg>
            <seg xml:id="i-6ac80f1cff97aa46-0">
              Jag har inga helt nya uppgifter. Men 2005 var siffrorna 49,7
              för privatkunder och 49,6 för marknadskunder. Det är inte så imponerande,
              och Svenskt Kvalitetsindex undersökning är betydligt mer omfattande.
            </seg>
            <seg xml:id="i-8162677d5ca717fe-0">
              Vi går tillbaka till de tusen meter, eller en kilometer, som
              har diskuterats. Det är väl ingen som har sagt att alla ska ha
              tusen meter, men någonstans måste ett riktvärde finnas.
            </seg>
            <seg xml:id="i-e3ef19c595af61e2-0">
              I den flexibla värld som Åsa Torstensson vill skapa är det någon
              annan än lagstiftaren som bestämmer spelreglerna. I det sammanhanget,
              Åsa Torstensson, kommer faktiskt den lilla människan ofta i kläm,
              och här är det de som tycker att Åsa Torstensson med fleras flexibla
              lösningar inte fungerar så bra för just deras behov.
            </seg>
            <seg xml:id="i-ff23152f7d49f61d-0">
              Jag får väl anses vara stockkonservativ, men jag tror att det
              är bättre med en tydlig lagstiftning än med flexibla lösningar
              där människor kommer i kläm.
            </seg>
          </u>
          <note type="speaker" xml:id="i-710f081ec8b2036c-0">
            Anf. 41 MARGARETA CEDERFELT (m):
          </note>
          <u xml:id="i-0dd916d5a1ea6960-9" who="unknown">
            <seg xml:id="i-5293b1fcd8b48687-0">
              Herr talman! Börje Vestlund tar till brösttoner också utifrån
              debatten med mig. Jag vill påminna om att den sittande regeringen
              är nytillträdd. Den tidigare regeringen hade tolv år på sig och
              har inte åtgärdat problemen som Börje Vestlund lyfter upp.
            </seg>
            <seg xml:id="i-b9c1c670ad8fff56-0">
              Jag tror helt bestämt att en mer fungerande arbetsmarknad med
              fler arbetstillfällen i stor utsträckning kommer att komma landsbygden
              till godo, vilket i sin tur gör att också servicen kan bli bättre.
            </seg>
            <seg xml:id="i-ea81fe3709a390ce-0">
              Det gläder mig att det finns ett byalag i Årböle som aktivt driver
              byns frågor och också ser till att debatten förs.
            </seg>
            <seg xml:id="i-e38d9d8151e26c4e-0">
              Men det som slår mig när jag sitter och lyssnar är att en avreglerad
              postmarknad med konkurrens uppenbarligen är något som fungerar
              mycket bra eftersom det också inom EU i dag förs en debatt som
              syftar till att postmarknaden ska avregleras för att ge möjlighet
              till både bättre konkurrens och bättre service.
            </seg>
            <seg xml:id="i-4c786a776b8a8271-0">
              Detta stöder Temoundersökningen som visar att det är en stor
              andel nöjda kunder. Men inget är så bra att det inte kan bli bättre.
              När det blir bättre får också Årböleborna en bättre postutdelningssituation.
            </seg>
          </u>
          <note type="speaker" xml:id="i-4c9facddcad9164d-0">
            Anf. 42 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-38e7f02682f30f03-7">
            <seg xml:id="i-5a95ab33784266d2-0">
              Herr talman! Att det är som Börje Vestlund kom in på, nämligen
              att enskilda människor ofta kommer i kläm i sin relation till
              staten och statliga myndigheter, ska vi förstå och se allvarsamt
              på. Som statliga företrädare har naturligtvis var och en av oss
              ett ansvar att ständigt se till att vi förstår att vi är till
              för de enskilda individerna.
            </seg>
            <seg xml:id="i-c4405411a8ae4715-0">
              Jag tänker inte försvara Posten i sig. Men om den information
              som ges mig innebär att postlådorna kan placeras tillbaka där
              de tidigare stod så förstår jag inte varför Börje Vestlund inte
              kan lyssna på detta. En del av den information som Posten ger
              mig är att man flyttar tillbaka postlådorna dit där de en gång
              stod. I så fall skulle denna debatt och diskussion vara avklarad.
            </seg>
            <seg xml:id="i-60e0747ab1bc56da-0">
              Men eftersom det i dag inte finns ett intresse att acceptera
              detta ser jag inte att det i sig är en ny lagstiftning som skulle
              lösa problematiken. Jag vidhåller att en detaljstyrd lagstiftning
              är så stelbent som jag har beskrivit det.
            </seg>
            <seg xml:id="i-63a9fc4db5b37362-0">
              Det finns inget som säger, precis som Börje Vestlund påpekar,
              att alla per automatik skulle få tusen meter. Men vi som har arbetat
              på lokal nivå vet hur stelbenta myndigheter och den typ av lagstiftning
              som styr myndigheter blir i den faktiska verkligheten. Det är
              därför som jag inte är någon förespråkare av den sortens detaljstyrning
              i dag.
            </seg>
          </u>
          <note xml:id="i-9e795183e131e681-4">
            Överläggningen var härmed avslutad.
          </note>
          <note xml:id="i-38b952f803fffac6-0">
            14 § Svar på interpellation 2006/07:553 om kommunernas solidariska
            ansvar för flyktingmottagandet
          </note>
          <note type="speaker" xml:id="i-6a651b0a6822825e-0">
            Anf. 43 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-0">
            <seg xml:id="i-cdf6b32f5c9a82e9-0">
              Herr talman! Luciano Astudillo har med utgångspunkt från situationen
              i Malmö frågat statsrådet Tobias Billström vilka åtgärder han
              avser att vidta för att samordna den nya mottagningsstrukturen
              och för att kompetensen från Integrationsverket överförs till
              den nya strukturen.
            </seg>
            <seg xml:id="i-9415466efac8829a-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-8d3852c5850f70a2-0">
              Integrationsverket avvecklas den 1 juli i år. I den organisation
              som tar över uppgifterna ska Migrationsverket övergripande arbeta
              för att det finns beredskap och kapacitet i landet att ta emot
              flyktingar som har fått uppehållstillstånd.
            </seg>
            <seg xml:id="i-b95e1825977b530a-0">
              Verket ska teckna överenskommelser med kommunerna om flyktingmottagande
              efter att ha fått ett underlag från länsstyrelserna. Länsstyrelserna
              ska ha den operativa uppgiften att förhandla med kommunerna om
              mottagande och introduktion i sina respektive län.
            </seg>
            <seg xml:id="i-ddc553b1d392465f-0">
              Migrationsverket ska förse länsstyrelserna med planeringsförutsättningar,
              bland annat i form av prognoser över behoven utifrån förväntat
              antal asylsökande, beviljade uppehållstillstånd, överförda kvotflyktingar
              och förväntat antal anhöriga till dessa, men även över hur situationen
              ser ut för dem som har valt att ordna boendet själva i en kommun.
            </seg>
            <seg xml:id="i-2d00cd19cd948dd9-0">
              I planeringsförutsättningarna ska också ingå bedömningar från
              Arbetsmarknadsstyrelsen och länsstyrelserna om var i landet det
              finns bäst förutsättningar för arbete och egen försörjning. Detta
              ska utgöra en viktig utgångspunkt för mottagandet. Mottagande
              och bosättning ska i första hand ske i kommuner där det finns
              en god arbetsmarknad inom pendlingsavstånd.
            </seg>
            <seg xml:id="i-18e0dc38d6f312a7-0">
              Länsstyrelserna kommer i dialogen med kommunerna att föra in
              ett regionalt perspektiv som kan ge förutsättningar för ett flyktingmottagande
              där fler kommuner kan bli delaktiga.
            </seg>
            <seg xml:id="i-5f64047afd333e0e-0">
              Det pågår nu ett intensivt arbete för att överföra arbetsuppgifterna
              där både Integrationsverkets kompetens och erfarenheter tas till
              vara men där det också finns utrymme för nytänkande och förändringar.
              Genom regionala konferenser där Integrationsverket, Migrationsverket
              och länsstyrelserna deltar blir de olika frågeställningarna belysta
              och kan tas upp till diskussion. I detta ingår naturligt att frågor
              om samordning kommer upp på dagordningen för att den nya ordningen
              ska fungera optimalt.
            </seg>
            <seg xml:id="i-8d858daf47282745-0">
              Regeringen har nyligen tillsatt en särskild utredare som ska
              se över och lämna förslag om ansvar, utformning och finansiering
              av flyktingmottagandet samt andra insatser som sammantaget påskyndar
              och ökar möjligheterna till nyanländas etablering på arbetsmarknaden.
              I uppdraget ingår också att särskilt pröva hur Arbetsmarknadsstyrelsens
              roll och ansvar kan stärkas i hela processen. I detta ingår även
              att analysera vilka behov som finns av samverkan på regional nivå
              som påskyndar och effektiviserar etableringen.
            </seg>
            <seg xml:id="i-6c854658418f16b1-0">
              Min bedömning är att samordning och kompetens uppmärksammas och
              tillvaratas i det arbete som nu pågår med att införa den nya ordningen.
              I ett mer långsiktigt perspektiv har den utredning som regeringen
              tillsatt uppdrag som innebär att ansvars- och samordningsfrågor
              kan belysas ordentligt som grund för ytterligare åtgärder.
            </seg>
          </u>
          <note type="speaker" xml:id="i-740d6607245822f1-0">
            Anf. 44 LUCIANO ASTUDILLO (s):
          </note>
          <u who="luciano_astudillo_861f97" xml:id="i-92d68f4f129b132e-0">
            <seg xml:id="i-acc4a56d3d6d6220-0">
              Herr talman! Först vill jag tacka integrationsministern för svaret,
              men jag är absolut inte nöjd. I stort sett är det sådant som man
              kan läsa innantill från snabbfakta som Regeringskansliet skickar
              ut. Jag önskade att när man ändå begär en debatt med integrationsministern
              man får lite mer konkreta svar än de här diffusa.
            </seg>
            <seg xml:id="i-74e6f7becbd143ca-0">
              Den här debatten har vi haft flera gånger nu. Jag tror att det
              är den tredje gången vi diskuterar kring flyktingmottagningen
              och Integrationsverkets nedläggning. Först var det kritik mot
              den ogenomtänkta nedläggningen av Integrationsverket.
            </seg>
            <seg xml:id="i-0201f0a7cc71f8ad-0">
              Därefter hade vi en lång debatt med flera riksdagsledamöter från
              flera delar av landet, inte minst från Göteborg och Malmö, som
              lyfte upp den problematik som var kopplad till att ni håller på
              att skapa ett kaos i flyktingmottagarstrukturen på grund av inte
              bara er situation utan också situationen i världen. Vi har fått
              en konflikt i Irak som ingen har grepp om och som har inneburit
              att fler och fler flyktingar söker sig hit. Det är en flyktingtillströmning
              som vi inte räknade med.
            </seg>
            <seg xml:id="i-7f884d550efe37e3-0">
              Då sade Sabuni väldigt tydligt att hon hade hört signalen från
              oss ledamöter som var bekymrade. Nu säger Sabuni att det pågår
              ett intensivt arbete för att överföra arbetsuppgifterna. Jag vill
              inte påstå att det är en lögn, men det är nära på. Man ska ha
              fyra regionala möten. Man har ett möte kvar. Är det där kunskapsöverföringen
              ska vara? Om vi kollar konkret vad som händer nu så halveras den
              bemanning som har funnits på Integrationsverket och som går över
              till Migrationsverket. Den halveras. Man underfinansierar nu en
              mottagningsgrupp som egentligen hade behövt extra resurser.
            </seg>
            <seg xml:id="i-fb1f32443994ba19-0">
              Ingen av de strukturer som nu blir i den nya ordningen har ett
              övergripande ansvar för att styra och beställa introduktionsplatser.
              Migrationsverket har det inte. Länsstyrelserna kan av naturliga
              skäl inte ha det, om inte en särskild länsstyrelse får det uppdraget.
              Ingen i den nya mottagarstrukturen har det övergripande ansvar
              som Integrationsverket hade. Så viktiga funktioner som beställar-,
              prognos- och samordningsfunktioner som Integrationsverket hade
              försvinner också nu i överförandet från Integrationsverket till
              Migrationsverket.
            </seg>
            <seg xml:id="i-5580ce0c72c58b31-0">
              Länsstyrelserna tar inte över någon personal från Integrationsverket
              med den kompetens och de erfarenheter som finns där. Det innebär
              att länsstyrelserna nu ska skolas om i en helt ny uppgift, ta
              personal som de kanske har överbliven som haft en helt annan roll.
              Detta betyder och det är signaler jag får att det arbete som länsstyrelserna
              ska jobba med kommer att komma i gång först efter sommaren, någon
              gång i september. Det är allvarligt det också med tanke på hur
              det är runt om i Sverige.
            </seg>
            <seg xml:id="i-de97f48e4f2302d0-0">
              Sabuni om någon borde känna till det här. I Göteborgs-Posten
              i dag säger Ann Lundgren, ansvarig för integrationsfrågorna i
              Göteborgs stad, att flyktingmottagningen skapar misär. I Malmö,
              som jag tar upp här, har Anders Lago begärt extra stöd för de
              25 irakier i veckan som kommer till hans kommun. Han har blivit
              avfärdad också.
            </seg>
            <seg xml:id="i-131b8b37ffb1bf69-0">
              Lite mer ansvar måste ni börja ta kring den här akuta situationen.
              Den kommer att kräva extraordinära åtgärder, och jag hör ingenting
              från regeringen än i dag. Trots att vi äntligen har fått höra
              Reinfeldt uttala sig i detta så är det inget konkret och bra besked
              till kommunerna som tar ett ansvar i dag.
            </seg>
          </u>
          <note type="speaker" xml:id="i-0f02f414a0c90876-0">
            Anf. 45 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-1">
            <seg xml:id="i-3fade366028f49c6-0">
              Herr talman! Jag kan inte göra annat än svara på de frågor som
              ställs i interpellationen. Frågan lyder: Vilka åtgärder avser
              man att vidta för att samordna den nya mottagningsstrukturen och
              föra över kompetensen från Integrationsverket till den nya strukturen?
              Det är precis det jag tog upp i mitt svar.
            </seg>
            <seg xml:id="i-c49904d177272e81-0">
              Men det finns säkert fler detaljer som du gärna vill ha reda
              på. Det är bara att ställa ytterligare frågor på detaljnivå, så
              återkommer jag med de svaren.
            </seg>
            <seg xml:id="i-0d8adbe221388de4-0">
              Ja, de konferenser som pågår är till just för att överlämna uppgifter,
              utbyta erfarenheter och överlämna kompetensen på olika sätt. Det
              är länsstyrelserna själva som avgör vilken kompetens de ska ta
              in och som ska anställa personer. De får gärna anställa personer
              som redan i dag finns på Integrationsverket, men jag inser att
              det inte är det enklaste. Om man bor i Norrköping där verket läggs
              ned kanske man inte har möjlighet eller vill flytta till Norrlandslänen
              eller någon annanstans. Det finns också de perspektiven som den
              enskilda anställda tar hänsyn till.
            </seg>
            <seg xml:id="i-044629f82155611e-0">
              Luciano Astudillo pratar om ogenomtänkt nedläggning. Den är inte
              ogenomtänkt, men nedläggningar eller flytt av myndigheter innebär
              alltid att farten i arbetet dämpas. Det inser jag också. Det är
              ingen som inte erkänner det. Men det betyder inte att när man
              ser att saker och ting inte fungerar man inte ska göra något åt
              det. Din regering fattade beslut om att flytta på ett antal myndigheter.
              En av dem, Konkurrensverket, tillhör mig. Jag har sett vilka problem
              de tampas med för att återigen få fart på sin verksamhet.
            </seg>
            <seg xml:id="i-16b79980608d070f-0">
              Samma sak kan hända Integrationsverket, men oavsett när vi lägger
              ned Integrationsverket och ändrar strukturen och ordningen kommer
              detta att inträffa. Jag tycker att det är viktigt att vi gjorde
              det så tidigt som möjligt på mandatperioden så att Migrationsverket
              och länsstyrelserna i lugn och ro kan sätta sig in i sina uppgifter
              och se till att det sedan fungerar.
            </seg>
            <seg xml:id="i-5ebea6de5eeceb6c-0">
              När det gäller vem som ska ha ansvaret att köpa eller förhandla
              om introduktionsplatser läste jag just i svaret att länsstyrelserna
              har det ansvaret. De har den operativa uppgiften att förhandla
              med kommunerna, både om mottagande och om introduktion. Så det
              åligger dem att sköta den uppgiften.
            </seg>
            <seg xml:id="i-108bc78674c06bd7-0">
              Jag håller med om att flyktingmottagningen skapar misär, absolut.
              Men vi har inte ställt till den misären. Vi har ärvt den, och
              vi gör vad vi kan för att komma till rätta med den. Jag tror att
              det viktigaste i detta det finns massor att göra, det är ingen
              enkel uppgift är att se till att det finns arbete på arbetsmarknaden
              för så många som möjligt som vill och kan arbeta. Det tror jag
              är grundbulten för att mottagningssystemet ska fungera.
            </seg>
            <seg xml:id="i-c805c0bbdad32a5b-0">
              Människor som kommer nya till Sverige ska inte vara ett problem
              för kommunerna, utan de ska vara en tillgång. Bästa sättet att
              se till att kommunerna faktiskt ser dem som den tillgång som de
              är är just att se till att det finns arbete att tillgå också för
              dem.
            </seg>
          </u>
          <note type="speaker" xml:id="i-009ba9ab8bfd470e-0">
            Anf. 46 LUCIANO ASTUDILLO (s):
          </note>
          <u who="luciano_astudillo_861f97" xml:id="i-92d68f4f129b132e-1">
            <seg xml:id="i-81ca9c08e58288c7-0">
              Herr talman! Ännu en gång när Sabuni inte vill svara på de konkreta
              frågorna så börjar hon prata generellt vi har ärvt misären och
              sådant. Vi pratar om en konkret akut situation, en ökad flyktingtillströmning
              i år. Låt oss inte prata om något annat. Låt oss prata om att
              det skapar trångboddhet, för vi har en flyktingmottagarlagstiftning
              som är något anarkistisk.
            </seg>
            <seg xml:id="i-b9d7c09c7f670ca5-0">
              Kommunen själv kan välja bort att ta ett ansvar till exempel.
              Individer ges väldigt lite information om vilka möjligheter som
              ges. Det är den vi har försökt komma åt. Många gånger har vi haft
              motstånd från andra politiska partier, men vi har försökt att
              göra något åt det. Det är det vi debatterar nu, inte arbetstillfällen
              och sådant. Den debatten kommer vi att återkomma till flera gånger.
            </seg>
            <seg xml:id="i-1db2b6a21a29313e-0">
              Det är två väldigt konkreta frågor. Vilken myndighet kommer att
              ha det övergripande ansvaret för att styra och beställa introduktionsplatser?
              Migrationsverket säger att de inte vill ha det, och länsstyrelserna.
              Ska alla ha ett övergripande ansvar? Vem kommer att ansvara för
              att beställa, för prognos och samordning? Det är de funktioner
              som Integrationsverket hade och som nu försvinner. Vem tar det
              ansvaret? Det försvinner ju. Det är två väldigt konkreta frågor
              som jag hoppas integrationsministern kan svara på.
            </seg>
            <seg xml:id="i-971716219691e7f2-0">
              Den här oron är ingen oro som bara jag har. Jag har fått ett
              mejl från en centralt ansvarig tjänsteman som jobbar för Integrationsverket
              och som har varit en av kuggarna i att ha den här strukturen.
              Han skriver så här: Allt talar i dagsläget för att väntetiderna
              på introduktionsplatser i kommunerna för anläggningsboende under
              hösten och under nästa år kraftigt förlängs med betydande fördyringar
              inom förläggningsanslaget som följd av att länsstyrelserna inte
              får fram tillräckligt med introduktionsplatser och för att Migrationsverket
              medvetet underdimensionerar personalresurserna i bosättningsmedverkan.
            </seg>
            <seg xml:id="i-4b591078cfe677fd-0">
              Vi var överens om, och det sade för övrigt integrationsministern
              själv, att det kommer att ta längre tid att få fram platserna
              när vi ger uppdraget till en myndighet som inte haft detta ansvar
              tidigare. Det finns också en underfinansiering och en länsstyrelse
              som inte har kompetens och kunskap detta när vi har en oerhört
              hög flyktingtillströmning till Sverige. Den var förvisso högre
              än i dag i mitten på 90-talet, men den är väldigt hög även i dag.
            </seg>
            <seg xml:id="i-33ecc056fa6f5d28-0">
              Det finns en passivitet. Jag har försökt att få en debatt med
              Tobias Billström om detta, eftersom jag tycker att han är lämplig
              när det gäller att debattera om Migrationsverket. Men av någon
              konstig anledning är det alltid Sabuni som hamnar här när arbetet
              ska fördelas inom regeringen. Det är märkligt. Men Tobias Billström
              har ju försvunnit helt. Han valde att som ung minister med mycket
              framåtanda ställa ut för Moderaterna på kommunkonferensen för
              att övertyga fler kommuner om att ta emot ensamkommande barn.
              Fram till april var det bara 14 kommuner som hade tagit emot några.
            </seg>
            <seg xml:id="i-c00eac4ccb8318e6-0">
              Nyamko Sabuni ger inga konkreta svar. Nu har hon fått två konkreta
              frågor som jag hoppas att jag ska få svar på. I TV 4 i går svarade
              statsministern blankt nej som svar på Lagos rop om hjälp med extra
              resurser till de kommuner som i dag tar ansvar. Han började prata
              om anhöriginvandring. Det var antingen en dimridå för att prata
              om något helt annat eller okunskap.
            </seg>
          </u>
          <note type="speaker" xml:id="i-fb6ea546c044719a-0">
            Anf. 47 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-2">
            <seg xml:id="i-451b97bc63549030-0">
              Herr talman! Svaret på varför Billström inte är här är att allt
              som händer efter att personer har fått uppehållstillstånd är mitt
              ansvarsområde. Debattera gärna med Billström, men ställ då frågor
              som rör hans områden, det vill säga tiden innan man har fått uppehållstillstånd.
              Det är därför det blir som det blir, Luciano Astudillo.
            </seg>
            <seg xml:id="i-60f6ee4c8b2bcacc-0">
              Den nya organisationen med länsstyrelserna menar jag är nödvändig
              om vi ska kunna uppnå den solidaritet mellan kommuner som har
              efterfrågats både från er och från vår sida. Vi behöver solidaritet
              mellan kommunerna. Fler måste ta sitt ansvar fler måste ta emot
              fler. Jag är övertygad om att länsstyrelserna som regionala myndigheter
              har bättre möjligheter att samla ihop kommunalråden för att samtala
              just om det gemensamma ansvaret för dem som har fått uppehållstillstånd.
            </seg>
            <seg xml:id="i-87aa9fc7fffe5736-0">
              Luciano Astudillo skakar på huvudet. Jag vet inte vilket facit
              eller vilken kula du ser i för att se hur framtiden ska te sig.
              Min diagnos är att det fungerar bättre med länsstyrelserna på
              regional nivå än med Integrationsverket.
            </seg>
            <seg xml:id="i-55763f6de11e3315-0">
              Det är jättebra att du erkänner att du har fått informationen
              från en källa på Integrationsverket. Jag hör ju vad hela interpellationen
              och debatten handlar om. Det är klart att det är en enskild person
              på Integrationsverket som vill att du ska ställa denna fråga.
              Jag förstår att det kan vara i eget intresse, och det är helt
              okej. Det är förståeligt. Men att påstå att det inte skulle finnas
              introduktionsplatser bara för att det inte är Integrationsverket
              som ska förhandla om introduktionsplatser utan en annan myndighet
              är väl att ta i. Jag förstår inte hur man får ihop det resonemanget.
              Länsstyrelsernas uppgift är att se till att det finns platser
              i respektive län. Migrationsverket kommer att placera människor
              i de län som har arbetsmarknadsförutsättningar för alla.
            </seg>
            <seg xml:id="i-a10c6868806d31ca-0">
              Jag brukar säga att alla som får uppehållstillstånd får en bostad
              i vårt land. Vi har aldrig behövt skicka ut någon från vårt land
              för att det inte finns en bostad. Jag kan inte se varför det inte
              skulle funka nu. Vi kommer att kunna ta emot alla som kommer till
              Sverige.
            </seg>
            <seg xml:id="i-593a4ca8782d6814-0">
              Jag förstår problemet med EBO som gör att människor blir kvar
              när de väl har fått uppehållstillstånd. Den information de ska
              ha den månad de har rätt att bli placerade är bristfällig. Jag
              håller med om det. Vi jobbar för fullt med direktivet för hur
              vi ska förbättra informationen till dem som precis har fått uppehållstillstånd.
              Jag tror inte att man har all information när man väljer att bo
              kvar i det boende man har. Däremot är det ingen lösning att människor
              i den situation de befinner sig i innan de fått svar om uppehållstillstånd
              inte ska kunna bo i närheten av nära och kära. Jag tror att kommunerna
              kan klara av detta, bara vi löser situationen efter så att vi
              kan minska trångboddheten.
            </seg>
            <seg xml:id="i-d16f86cc7e45f1ad-0">
              Luciano Astudillo talar också om underfinansiering. Länsstyrelserna
              och Migrationsverket har fått detta uppdrag. De har tackat ja
              till det, och finansieringen är gjord i samförstånd med båda myndigheterna.
              Skulle det visa sig att det behövs mer pengar får vi återigen
              gå in med mer pengar och se till att vi kan ta emot alla som behöver
              tas emot. Jag ser inga problem där, utan vi får följa processen
              hela tiden. Politiken är inte slut, och det finns ingen universell
              lösning en gång för alla. Det här utvecklas hela tiden, och vi
              försöker följa med så gott det går.
            </seg>
            <seg xml:id="i-06d49b2d778c66e1-0">
              Jag hoppas att jag fick med alla dina frågor den här gången.
            </seg>
          </u>
          <note type="speaker" xml:id="i-f0420586f71c7d5f-0">
            Anf. 48 LUCIANO ASTUDILLO (s):
          </note>
          <u who="luciano_astudillo_861f97" xml:id="i-92d68f4f129b132e-2">
            <seg xml:id="i-97d1221d3570f6b2-0">
              Herr talman! Det gick ut ett brev till alla kommuner från Integrationsverket
              i mitten av maj. För att klara de mål som finns i den nya organisationen
              är verkets bedömning att man bör komma upp till ca 250 kommunöverenskommelser
              omfattande närmare 30 000 introduktionsplatser under 2007. Den
              bedömningen kvarstår. Kommunmottagningen under årets tre första
              månader var 5 632 personer.
            </seg>
            <seg xml:id="i-1dfc2a81c77638bf-0">
              Vi socialdemokrater hävdar bestämt att det finns en underdimensionering
              av den mottagningsverksamhet som Migrationsverket nu sätter upp.
              Den kommer att leda till stora bekymmer. Sabuni hävdar jag vet
              inte vilken kula hon tittar i och är helt övertygad om att länsstyrelserna
              kommer att vara bättre på att fixa fram de kommunplatser som behövs.
              Jag tittar inte i någon kula, utan jag ser på historien. Hittills
              har Integrationsverket lyckats få fram de platser som har funnits.
              Nu slår man sönder strukturen och smetar ut den på länsstyrelserna.
              Det övergripande ansvaret för styrning och beställning av introduktionsplatser
              försvinner. Den frågan svarade inte Sabuni på.
            </seg>
            <seg xml:id="i-5e87337c0bc0e539-0">
              Vi socialdemokrater hävdar att detta kommer att slå allvarligt
              mot de kommuner som i dag tar ett stort ansvar. Den dag regeringen
              är beredd att föra ett samtal med oss socialdemokrater kring tre
              bärande principer får ni gärna slå en signal. Den första är: Ge
              akut hjälp till de kommuner som i dag tar det stora ansvaret!
              Den andra är: Se till att fler kommuner tar emot fler flyktingar,
              kanske lagstiftningsvägen! Den tredje är: Styr bort från EBO!
              Eget boende har blivit OBO ett ovärdigt och omänskligt boende.
              Så får det inte fortgå.
            </seg>
          </u>
          <note type="speaker" xml:id="i-14f831d938bd8721-0">
            Anf. 49 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-3">
            <seg xml:id="i-d1a9700af053d0fc-0">
              Herr talman! Integrationsverket har lyckats placera alla som
              behövde bli placerade, men fortfarande diskuterar vi tydligen
              hur många som inte blir placerade eftersom de blir kvar i trångboddhet
              ett problem vi har ärvt. Integrationsverket kan alltså inte heller
              ha varit så perfekt.
            </seg>
            <seg xml:id="i-8f2ae0c0cb5a17d3-0">
              Låt länsstyrelserna sköta sin uppgift! Skulle de inte klara det,
              Luciano, är jag redo att återkomma till dig i denna kammare för
              att ändra på den ordningen. Men låt dem sköta sin uppgift. Om
              de har tagit på sig uppgiften är jag övertygad om att de kommer
              att klara av den, precis som de har klarat andra uppgifter som
              åligger länsstyrelserna.
            </seg>
            <seg xml:id="i-7679d7f1216465ed-0">
              När det gäller dina tre principer har vi precis höjt schablonersättningen
              till kommunerna. Vi har även infört ett bonussystem för de kommuner
              som lyckas få människor i praktik eller arbete eller att klara
              sfi. Vi gör vad vi kan för att kommunerna ska kompenseras, dock
              inte bara ett fåtal kommuner, utan alla kommuner som tar emot
              flyktingar. Vi behöver ju få fler kommuner att ta emot flyktingar.
            </seg>
            <seg xml:id="i-3f9000f9c607596e-0">
              Om vi behöver få fler kommuner att ta emot flyktingar menar jag
              återigen att länsstyrelserna på regional nivå ger bättre förutsättningar
              än en statlig myndighet som förhandlar med en kommun i taget.
              Vi behöver samarbete över kommungränserna eftersom det inte alltid
              kommer att finnas bostäder där arbetena finns. Då är det bra med
              ett samarbete så att man kan bo i en kommun, arbeta i en annan
              och studera i en tredje. Den möjligheten måste finnas. Ska det
              fungera måste kommunerna samarbeta, och ska kommunerna samarbeta
              tror jag att länsstyrelserna är en bra plats att få ihop det.
            </seg>
            <seg xml:id="i-3cbb2a5f437aeff4-0">
              När det gäller EBO är det inte tiden fram till att man får uppehållstillstånd
              som är problematisk, och det är ju det EBO handlar om. Det är
              tiden efter att man har fått uppehållstillstånd som behöver ses
              över, och det gör vi nu med den utredning vi har tillsatt. Vi
              hoppas att vi ska få bra förslag på hur vi ska kunna lösa det
              här problemet, och då återkommer jag till denna kammare med dem.
            </seg>
          </u>
          <note xml:id="i-9e795183e131e681-5">
            Överläggningen var härmed avslutad.
          </note>
          <note xml:id="i-74b98165ed94f58a-0">
            15 § Svar på interpellation 2006/07:572 om fler kvinnor i bolagsstyrelser
          </note>
          <note type="speaker" xml:id="i-2078b4c02b0c3165-0">
            Anf. 50 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-4">
            <seg xml:id="i-74487d47f1f1248c-0">
              Herr talman! Ulf Holm har frågat mig dels om jag kommer att lägga
              fram förslag om kvotering i bolagsstyrelser i enlighet med tidigare
              utredningsförslag, dels om jag kommer att ta några initiativ för
              att förmå börsbolagen att ta frågan om jämställd fördelning av
              styrelseposterna på allvar.
            </seg>
            <seg xml:id="i-c7aca9573f4a5afd-0">
              En jämn representation av kvinnor och män i beslutande organ
              är en viktig demokratifråga. Att få fler kvinnor till chefspositioner
              och i bolagsstyrelser är självklart viktigt för regeringen. Det
              gäller i alla verksamheter, såväl privata som statligt ägda företag
              och myndigheter.
            </seg>
            <seg xml:id="i-483eab5f2f2887e0-0">
              Preliminära uppgifter från SIS Ägarservice AB visar att andelen
              kvinnor i styrelserna i de 54 största bolagen har ökat från 21,5
              procent år 2006 till knappt 22,9 procent år 2007.
            </seg>
            <seg xml:id="i-12ec9e7205298bb3-0">
              När det gäller de statligt ägda bolagen kan konstateras, nu när
              alla årsstämmor har genomförts, att styrelserna har samma andel
              kvinnor som i fjol 47 procent i de helägda bolagen och 44 procent
              i de hel- och delägda bolagen. Antalet bolag med mer än 40 procent
              kvinnor i styrelserna har ökat från 33 till 35.
            </seg>
            <seg xml:id="i-f6ed55f102d194f8-0">
              Dessa siffror visar på en svag men positiv utveckling, och de
              visar att regeringens val att avstå från att föreslå lagstiftning
              om könskvotering inte lett till någon försämring av könsfördelningen
              i styrelserna.
            </seg>
            <seg xml:id="i-d426922fff7e8567-0">
              Jämn könsfördelning i bolagsstyrelser är en fråga för, i första
              hand, näringslivet. Politikens roll är att göra det lättare för
              både kvinnor och män att kombinera arbete och familj så att fler
              kvinnor vill och kan söka de ledande positioner som finns. Kvinnor
              ska inte behöva välja bort hem och barn för att kunna konkurrera
              om ledande positioner i företag och samhälle.
            </seg>
            <seg xml:id="i-071b5ffc1e458271-0">
              Det handlar om att ge kvinnor möjlighet att utvecklas inom sina
              yrken och få en möjlighet att avancera. Det handlar mycket om
              att förändra attityder hos arbetsgivarna, att ta bort antaganden
              från arbetsgivaren om att kvinnan kommer att stanna hemma och
              ta hand om familj. Det handlar om en politik för att främja entreprenörskap
              i syfte att det ska vara lika naturligt med kvinnor som män i
              rollen som företagare. Det handlar också om att i utbildningssystemet
              utgå från att kvinnor i lika hög grad som män utbildas för att
              ta sig an arbetsuppgifter inom ledningsstrukturerna.
            </seg>
            <seg xml:id="i-cdb4021912bbabae-0">
              Exempel på reformer som regeringen arbetar med i syfte att göra
              det möjligt för kvinnor och män att förena arbetsliv och familjeliv
              är jämställdhetsbonus i föräldraförsäkringen och skattereduktion
              för hushållsnära tjänster.
            </seg>
            <seg xml:id="i-5a25ae470475a2de-0">
              Regeringen har inte för avsikt att lägga fram lagförslag om kvotering
              i bolagsstyrelser. Vi vill värna om äganderätten, och vi utgår
              i första hand från att ägarna själva vill utveckla sina bolag
              i bästa möjliga riktning. Vi utgår från att näringslivet självt
              ska klara av att uppnå en jämn könsfördelning i bolagsstyrelserna.
            </seg>
            <seg xml:id="i-85d6cbc91988c784-0">
              Jag har i samtal med näringslivets organisationer klargjort behovet
              av ökad jämställdhet inom näringslivet, och jag har också framfört
              regeringens målsättning att genom andra åtgärder skapa förutsättningar
              för att kvinnor och män ska kunna delta fullt ut inom näringslivet.
              Det räcker dock inte att regeringen skapar förutsättningar, utan
              företagen måste också mer aktivt arbeta med jämställdhetsfrågorna
              i sina organisationer.
            </seg>
          </u>
          <note xml:id="i-6cf9727b01ca6fa0-0">
            Då Ulf Holm, som framställt interpellationen, anmält att han
            var förhindrad att närvara vid sammanträdet medgav förste vice
            talmannen att Esabelle Reshdouni i stället fick delta i överläggningen.
          </note>
          <note type="speaker" xml:id="i-698fa8eb732721e0-0">
            Anf. 51 ESABELLE RESHDOUNI (mp):
          </note>
          <u xml:id="i-0dd916d5a1ea6960-10" who="unknown">
            <seg xml:id="i-c36e46586169eceb-0">
              Herr talman! Jag vill inledningsvis tacka för det svar Ulf Holm
              fått av ministern. Dessvärre är jag varken nöjd eller överraskad
              av svaret. Jämställdhetsministern talar ofta varmt om sina ambitioner
              om ett jämställt samhälle. Hon står bakom riksdagens antagna jämställdhetsmål,
              en jämn fördelning av makt och inflytande. Dessvärre finns det
              en diskrepans mellan ministerns visioner och handlingar. Dessutom
              tror jag att det finns en grundläggande skillnad mellan Miljöpartiets
              och alliansens jämställdhetspolitik, vilket tydligt framkommer
              i ministerns svar på interpellationen.
            </seg>
            <seg xml:id="i-4ec304733db6fae4-0">
              Ministern tror inte på att det finns strukturer i samhället som
              gynnar män. Ministerns svar på frågan om hon ska ta initiativ
              för att få en jämn könsfördelning i svenska bolagsstyrelser leder
              inte till någon förändring. Dessutom har ministern under sina
              åtta månader i ämbetet inte presenterat ett enda konkret jämställdhetspolitiskt
              förslag som syftar till att förändra de strukturella och ojämlika
              maktförhållandena mellan kvinnor och män.
            </seg>
            <seg xml:id="i-d207b844dc22e992-0">
              Historiskt sett har män och kvinnor levt i skilda världar. Givetvis
              är det ingen naturlag att könen ska vara åtskilda, men att vi
              har ett samhälle som till stor del är könssegregerat beror just
              på de strukturer, det vill säga normer och regler, som finns i
              samhället och som vi alla är med och upprätthåller, både män och
              kvinnor. Det handlar om en könsmaktsstruktur som hindrar kvinnor
              från att på samma villkor som män uppnå sina mål. Eftersom vi
              själva upprätthåller den kan vi tillsammans också förändra den
              om vi bara vill. Men det kräver medvetenhet, och det kräver att
              jämställdheten integreras i alla beslut så att normen förändras.
              Åtgärder som endast riktas mot kvinnor innebär inte att vi når
              målet, nämligen ett samhälle där könet verkligen inte har betydelse
              för människors livsval.
            </seg>
            <seg xml:id="i-2e425b1344958f0a-0">
              Att Sverige är världens mest jämställda land enligt Världsekonomiskt
              forum beror naturligtvis på att vi bedrivit ett aktivt arbete
              på många plan och i många år. Trots det fick Sverige 2001 internationell
              kritik av FN-organet Cedaw. Kommittén riktade kritik mot lönegapet
              mellan kvinnor och män samt mot att Sverige har få kvinnor på
              ledande positioner i näringslivet.
            </seg>
            <seg xml:id="i-ae009a2e7ec1cb3d-0">
              År 2002 utfärdade den dåvarande jämställdhetsministern Margareta
              Winberg sitt hot om kvotering. Hon sade då att om företagen inte
              når målet 25 procent kvinnor i sina styrelser 2004 måste vi införa
              kvotering. Sedan dess har frågan uppmärksammats i samhället, vilket
              bidragit till att andelen kvinnor i styrelser ökat. Trots det
              har vi i dag, 2007, inte lyckats uppnå målet 25 procent. Att detta
              skulle bero på att Sverige, där kvinnor i högre utsträckning än
              män har akademisk examen, saknar kompetenta kvinnor låter fullständigt
              absurt. Att detta skulle bero på att kvinnor inte kan kombinera
              arbete och familjeliv är också felaktigt.
            </seg>
            <seg xml:id="i-57bda06cf0680a55-0">
              Hur många kvinnor tror ministern att det finns i Sverige som
              tackar nej till en ledande position för att hon har barn eller
              måste städa hemma? Förskolor och städfirmor har funnits de senaste
              trettio åren. Ministern kan väl inte på allvar tro att jämställdhetsbonus,
              hushållsnära tjänster och borttagande av stopplag kommer att bidra
              till att fler kvinnor får ledande positioner i företag.
            </seg>
            <seg xml:id="i-12cd6e0d512daf3f-0">
              Om näringslivet inte lyckats uppnå målet om 25 procent under
              de senaste åren, vad är det som talar för att så kommer att ske
              under de närmast kommande åren utan att åtgärder vidtas?
            </seg>
          </u>
          <note type="speaker" xml:id="i-5dc9566c9676bf88-0">
            Anf. 52 ANTI AVSAN (m):
          </note>
          <note xml:id="i-58f5b20716306109-0">
            Herr talman! Interpellanten Ulf Holm, som inte är närvarande
            i dag, motionerade om kvotering i bolagsstyrelser redan under
            förra höstens allmänna motionsperiod. Ulf Holms motion och ett
            antal andra i allt väsentligt liknande motioner har tidigare under
            våren behandlats i civilutskottets betänkande Associationsrättsliga
            frågor m.m.
          </note>
          <u who="anti_avsan_5d499f" prev="cont" xml:id="i-58d249f6aa0729f4-0">
            <seg xml:id="i-174c31755cb85dd7-0">
              Jag konstaterar att Ulf Holms motion innehåller sådant som framstår
              som lite märkligt. I den första meningen har Ulf Holm skrivit:
              För mig är kvotering inget politiskt mål i sig men kan däremot
              vara ett medel för att nå ett mål. Den inledande texten i motionen
              utmynnade i följande förslag till riksdagsbeslut, nämligen att
              riksdagen begär att regeringen lägger fram lagförslag om kvotering
              i bolagsstyrelser. Jag kan inte få det till något annat än att
              det som inte var ett politiskt mål i sig i vart fall blev målet
              med motionen.
            </seg>
            <seg xml:id="i-742ea40be0e77551-0">
              Herr talman! I sin interpellation återupprepar Ulf Holm i princip
              samma sak. Orsaken till interpellationen sägs enligt Ulf Holm
              vara att en undersökning av andelen kvinnor i 52 av de 56 största
              börsbolagen sjunkit från 21,5 till 21 procent, alltså en minskning
              med en halv procent.
            </seg>
            <seg xml:id="i-c7f753e69caab555-0">
              Jag vill särskilt framhålla att kvalitetsmässigt bra beslutsfattande
              innefattar att olika frågor blir belysta ur olika infallsvinklar.
              Däri ingår också kvinnliga respektive manliga aspekter i olika
              frågor. Mot den bakgrunden är nuvarande förhållanden när det gäller
              könsfördelningen i bolagsstyrelser naturligtvis inte bra, men
              det innebär inte att det ska tvingas fram ändringar lagstiftningsvägen.
              Jag anser i likhet med majoriteten i riksdagen att det är oacceptabelt
              att göra ingrepp i ägarkollektivets, det vill säga bolagsstämmans,
              rätt att på bolagsstämman självständigt utse sina företrädare
              i bolagsledningen.
            </seg>
            <seg xml:id="i-8774aa668d727150-0">
              Nej, en jämnare könsfördelning i bolagsstyrelser måste främjas
              med andra medel än lagstiftning. Det finns exempel på det. Ett
              exempel är Svensk kod för bolagsstyrning, som säger att en jämn
              könsfördelning i styrelser ska eftersträvas. Vissa bolag är enligt
              noteringskraven på Helsingforssbörsen skyldiga att tillämpa koden.
            </seg>
            <seg xml:id="i-10e2cbe1977ed8f1-0">
              Det finns också en hel del annat att säga om kvinnor som företagare
              rent allmänt. Vi konstaterar att kvinnor som företagare är en
              underutnyttjad tillgång. Fler kvinnor som startar och driver företag
              skulle ge Sverige en starkare ekonomisk utveckling. Det skulle
              också få andra positiva effekter. En sådan effekt skulle vara
              att kvinnor skapar och deltar i de informella nätverk från vilka
              styrelseledamöter, verkställande direktörer och ordförande i bolagsstyrelser
              rekryteras. Jag vill också påminna om att det i förra höstens
              budgetproposition anslogs 100 miljoner kronor för att främja företagande
              bland kvinnor och öka forskningen och kunskapen om kvinnors företagande.
            </seg>
          </u>
          <note xml:id="i-8e859eda9044eb3e-0">
            Det måste även fortsättningsvis vara fritt för ägarna att utse
            bolagsstyrelse. Mot bakgrund av detta har majoriteten i civilutskottet
            välkomnat regeringens beslut att skriva av förslagen i departementspromemorian
            Ds 2006:11, Könsfördelningen i bolagsstyrelser .
          </note>
          <note type="speaker" xml:id="i-71fc3f7d6ac20bfb-0">
            Anf. 53 CHRISTOPHER ÖDMANN (mp):
          </note>
          <u xml:id="i-0dd916d5a1ea6960-11" who="unknown">
            <seg xml:id="i-120971966ce82043-0">
              Herr talman! Jag uppfattar ändå att alliansen ser det som ett
              problem att bara var femte styrelseledamot är kvinna bland de
              54 största bolagen. Men jag tycker att det är lite konstigt att
              man då inte vill använda alla klutar som går för att förändra
              detta. Det är det som interpellationen handlar om. Ett av de redskap
              man skulle kunna använda är just kvotering.
            </seg>
            <seg xml:id="i-b72bcf9682c88c7d-0">
              Det andra jag har förstått av svaret är att man vill att ägarna
              själva ska förändra det här. De tyngsta bland de ägare som faktiskt
              verkar vilja förändra detta på bolagsstämmorna i alla fall är
              miljonärsänkorna på Östermalm, på Djursholm och ute i Bromma.
              De har många röster och är bra på att ifrågasätta varför det bara
              sitter män framme på podiet vid bolagsstämmorna och varför nästan
              varenda en som sitter i styrelsen är man.
            </seg>
            <seg xml:id="i-52df0f5165c5d2e9-0">
              Men de behöver support. De behöver ytterligare stöd någonstans
              ifrån. Kanhända kan regeringen fundera på att ge ett speciellt
              uppdrag till AP-fonderna, för de är faktiskt också ägare av de
              stora bolagen. De har väldigt många röster och skulle kunna lägga
              lite tryck på det. Jag tror att till och med de skulle kunna föreslå
              kvinnor. Det hänger på aktieägarna; det är också de som ska komma
              med förslag till styrelseledamöter. Jag tror att många aktieägare
              inte har tänkt på att de har den uppgiften också.
            </seg>
            <seg xml:id="i-f022ef7d0fea6f6a-0">
              Jag tycker att det är bra att regeringen pratar med näringslivet,
              men jag tror att man ska fundera på att använda lite skarpare
              redskap för att uppnå en bättre fördelning mellan män och kvinnor
              i styrelserna.
            </seg>
            <seg xml:id="i-41970647fa662316-0">
              Jag håller med Esabelle om att det inte främst är hushållshjälp
              de kvinnor som ska komma in på de stora bolagen behöver. Den har
              de redan fixat. De har redan den hushållshjälp de behöver. Dessutom
              måste man ha både förmögenhet och hög lön för att kunna sitta
              i de stora bolagsstyrelserna. De har redan den positionen, den
              plattformen. Problemet är att de inte kommer in i styrelserna.
            </seg>
            <seg xml:id="i-3df6adfe35eca60d-0">
              Även om det skulle stämma att det har gått framåt 1,4 procent
              eller någonting sådant i de 54 största bolagen så tar det ungefär
              20 år innan man får det här jämställt. Men jag antar också att
              det har att göra med vilka av de stora bolagen man tittar på.
              Interpellanten hittade ju en nedgång på ½ procent. Jag är rädd
              att vi står och stampar.
            </seg>
            <seg xml:id="i-5c935735f675398d-0">
              Därför tror jag att det är oerhört viktigt för Sverige, svenskt
              näringsliv och alla oss medborgare att vi får in fler kvinnor
              i styrelserna. Anledningen är inte bara att det ska vara lika
              många kvinnor som män. Jag är övertygad om och jag tror att också
              jämställdhetsministern är övertygad om det att med fler kvinnor
              och en jämnare fördelning mellan män och kvinnor i styrelserna
              får vi bättre beslut. Vi får mer allsidigt beslutsunderlag och
              kanske lite vidgade vyer på hur framtiden bör gestalta sig för
              de olika bolagen.
            </seg>
          </u>
          <note type="speaker" xml:id="i-e0240211c01e46db-0">
            Anf. 54 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-5">
            <seg xml:id="i-5e695f3003d61b0b-0">
              Herr talman! Reshdouni undrar hur detta ska förändras om man
              inte vidtar åtgärder. Om du tror att kvotering är den enda åtgärden
              förstår jag att du är orolig för att ingenting kommer att förändras.
            </seg>
            <seg xml:id="i-d122886605e76370-0">
              Men historiskt sett har vi många bevis på att det inte behövs
              kvotering för att nå förändring, för att lösa problem och förändra
              normer eller strukturer som du väljer att kalla det för. Jag tror
              inte att någon för 100 eller bara 50 år sedan kunde tänka sig
              att prästyrket snart skulle komma att bli kvinnodominerat. Jag
              tror inte att någon kunde tänka sig att juristlinjen på högskolorna
              skulle komma att domineras av kvinnor. Vi kan se de olika utvecklingarna.
              Cheferna inom den offentliga sektorn är framför allt kvinnor.
              Det är en majoritet kvinnor där.
            </seg>
            <seg xml:id="i-f83a3d7931896964-0">
              Om strukturer inte gick att förändra utan kvotering skulle vi
              inte ha denna historiska bild. Nu visar det sig att det fungerar.
              Det betyder att det finns annat man kan göra för att nå förändring.
              Jag tror att vi politiker ska ägna oss mer åt att skapa förutsättningar
              för att denna förändring ska komma, ge visioner, driva fram debatten
              och stödja utvecklingen med hjälp av till exempel familjepolitiken.
            </seg>
            <seg xml:id="i-bcb65cd56f71cbc1-0">
              Ni föraktar alla hushållsnära tjänster. Nu är det så att många
              av de kvinnor som skulle kunna ta platser i styrelserna inte är
              förmögna. De är hårt arbetande kvinnor. Kanske är de egenföretagare,
              kanske sitter de i någon ledningsgrupp. De är inte förmögna, men
              det är väldigt dyrt att köpa tjänster i vårt land i dag. Det handlar
              inte bara om hushållsnära tjänster. Många tjänster i vårt land
              är dyra. Det är därför regeringen snart kommer att inkomma med
              en proposition där vi vill sänka skatterna i tjänstesektorn. Det
              är inte många människor som har råd med de höga kostnader som
              det innebär.
            </seg>
            <seg xml:id="i-5c5ffc936ea142a5-0">
              Du ställde frågan vilken kvinna som säger nej till en styrelsepost
              eller till att bli högt uppsatt i något företag. Det är många
              som gör det av olika anledningar. Jag tror att en av anledningarna
              är just att man inte mäktar med. Man orkar inte. Man hinner inte
              med att kombinera yrkesliv och familjeliv. Inom familjepolitiken
              finns det väldigt mycket kvar att göra.
            </seg>
            <seg xml:id="i-6ff171b8197dca32-0">
              Bland de personer som vi nu har tillfrågat för olika poster i
              Regeringskansliet är faktiskt 70 procent av dem som har tackat
              nej kvinnor. Det är tiden som anges som största skälet till att
              man inte kan ta de här posterna. Det kan vara för att man jobbar
              för mycket med den post man redan har, men det kan också handla
              om att man inte hinner kombinera arbetet med hemmet och familjen.
            </seg>
            <seg xml:id="i-5c759fe2c21b8ba3-0">
              Vi måste hitta sätt att avlasta familjer, både män och kvinnor,
              så att de kan umgås med sina barn. Andra tjänster kan läggas på
              entreprenad, så att någon annan utför dem.
            </seg>
            <seg xml:id="i-a22d723678936ca0-0">
              Så det finns mycket att göra. Det vore fel att tro att det inte
              finns några kvinnor som tackar nej, utan bara kvinnor som inte
              blir tillfrågade. Men det senare är också ett problem. Det handlar
              till exempel om det antagande hos arbetsgivarna som jag talade
              om. Man utgår ifrån att kvinnor ska vilja hinna med hem och familj
              och ställer därför inte frågan.
            </seg>
            <seg xml:id="i-7ccdaee8e57d5516-0">
              Men återigen handlar det om politik. Jämställdhetsbonusen ser
              till att fler män tar sitt ansvar. De hushållsnära tjänsterna
              ser till att kvinnor inte nödvändigtvis måste hem och fixa de
              här arbetena. Det tar bort detta antagande från arbetsgivaren.
              Det tror jag är väldigt viktigt i sammanhanget.
            </seg>
          </u>
          <note type="speaker" xml:id="i-70bd5d60dfb9b689-0">
            Anf. 55 ESABELLE RESHDOUNI (mp):
          </note>
          <u xml:id="i-0dd916d5a1ea6960-12" who="unknown">
            <seg xml:id="i-4b667e0592c95d92-0">
              Herr talman! Jag tror att ministern och jag pratar om lite olika
              saker. Ministern riktar in sig på hur man ska förbättra för kvinnan
              i hennes situation. Jag pratar om de kvinnor som står beredda
              att ta klivet in men inte får. Jag pratar om den strukturella
              diskriminering som finns i samhället och hur vi ska bekämpa den.
              Det finns någonting som skiljer oss, och det är att ni inte ser
              det glastak som finns i samhället. Det är inte så att kvinnor
              har sämre kompetens eller att vi ska se till att de ska förbättras
              och att det här då kommer att lösa sig.
            </seg>
            <seg xml:id="i-1c9e167a4189a394-0">
              Det talas om äganderätten. Det är väl ändå så att det finns andra
              lagar också som bolagen är underställda.
            </seg>
            <seg xml:id="i-189922c14f8777b2-0">
              Jag förstår inte vad som är så farligt med kvotering. Vi har
              ändå ett samhälleligt mål att rikta oss mot. Jag kan inte se vad
              som skulle vara farligt i kvoteringen. Jag vill fråga ministern
              om hon är beredd att införa en kvotering som gäller under begränsad
              tid, kanske bara några år.
            </seg>
            <seg xml:id="i-9f87d81aa56a8936-0">
              Frivillighetens väg är bra för alla parter. Men i dag är det
              männen som blir inkvoterade. Annars hade det inte sett ut som
              det gör. Ministern är ändå lite beredd att titta på andra sätt
              än kvotering, om det nu är så att hon absolut inte vill ha det.
            </seg>
            <seg xml:id="i-e9647a4bc55a83d4-0">
              Man kan kanske titta på rekryteringsprocesserna. Som det ser
              ut i dag missgynnas kvinnorna, eftersom männen gärna tittar runt
              om i sina egna nätverk. Formella strukturer gynnar alltid kvinnorna.
              Man kan bestämma sig för att sätta kvinnor inom vissa nätverk
              och verkligen göra någonting åt det.
            </seg>
            <seg xml:id="i-98533888574b2cdc-0">
              Det är lite beklämmande att det ser ut som det gör inom de statliga
              bolagen och inom näringslivet. Jag tror att näringslivet ändå
              är medvetet om att det är bra för alla parter om det släpper in
              kvinnorna.
            </seg>
          </u>
          <note type="speaker" xml:id="i-1066c41fc2aa0b7d-0">
            Anf. 56 ANTI AVSAN (m):
          </note>
          <u who="anti_avsan_5d499f" xml:id="i-4e6bc4375caec93e-0">
            <seg xml:id="i-e0bf9aa057c5222b-0">
              Herr talman! Jag kan till att börja med nämna det som kanske
              är det mest centrala jämställdhetsproblemet, nämligen löneskillnaderna
              mellan män och kvinnor. Det gäller särskilt i sådana situationer
              där man utför likartade eller möjligen till och med lika arbetsuppgifter.
            </seg>
            <seg xml:id="i-a63700670d95dac3-0">
              Under förra mandatperioden har vi sett exempel på att löneskillnader
              mellan män och kvinnor ökade trots en socialdemokratisk regering.
              Jag tänker också på ett konkret fall. Det var en kommunledning
              bestående av socialdemokrater, vänsterpartister och miljöpartister.
            </seg>
            <seg xml:id="i-73e41216984b1b56-0">
              Man undrar hur det är med de reella ambitionerna. Kraven på kvotering
              i bolagsstyrelser är nu väldigt starka efter valet. Innan dess
              fanns ju alla möjligheter. Men då valde man att avvakta.
            </seg>
            <seg xml:id="i-f46aa695ebe5a78c-0">
              Det är inte så enkelt att det bara handlar om jämställdhet. Det
              är ägarkollektivets, de många små aktieägarnas, intresse att ett
              bolag förvaltas på bästa sätt. Svensk kod för bolagsstyrning är
              en form av självreglering som handhas av ett kollegium. Koden
              syftar till att effektivisera bolagsstyrningen.
            </seg>
            <seg xml:id="i-f1ef84dc0d38640c-0">
              Det är en mängd olika saker man ska hänsyn till. Man syftar till
              en mångsidighet och bredd avseende ledamöternas kompetens, erfarenhet
              och bakgrund. Man strävar också efter en jämn könsfördelning.
            </seg>
            <seg xml:id="i-dde1d14a49d2aef2-0">
              Herr talman! Jag vill än en gång säga att det är fel att lagstiftningsvägen
              tvinga fram regler om fler kvinnor i publika och privata bolag.
            </seg>
          </u>
          <note type="speaker" xml:id="i-c7fca19325df4d75-0">
            Anf. 57 CHRISTOPHER ÖDMANN (mp):
          </note>
          <u xml:id="i-0dd916d5a1ea6960-13" who="unknown">
            <seg xml:id="i-117df29e45754324-0">
              Herr talman! Det är klart att jag känner till att det finns kvinnor
              som säger nej till olika uppgifter i vårt samhälle. Men jag känner
              också till att det är väldigt många som inte är tillfrågade. Det
              ser jag som det stora problemet när det gäller till exempel de
              stora bolagen i Sverige.
            </seg>
            <seg xml:id="i-de59f459331148d6-0">
              En problematik är också att det egentligen är olika grabbgäng
              som håller hårt om de stora bolagen i Sverige. Fastän de inte
              behöver några hushållstjänster sitter grabbarna på sju åtta styrelseposter.
              Det är lite ordförandeposter här, vice ordförandeposter där och
              ytterligare styrelseuppdrag.
            </seg>
            <seg xml:id="i-ab677edb25a40b72-0">
              Det vore otroligt välgörande om man skulle få in en annan struktur
              förutom grabbgängen, som jag vill kalla dem för. De har ett järngrepp
              över bolagen och också en stor makt i Sverige.
            </seg>
            <seg xml:id="i-46f71fa1d0cfcfb6-0">
              Det är ändå bra att ministern verkar öppen för att gå olika vägar
              och se till att man kan få en jämnare fördelning av kvinnor i
              bolagsstyrelserna. Jag tror dock att det inte kommer att lyckas
              om man inte försöker använda alla till buds stående medel om man
              ser det som en fördel med en jämnare fördelning också av styrelseposterna.
            </seg>
            <seg xml:id="i-e1b58d2dd087d17c-0">
              Det finns många aktieägare som skulle vilja se en ändring. Men
              de har inte kraften. Den supporten skulle regeringen kunna bidra
              med. Det kan jag inte se som att man lägger sin näsa i blöt. Jag
              ser det som ett viktigt sätt att stärka svenskt näringsliv totalt
              sett, vilket är bra för oss alla.
            </seg>
          </u>
          <note type="speaker" xml:id="i-0767b0f3ba2864e2-0">
            Anf. 58 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-6">
            <seg xml:id="i-ff09d1480b51bc08-0">
              Herr talman! Det är självklart att det finns ett glastak. Det
              är vi överens om. Detta glastak har vi brutit igenom på många
              andra områden. Varför skulle vi inte lyckas bryta igenom också
              nu?
            </seg>
            <seg xml:id="i-78254bc10ab0de02-0">
              Jag tror inte på kvotering, inte ens för en kortare period. Jag
              tror inte på det. Jag är övertygad om att alla de kompetenta kvinnor
              som finns därute kommer att bryta igenom detta glastak. Det kommer
              att gå långsammare än om vi kvoterar. Den uppfattningen kan jag
              dela. Men för mig är det viktigt att processen har en naturlig
              gång.
            </seg>
            <seg xml:id="i-d62612dd130a0ad3-0">
              De kvinnor som knackar på dörren och vill in i styrelserummen
              vill inte bli inkvoterade. Jag tycker att man ska ge dem så pass
              mycket respekt att man tror att de ska kunna ta sig in utan att
              de blir inkvoterade. Att män blir inkvoterade betyder inte att
              man ska byta ut en orättvisa mot en annan.
            </seg>
            <seg xml:id="i-b8e1fce6eb145c3e-0">
              Det är klart att det är orimligt att männen kvoterar in varandra
              om det sitter ett antal män som inte är kompetenta nog medan kompetenta
              kvinnor hålls utanför. Men näringslivet kommer också att inse
              att det är orimligt. Om det ska kunna växa och attrahera medarbetare
              och kunder behöver det göra någonting åt det.
            </seg>
            <seg xml:id="i-d3d166b6edf4c5c1-0">
              Det intressanta som jag tycker att ni kunde svara på är: Varför
              denna symbolpolitik att kvotera till styrelserummen när makten
              finns i ledningsfunktionen i förtagen? Där kan kvinnorna faktiskt
              visa vad de går för med resultatansvar. Där finns få kvinnor om
              inte färre än i styrelserummet. Det är där makten finns. Det är
              där jag skulle vilja få in kvinnor.
            </seg>
            <seg xml:id="i-b15a76234a46714a-0">
              För att underlätta det med politiken ska jag göra allt vad jag
              kan för att de ska ta sin in där. Men varken du eller jag talar
              om kvotering till de posterna, Esabelle Reshdouni. Du som tror
              på kvotering, varför hör vi inte att man ska kvotera till ledningsfunktionerna
              eller någon annanstans? Det finns makt på olika ställen i samhället.
              Varför talar du inte om det?
            </seg>
            <seg xml:id="i-1852f66b118feeb7-0">
              Denna symbolpolitik om kvotering till styrelserummen är bara
              en massa prat utan innehåll. Får vi kvinnor till ledningsfunktionerna
              lovar jag dig att någonting händer. De som sitter i ledningsfunktionerna
              i dag hittar du också i styrelserummen.
            </seg>
            <seg xml:id="i-249e22edf9f57d57-0">
              Vi har alldeles för få kvinnor i ledningsfunktionerna. Vi måste
              jobba för att kvinnorna ska kunna anta de posterna. Det anser
              jag vara viktigast i detta.
            </seg>
          </u>
          <note type="speaker" xml:id="i-6698112e11b6aff4-0">
            Anf. 59 ESABELLE RESHDOUNI (mp):
          </note>
          <u xml:id="i-0dd916d5a1ea6960-14" who="unknown">
            <seg xml:id="i-3d2a878880edaf8a-0">
              Herr talman! Jag tror inte att det för den enskilda kvinnan spelar
              någon större roll om hon har blivit inkvoterad eller inte. Hon
              är lika kompetent som mannen.
            </seg>
            <seg xml:id="i-0f75b39f276a7a77-0">
              Man kan ha resonemanget att kvotering inte är det bästa sättet,
              vilket jag inte heller påstår. Som Ulf Holm säger ser vi det bara
              som ett instrument. Vi ser det inte som att det är det bästa.
            </seg>
            <seg xml:id="i-1fd76e81ab677a6d-0">
              Jag vill bara påminna ministern om att anledningen till att vi
              har bra könsfördelning i riksdagen i dag bland annat är att Miljöpartiet
              var det första partiet som valde att kvotera. Andra partier som
              är emot kvotering på den borgerliga sidan säger att de inte kvoterar.
              Vi har ändå tvingat er att se till att det blir en jämn könsfördelning.
            </seg>
            <seg xml:id="i-e4d17bbb16af1c60-0">
              Även om jag i dag skulle vara inkvoterad på grund av mitt kön
              skulle inte det betyda något hemskt för mig, för jag vet att jag
              också har kompetensen. Om ministern tycker att det är fel att
              lagstifta så tycker jag att hon borde komma fram med några andra
              konkreta förslag på vad hon skulle kunna göra.
            </seg>
            <seg xml:id="i-bf8d90f222600f48-0">
              Jag undrar också om det finns någon tidsgräns för när ministern
              ska vidta kraftfulla åtgärder. Finns det någon gång som hon säger
              att nu är det stopp om två år, om tre år eller innan mandatperioden
              tar slut?
            </seg>
          </u>
          <note type="speaker" xml:id="i-c66edb60a8ca213f-0">
            Anf. 60 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-7e6531e5095a159f-7">
            <seg xml:id="i-7c0f49e84770574d-0">
              Herr talman! Nej, det handlar inte om att säga att nu är det
              stopp utan det handlar om att se till att utvecklingen går framåt
              hela tiden. Återigen: Den kommer att gå långsammare fram än om
              vi skulle kvotera. Men för mig är det viktigt att det går framåt
              hela tiden. Det är det som jag ska försöka driva på med politiken.
            </seg>
            <seg xml:id="i-f13f18d2f3afd22e-0">
              Jag vet att arbetsgivarna i dag är medvetna om hur viktigt det
              är att de får en kvinnlig representation i sina styrelser. De
              är medvetna om det och de jobbar på det. Jag tror att vi delar
              synen på den processen. Detta måste ske, och det behövs. Medborgarna
              efterfrågar det, konsumenterna efterfrågar det och de kompetenta
              kvinnorna efterfrågar det.
            </seg>
            <seg xml:id="i-a8d1e6baa4a6e5e0-0">
              Jag tror visst att det spelar roll om man är kvoterad eller inte.
              Det räcker inte med att du vet hur kompetent du är; du vill gärna
              att din omgivning ska förstå att du är kompetent också. Om du
              är inkvoterad finns hela tiden ett ifrågasättande av hur kompetent
              du egentligen är.
            </seg>
            <seg xml:id="i-d117eacbbdec6e1e-0">
              Jag hade i alla fall inte velat bli inkvoterat statsråd. Jag
              tror att jag har många kvinnor om inte majoriteten med mig. Vi
              behöver inte bli inkvoterade. Vi har kompetensen. Men självfallet
              finns det historiska skäl. På grund av de manliga nätverken och
              så vidare har det skapats glastak runt om i vårt samhälle. Vi
              bryter igenom de glastaken hela tiden. Så kompetenta är vi, Reshdouni!
              Jag tycker att du ska vara glad över det. Vi är så kompetenta
              att vi bryter igenom glastaken, och det ska vi fortsätta att göra
              också i styrelserummen.
            </seg>
            <seg xml:id="i-a75d52b2b54db1c1-0">
              Jag tackar för denna intressanta debatt. Det pågår som sagt en
              process hela tiden, och det kommer fler förslag. Förslag kommer
              att behövas på familjeområdet och på utbildningsområdet. Det kanske
              också behövs särskilda åtgärder på jämställdhetsområdet. Vi återkommer
              hela tiden med åtgärder för att kvinnor också ska kunna ta plats
              i styrelserummen.
            </seg>
          </u>
          <note xml:id="i-9e795183e131e681-6">
            Överläggningen var härmed avslutad.
          </note>
          <note xml:id="i-01d1be75763160a4-0">
            16 § Hänvisning av ärenden till utskott
          </note>
          <note xml:id="i-75539a1d39ffbfb3-0">
            Föredrogs och hänvisades
          </note>
          <note xml:id="i-d4f1bd35eb05e8dc-0">
            17 § Bordläggning
          </note>
          <note xml:id="i-7ee39321fd276ae9-0">
            Anmäldes och bordlades
          </note>
          <note xml:id="i-793911d9f622d85f-0">
            18 § Kammaren åtskildes kl. 18.02.
          </note>
          <note xml:id="i-04fef336e083d6e3-0">
            Förhandlingarna leddes av förste vice talmannen.
          </note>
          <note xml:id="i-b73d7b0622d33948-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
