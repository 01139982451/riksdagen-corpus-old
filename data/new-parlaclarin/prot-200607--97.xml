<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--97</head>
          <docDate when="2006-04-24">2006-04-24</docDate>
        </div>
      </front>
      <body>
        <div>
          <note xml:id="i-227ca79b6212ea56-0">
            ﻿
          </note>
          <note xml:id="i-806e56a96384ae19-0">
            Riksdagens protokoll
          </note>
          <note xml:id="i-bcbc39a0693e4e08-0">
            2006/07:97
          </note>
          <note xml:id="i-8524101812756a90-0" type="date">
            Tisdagen den 24 april
          </note>
          <note xml:id="i-fc690b1a163984c6-0">
            Kl. 13:30 - 15:22
          </note>
          <note xml:id="i-84acc18dadce00dc-0">
            1 § Justering av protokoll
          </note>
          <note xml:id="i-9a59e6d4826ea74c-0">
            Justerades protokollet för den 18 april.
          </note>
          <note xml:id="i-0eef00cb70f74d10-0">
            2 § Ny riksdagsledamot
          </note>
          <note xml:id="i-6b32231b72fc41bb-0">
            Upplästes och lades till handlingarna följande från Valprövningsnämnden
            inkomna
          </note>
          <note xml:id="i-c08f86bc45114c9c-0">
            Berättelse om granskning av bevis för riksdagsledamot
          </note>
          <note xml:id="i-827992ef3960e5e2-0">
            Till Valprövningsnämnden har från Valmyndigheten inkommit bevis
            om att Caroline Helmersson-Olsson (s) utsetts till ny ledamot
            av riksdagen fr.o.m. den 1 maj 2007 sedan Göran Persson i Stjärnhov
            (s) avsagt sig uppdraget.
          </note>
          <note xml:id="i-e283000533aae219-0">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note xml:id="i-5655cb7a605d103d-0">
            Bengt-Åke Nilsson
          </note>
          <note xml:id="i-cb7fc9a72580703b-0">
            /Kersin Siverby
          </note>
          <note xml:id="i-af2795079634468f-0">
            3 § Svar på interpellation 2006/07:375 om svensk imamutbildning
          </note>
          <note type="speaker" xml:id="i-8c6cc83c8621694a-0">
            Anf. 1 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-0">
            <seg xml:id="i-286f7826c851ceb1-0">
              Herr talman! Luciano Astudillo har frågat mig vilka initiativ
              jag avser att ta för att en svensk högskoleutbildning för imamer
              kan inrättas.
            </seg>
            <seg xml:id="i-28a41836863c1020-0">
              Jag vill inledningsvis betona vikten av att resonera kring och
              söka olika lösningar för att bryta utanförskap och isolering.
              I många fall kan imamer ha en viktig funktion när det gäller att
              motverka utanförskap.
            </seg>
            <seg xml:id="i-54f02bb27b0b2bfd-0">
              Universitet och högskolor är fria att inom gällande regelsystem
              anordna de utbildningar de vill utifrån studenternas efterfrågan
              och arbetsmarknadens behov. Arbetsgivare och andra intressenter
              som identifierar ett behov av kvalificerad arbetskraft kan naturligtvis
              ta kontakt med ett lärosäte i syfte att utveckla en lämplig utbildning.
            </seg>
            <seg xml:id="i-778b3d8d9e972255-0">
              Trossamfunden beslutar själva om vilken eller vilka utbildningar
              som är lämpliga för deras respektive religiösa ledare. Några trossamfund
              har ledare som utbildas inom folkbildningen medan andra, exempelvis
              Svenska kyrkan, antar studenter som avslutat en fyraårig teologisk
              utbildning på högskolenivå och kompletterar denna utbildning med
              en termins folkhögskolekurs och ett års studier på pastoralinstitut.
            </seg>
            <seg xml:id="i-9bb489980f301e56-0">
              Imamers bakgrund brukar skilja sig åt. Vissa imamer har utländska
              utbildningar som ibland är på högskolenivå medan andra inte har
              någon formell utbildning. I möten med olika muslimska grupper
              som den förra regeringen höll framkom att dessa ser främst ett
              behov av undervisning i svenska språket och svensk samhällskunskap
              för imamer. Som ett resultat av dessa möten pågår under året en
              dialog mellan berörda muslimska organisationer i syfte att formulera
              gemensamma behov för en utbildning av imamer i Sverige. Frågan
              är därför i nuläget inte en fråga för staten utan för de muslimska
              organisationerna själva. Jag avser att ta initiativ till att dialogen
              mellan staten och de muslimska organisationerna fortsätter när
              utbildningsbehoven har preciserats.
            </seg>
          </u>
          <note type="speaker" xml:id="i-87400d9eed9a3da1-0">
            Anf. 2 LUCIANO ASTUDILLO (s):
          </note>
          <u who="luciano_astudillo_861f97" xml:id="i-9612965f1629bab1-0">
            <seg xml:id="i-3dd8004e2079253d-0">
              Herr talman! Först och främst förstår jag att Lars Leijonborg
              under den senaste veckan har haft det oerhört pressat. Och det
              är svårt för mig att ha en uppfattning i sak, och jag kanske inte
              ens ska ha det. Men en sak är säker, Lars Leijonborg, ni har tjänat
              ert parti väl och förtjänar respekt här från kammaren, inte minst
              i de frågor som rör integrationspolitiken. Spelet har till viss
              del varit ovärdigt, tycker jag från läktaren.
            </seg>
            <seg xml:id="i-1b807b6b119dc5f3-0">
              Jag hoppas ändå att vi kan ha en diskussion om dessa viktiga
              framtidsfrågor om integrationspolitiken och islam.
            </seg>
            <seg xml:id="i-06290422c5fdef96-0">
              Jag vill börja med att citera en artikel på Brännpunkt i Svenska
              Dagbladet i går skriven av en holländare vid namn Ian Buruma.
              Han avslutar artikeln på följande sätt:
            </seg>
            <seg xml:id="i-bef2f070a2579dc7-0">
              Vi måste göra allt för att uppmuntra Europas muslimer att smälta
              in i europeiska samhällen. Det är vårt enda hopp.
            </seg>
            <seg xml:id="i-b795972f279fcdea-0">
              Ian Buruma vet vad han talar om. Han har skildrat utvecklingen
              i Holland, från ett öppet och tolerant land till ett slutet och
              väldigt inskränkt land, från ett liberalt land till ett land präglat
              av extremism, och där det är extremisterna som sätter dagordningen.
              Vi kan lära oss mycket av de misslyckanden som har gjorts i Holland.
            </seg>
            <seg xml:id="i-ebb1582c427f1409-0">
              I dag bor det ungefär 400 000 muslimer i Sverige. Där finns allt
              från den väldigt sekulära muslimen som inte har några problem
              med rökning och vodka till dem som är bokstavstrogna.
            </seg>
            <seg xml:id="i-1090c80959deee31-0">
              Det svar som jag har fått av Lars Leijonborg är i och för sig
              positivt, men jag tycker att det är lite passivt. Han blundar
              för en del av de problem som vi står inför. Han vill vänta på
              att de muslimska organisationerna återkommer med hur de vill ha
              en sådan utbildning. Men Sveriges Muslimska Råd och Islamiska
              rådet är som hund och katt. Och erfarenheterna i Holland visar
              just att om man bollar över detta till organisationerna själva
              så fungerar det inte riktigt.
            </seg>
            <seg xml:id="i-fa447775355d02b8-0">
              Jag tror att den viktiga fråga som samhället, riksdag och regering
              måste ställa är: Vad vill vi i Sverige med islam? Hur vill vi
              att den religionen utvecklas här? Vilka värderingar ska prägla
              den? Vi vet ju att islam som religion har många olika skepnader,
              från den saudiarabiska skolan med wahhabismen som är oerhört värdekonservativ
              och fundamentalistisk, till den som lärs ut i Egypten, till exempel
              vid universitetet al-Azhar och som har inspirerat bland annat
              fransmän och britter att försöka få i gång ett samtal om relationerna
              mellan kristendom och islam.
            </seg>
            <seg xml:id="i-0a3f65d802e7e349-0">
              I dag har, precis som Lars Leijonborg säger, landets imamer mycket
              skiftande bakgrunder. En del flygs in från andra länder. De kan
              inte språket, de kan inte landet och förstår inte hur det fungerar
              här i Sverige. Jag tror att det är en farlig utveckling om vi
              inte tar detta på allvar. Många unga människor som ibland känner
              rotlöshet söker någonstans att föra ett samtal om identitet och
              härkomst. Då är imamerna för många unga svenska muslimer jätteviktiga.
              Då tror jag att det är viktigt att vi har rätt sorts imamer här
              i Sverige som kan ge rätt sorts vägledning. Annars kan vi hamna
              riktigt fel också i Sverige.
            </seg>
          </u>
          <note type="speaker" xml:id="i-20986dae10eef489-0">
            Anf. 3 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-1">
            <seg xml:id="i-96d59a7d8ef99cc8-0">
              Herr talman! Jag tackar Luciano Astudillo för de vänliga orden
              i början. Jag kan medge att jag under den senaste veckan har haft
              en del annat att tänka på än imamutbildning. Men i övrigt är det
              en fråga som intresserar mig i högsta grad. Jag tycker att den
              är synnerligen intressant. Den rymmer svåra principiella vägval.
              Men den har i praktisk vardag i Sverige väldigt stor betydelse.
              Då måste ändå utgångspunkten vara att det svenska samhället i
              allt högre utsträckning har blivit sekulärt. Med det menar jag
              att staten som sådan icke tar ställning i trosfrågor. Och det
              avgörande steget var förstås när relationen mellan staten och
              kyrkan ändrades för några år sedan. Jag menar att det är en bra
              förutsättning för en bra samexistens mellan olika religioner och
              mellan människor med olika religioner.
            </seg>
            <seg xml:id="i-3c33954f5711c326-0">
              Jag tror att frågeställaren och jag har rätt likartade förhoppningar
              om vilka muslimska riktningar som ska växa sig starka i Sverige.
              Samtidigt måste man ställa frågan: Vilken rätt har vi i vår egenskap
              av lagstiftare att ha åsikter om andra människors tro?
            </seg>
            <seg xml:id="i-7182f7b156f36b9d-0">
              Luciano Astudillo frågar vad vi i Sverige vill med islam. Men
              det är väl en fråga som frågeställaren och jag, som båda har rötterna
              i kristna kulturer, kanske måste vara rätt försiktiga med att
              formulera. Muslimer har trots allt samma rätt som vi att själva
              bestämma vad de vill tro på.
            </seg>
            <seg xml:id="i-b9d797253ce35ae0-0">
              Däremot är vi naturligtvis fullständigt överens om att om denna
              tro tar sig uttryck i handlingar gentemot andra människor könsstympning,
              hedersmord och sådana saker är det något som naturligtvis är fullständigt
              oacceptabelt.
            </seg>
            <seg xml:id="i-493702061c0323ad-0">
              Problemet är om det uppfattas så som exempelvis den tyske inrikesministern
              för ett par månader sedan förde fram, nämligen att vi nu måste
              få ordning på islam i Europa och att staterna därför måste utbilda
              imamer. I muslimska kretsar uppfattas det som väldigt provocerande,
              som att så att säga majoritetssamhället ska tvinga på muslimerna
              om inte sin egen religion så i varje fall en muslimsk tro som
              är anpassad till Europa, vilket de anser oacceptabelt. Det handlar
              alltså om imamernas legitimitet.
            </seg>
            <seg xml:id="i-30922d7dd86519e8-0">
              Därför är jag angelägen om att detta måste ske i en dialog med
              muslimerna själva. Men då är det ett problem om de, som Astudillo
              påpekar, tycker helt olika. Vad ska vi då göra? Min förhoppning
              än så länge är att vi får sådana signaler till staten att staten
              på ett rimligt sätt kan tillmötesgå de önskemål som då uttrycks.
            </seg>
          </u>
          <note type="speaker" xml:id="i-04bc3aed2199ace4-0">
            Anf. 4 LUCIANO ASTUDILLO (s):
          </note>
          <u who="luciano_astudillo_861f97" xml:id="i-9612965f1629bab1-1">
            <seg xml:id="i-e517c246b15a3505-0">
              Herr talman! Jag kan förstå om det uppifrån, från staten, pådyvlas
              försök till att beskriva en religion. Jag är själv väldigt engagerad
              i de här frågorna och har mycket samtal med Islamic Center i Malmö
              om hur man skulle kunna lösa frågan. Därifrån finns det signaler
              om att det här är positivt.
            </seg>
            <seg xml:id="i-9513627caced0ad4-0">
              Jag tycker inte att vi bara kan förlita oss på förhoppningar.
              Trots att vi är ett sekulärt samhälle, vilket jag förstår och
              tycker är bra, ska vi ha en åsikt, en inriktning.
            </seg>
            <seg xml:id="i-d0e4e1cb2c60fd99-0">
              Man kan stötta på olika sätt. Jag tycker inte att vi ska brännmärka
              vissa typer av islamisk inriktning så länge man lever upp till
              lagen. Däremot tror jag att staten, samhället, kan börja diskutera
              hur vi ser på islam och på relationen till vår värdegrund och
              den demokrati vi lever i och stötta den inriktningen.
            </seg>
            <seg xml:id="i-95ffb114a57e9ba0-0">
              Låt mig förklara ungefär hur jag menar att det skulle kunna se
              ut.
            </seg>
            <seg xml:id="i-b8eec0bca1b0fc23-0">
              Utgångspunkten är att islam är en väldigt heterogen tro och att
              vi är i akut behov av att hitta någon form av svensk islam. Jag
              tror att det skulle kunna göras till exempel genom att ge en högskola
              i uppdrag att i en dialog med de samfund som finns se hur en sådan
              här imamutbildning skulle kunna se ut.
            </seg>
            <seg xml:id="i-7f059b48d41ca2b1-0">
              Man skulle kunna ta stöd från Egypten och al-Azhar där de är
              väldigt duktiga på teologi. Britterna har gjort det, och fransmännen
              har gjort det i den väldigt kontroversiella frågan om sjalen till
              exempel. Fransmännen åkte till Egypten och förde ett resonemang
              med högste muftin där.
            </seg>
            <seg xml:id="i-3727b0e8aad994d2-0">
              Det gäller att inte utelämna folket. Man måste alltså ha det
              här samrådet och samtidigt se till att det blir någon form av
              imamutbildning eller ett tecken på att vi vill se en viss inriktning
              på den islam vi har i Sverige. Jag tror inte att det är så kontroversiellt.
            </seg>
            <seg xml:id="i-48308f02f0543e0e-0">
              Våra danska vänner har en imamutbildning i Århus till exempel.
              Man kunde åka dit för att titta på hur de har lagt upp utbildningen
              och lära av det.
            </seg>
            <seg xml:id="i-3cacde689cba3cb6-0">
              Jag tror alltså att detta är en angelägen fråga. Om vi bara låter
              det gå, låter det vara, finns risken, som jag sagt, att unga människor
              villrådiga och rotlösa som har svårt att få jobb dras till de
              lite mer militanta strömningarna i islam.
            </seg>
            <seg xml:id="i-559b21b72e4c26b3-0">
              Det är precis det som Ian Buruma tar upp i sin artikel. Han skriver
              också att låtgåpolitiken här detta med att låta muslimerna själva
              ta ett initiativ inte fungerar i Holland. I stället är det viktigt
              att samhället också tar ett ansvar för detta, förvisso i en dialog
              med de olika samfunden, så att man hittar fram till en bra nivå
              på utbildningen.
            </seg>
            <seg xml:id="i-12f0b4a3693e1230-0">
              Dessutom skulle de kunna utgöra ett bra råd för samhället i övrigt,
              för islam kommer i all evighet att vara en del av Sverige. 400
              000 människor bor här. De kommer inte att flytta härifrån. Många
              av dem är svenskar precis som du och jag och vill leva och verka
              i det här samhället och bidra till samhället precis som du och
              jag.
            </seg>
            <seg xml:id="i-fb9e3f9a0f93eb60-0">
              Därför måste vi ta tag i de här svåra frågorna inte bara låta
              det gå och ha förhoppningar. Det tror jag är viktigt som en utgångspunkt
              i det här arbetet.
            </seg>
          </u>
          <note type="speaker" xml:id="i-72896fdf92b2aa97-0">
            Anf. 5 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-2">
            <seg xml:id="i-773bee70bccc1da6-0">
              Herr talman! Jag håller helt med Luciano Astudillo om verklighetsskildringen,
              att detta är en mycket angelägen fråga. Jag håller också med om
              att det är bra att göra klart för sig att islam för all framtid
              kommer att vara en religion i Sverige. Man kanske rent av kan
              uttrycka att islam i dag är svensk religion.
            </seg>
            <seg xml:id="i-79603cf9d7999d66-0">
              Ändå får man väl vara lite försiktig med orden. Astudillo säger
              att vi har ett stort behov av att forma en svensk islam. Vad är
              vi? Är det rimligt att kristna utformar en annan religion? Det
              måste väl ändå bekännarna till den religionen göra.
            </seg>
            <seg xml:id="i-2c5fbf4641c2770a-0">
              I 500 år har den svenska staten utbildat präster. Ja, man kan
              säga att det kanske var ett misstag. Nu har vi bestämt oss för
              att riktigt så ska vi inte längre ha det. Men staten betalar ju
              för högskoleutbildning för präster och pastorer i de fria samfunden.
              Det finns också ett antal fria samfund som har folkhögskolor med
              statligt stöd.
            </seg>
            <seg xml:id="i-faa926c8cdd8ea2d-0">
              Jag tycker därför inte att det så att säga är något stort principiellt
              streck man behöver gå över för att konstatera att det visst är
              fullt möjligt för den svenska staten att med skattemedel stödja
              en sådan här yrkeskategoris utbildning. Det ter sig desto mer
              angeläget eftersom vi säkert båda gör bedömningen att sådana imamer
              om vi nu talar om dem skulle kunna bidra till att militanta, fundamentalistiska
              krafter inom islam hölls tillbaka.
            </seg>
            <seg xml:id="i-165250e87d3bfbeb-0">
              Det är klart att man kan tycka att vi som politiker måste vara
              försiktiga med orden. Men tänk om jag för att dra en parallell
              till den kristna sfären skulle stå här och säga att jag tycker
              att det är angeläget att Missionskyrkan och Svenska kyrkan får
              ekonomiska möjligheter så att Livets Ord i Uppsala kan trängas
              tillbaka! Jag tycker inte att politiker på det sättet ska lägga
              sig i själarnas kamp inom religionerna.
            </seg>
            <seg xml:id="i-95d1cfb5b4a9aee0-0">
              Vi har båda gjort distinktionen lagligt respektive olagligt.
              Hederskulturen är delvis olaglig. Terrorism är olagligt. Om det
              handlar om att så att säga hålla tillbaka krafter som är redo
              att överträda lagen och förstöra det som det öppna jämställda
              demokratiska samhället byggt upp är vi överens om att det är ett
              samhällsintresse att hålla tillbaka sådana strömningar.
            </seg>
            <seg xml:id="i-d17959f362b733ea-0">
              Då är min slutsats att det är fullt rimligt att staten ställer
              upp med ekonomiska resurser för att hjälpa till. Men den parallell
              jag drog till Tyskland visar att det kan gå väldigt fel om många
              muslimer upplever att detta är ett slags kulturimperialism eller
              religionsimperialism. Jag tror inte att de imamer som skulle utbildas
              då kommer att kunna fungera i det muslimska samhället.
            </seg>
            <seg xml:id="i-de7d4e4db6510f28-0">
              Min slutsats så här långt av detta samtal är: Låt oss hoppas
              på att vi får signaler från muslimerna själva i Sverige. Jag ska
              verka för att de signalerna bemöts mycket generöst. Är det så
              att de inte kommer på grund av splittringen i den muslimska gruppen
              ska jag verkligen försöka driva på den processen, för jag tror
              att det är jätteviktigt att vi kommer framåt.
            </seg>
          </u>
          <note type="speaker" xml:id="i-a4c53f8fa6738267-0">
            Anf. 6 LUCIANO ASTUDILLO (s):
          </note>
          <u who="luciano_astudillo_861f97" xml:id="i-9612965f1629bab1-2">
            <seg xml:id="i-19f212e1297291c5-0">
              Herr talman! Jag tar med mig det här svaret. Jag tycker att det
              finns rätt mycket positivt i det. Det är sant att man ska vara
              försiktig med orden. Det tror jag är viktigt i de här svåra frågorna
              och avvägningarna. Men jag känner mig trygg i det jag säger. Det
              går att se i protokollen från gamla debatter att jag har slagits
              mycket för muslimska minoriteter i Sverige. Jag tror också att
              det är viktigt att markera att man måste stödja de muslimer och
              den variant av islam som vi ser växa fram, den som vi tycker är
              positiv. När det var brand i Islamic Center tog jag en debatt
              med förra regeringen. Jag tror att detta är en oerhört viktig
              framtidsfråga.
            </seg>
            <seg xml:id="i-1fb19b1b482747d0-0">
              Svaret är positivt men något passivt. Jag tror att man nog måste
              ta initiativ från regering och också från myndighetshåll och inte
              bara hoppas på att komma överens. Hollands exempel förskräcker.
              Sedan tror jag det inte är något problem. Precis som Leijonborg
              säger har vi redan i dag universitet, som Uppsala universitet,
              som utbildar präster till den svenska kyrkan. Det är inget konstigt
              med det. Man skulle kunna ge högskolan i uppdrag att i dialog
              med samfunden föra ett resonemang kring det och ta hjälp från
              andra länder för att se hur en sådan utbildning skulle kunna se
              ut.
            </seg>
            <seg xml:id="i-c86ae71dc99c6942-0">
              Det viktiga är att det ska finnas imamer som förstår det här
              samhället, kan språket, kan ge rätt råd till unga människor som
              kanske hamnar i rotlöshet eller i en känsla av utanförskap. Det
              är det jag brinner för, inte vill jag på något sätt sätta mig
              över islam. Tvärtom vill jag stötta den variant av svensk islam
              som vi ändå ser växa fram.
            </seg>
          </u>
          <note type="speaker" xml:id="i-9e8dc7c71b16b689-0">
            Anf. 7 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-3">
            <seg xml:id="i-42aeba2b1bc31bb8-0">
              Herr talman! Apropå Islamic Center i Malmö reagerade jag också
              mycket kraftigt. Det var en våg av bränder. Problemet var att
              församlingen inte fick några försäkringar därför att det brann
              så ofta att inget svenskt försäkringsbolag ville teckna försäkring.
              Jag fann det helt oacceptabelt i ett rättssamhälle att en grupp
              som vill ha en samlingspunkt inte har möjlighet till det därför
              att det finns våldsverkare som sätter sig över lagen. Jag tog
              också en del initiativ för att försöka få en lösning på det problemet.
            </seg>
            <seg xml:id="i-3bcf108bcff39d4a-0">
              Våra utgångspunkter är relativt likartade. Jag tycker att det
              var intressant att Astudillo talade om våra danska vänner när
              det gäller integrationspolitiken. Det är väl inte alltid som Danmark
              är föregångsland när det gäller integrationspolitik, men ibland
              är även de det. Jag ska gärna studera hur de har gripit sig an
              denna fråga.
            </seg>
            <seg xml:id="i-26bbb291f4d6fdde-0">
              Min starka förhoppning är att över huvud taget relationerna mellan
              det offentliga Sverige och den muslimska minoriteten ska bli bättre
              och intensivare och att vi som ett inslag i en sådan fördjupad
              relation ska hitta bra former för att hjälpa till att utbilda
              imamer. Vi är i en situation där alternativet är wahhabister med
              oljepengar bakom ryggen som tar över moderata muslimska grupperingar
              runt om i Sverige. Det är en extremt olycklig utveckling. För
              att förhindra den tycker jag att vi ska göra stora ansträngningar,
              och jag lovar att hjälpa till.
            </seg>
          </u>
          <note xml:id="i-318dc8f3e0029f2c-0">
            Överläggningen var härmed avslutad.
          </note>
          <note xml:id="i-5697613193dc5c47-0">
            4 § Svar på interpellation 2006/07:460 om etablering av kiropraktorutbildning
            i Sverige
          </note>
          <note type="speaker" xml:id="i-683952e3fdfbdf59-0">
            Anf. 8 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-4">
            <seg xml:id="i-ed1b5e792596aa67-0">
              Herr talman! Solveig Zander har frågat mig vad jag avser att
              göra för att vi ska få en godkänd högskoleutbildning för kiropraktorer.
            </seg>
            <seg xml:id="i-ccb1cf1821426fd5-0">
              Universitet och högskolor i Sverige har i uppdrag att bedriva
              utbildning utifrån såväl studenternas efterfrågan som arbetsmarknadens
              behov. Det innebär bland annat att det ankommer på lärosätena
              att anordna nya utbildningar när en sådan efterfrågan finns och
              lärosätena bedömer att utbildningen kan uppfylla uppställda kvalitetskrav.
              Högskoleverket är ansvarig myndighet när det gäller examenstillstånd
              och utvärdering av utbildningens kvalitet.
            </seg>
            <seg xml:id="i-e42116d607cf9731-0">
              Legitimerade Kiropraktorers Riksorganisation, LKR, har i underhandskontakter
              med Utbildningsdepartementet tagit upp frågan om kiropraktorutbildning
              i högskolan. LKR har då uppmanats att själva kontakta universitet
              och högskolor för att undersöka förutsättningarna för att starta
              en sådan utbildning.
            </seg>
            <seg xml:id="i-1a25cacf8ebec9dd-0">
              Frågan om en kiropraktorutbildning inom högskolan är således
              en fråga för universitet och högskolor att ta ställning till.
            </seg>
          </u>
          <note type="speaker" xml:id="i-d4a481c3ba8494f4-0">
            Anf. 9 SOLVEIG ZANDER (c):
          </note>
          <u who="solveig_zander_510ef4" xml:id="i-0dd023f908486499-0">
            <seg xml:id="i-c664410a420a240f-0">
              Herr talman! Jag vill tacka utbildningsministern för svaret,
              och jag konstaterar att utbildningsministern inte tänker göra
              något speciellt för att komma till rätta med det jag anför. Jag
              håller naturligtvis med utbildningsministern om att det ska ankomma
              på högskolorna och universiteten att själva bestämma helt rätt.
            </seg>
            <seg xml:id="i-07a6961ba83eef01-0">
              Bakgrunden i det här sammanhanget är att det inte finns någon
              godkänd högskoleutbildning för kiropraktorer i Sverige. Den utbildning
              som finns för kiropraktorer är inte på högskolenivå. Man konstaterar
              i en rapport år 2004 från Högskoleverket att det är mycket stora
              brister i utbildningen för kiropraktorer i Sverige. Det är det
              som är problemet. Av någon underlig anledning gav den förra regeringen
              legitimationsrätt till dem som utbildas i Sverige. De kiropraktorer
              som alltså har en högskoleutbildning och verkar i Sverige har
              utbildat sig utomlands.
            </seg>
            <seg xml:id="i-742c08afff2dfee3-0">
              Det är detta som gav upphov till min interpellation. När man
              har en utbildning i Sverige som ger legitimationsrätt får man
              verka i hela Norden. Det har nu inneburit att man i de nordiska
              länderna tycker att det här är ett problem. Därför har man i Finland
              förberett en lagstiftning för att få titelskydd till så att säga
              riktiga kiropraktorer, om jag får uttrycka mig på det sättet,
              utifrån WHO:s riktlinjer för vad som ska ingå i en kiropraktors
              utbildning och kunskaper.
            </seg>
            <seg xml:id="i-de2007b90a050992-0">
              Med andra ord är det alltså en viktig angelägenhet för oss i
              Sverige att få till stånd en kiropraktorutbildning som uppfyller
              högskole- och universitetskrav.
            </seg>
            <seg xml:id="i-a87c2319296016ae-0">
              Det är regeringens uppgift att ange målet med utbildningen och
              också bestämma om en yrkesexamen. Det är därför som jag vänder
              mig till utbildningsministern. I det här sammanhanget måste man
              ta ett initiativ från regeringens sida för att det ska bli någonting
              utav detta. Det finns en högskola som är intresserad, och det
              är Linköpings högskola. Men det måste komma någon form av initiativ
              från regeringen som gör att det också verkställs och kommer till
              stånd så att man ska kunna starta den här utbildningen. Det handlar
              också om pengar för universitetet eller högskolan för att kunna
              driva en sådan utbildning.
            </seg>
            <seg xml:id="i-ad6d2ae03e313412-0">
              Jag ställer samma fråga som jag ställde i interpellationen: Vad
              kan ministern tänkas göra för att medverka till att vi ska få
              en högskoleutbildning för kiropraktorer i Sverige?
            </seg>
          </u>
          <note type="speaker" xml:id="i-858b788e71880d71-0">
            Anf. 10 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-5">
            <seg xml:id="i-e0c10d9639dc133f-0">
              Herr talman! Det här är en mycket gammal fråga; den har återkommit
              år efter år. Ett problem i sammanhanget är att den utbildning
              som nu finns av kiropraktorer inte anses hålla tillräcklig kvalitet,
              trots att den är ganska lång.
            </seg>
            <seg xml:id="i-8d4310fe9ab83beb-0">
              Om utvärderingen hade lett fram till att den höll hög kvalitet,
              skulle naturligtvis en möjlighet ha varit att statsmakterna hade
              bedömt att den var så viktig att offentliga medel i ännu högre
              grad borde föras dit och att den skulle ha högskolestatus. Men
              det steget var alltså inte möjligt eftersom man ansåg att den
              inte håller tillräckligt hög kvalitet.
            </seg>
            <seg xml:id="i-ec66f8ec234f0c95-0">
              Då finns en annan möjlighet, nämligen att en högskola bestämmer
              sig för att starta en kiropraktorutbildning och se till att den
              håller tillräckligt hög kvalitet. Det steget har ännu ingen högskola
              velat ta.
            </seg>
            <seg xml:id="i-452ec50c334bdbe2-0">
              Med det system vi har i Sverige är beslutsrätten i den typen
              av frågor decentraliserad till respektive högskola. Jag kan därför
              inte lämna något besked om att regeringen avser att införa en
              statlig kiropraktorutbildning. De som är närmast denna verksamhet
              måste jobba med kvalitetsfrågorna och i dialog med arbetsmarknaden
              om dess behov fundera över hur en sådan här utbildning kan utvecklas,
              och sedan i sedvanliga former se till att en sådan utbildning
              eventuellt uppstår.
            </seg>
            <seg xml:id="i-be0a94bf25e118b5-0">
              Den här frågan liknar lite grann den i den förra interpellationen.
              Jag tycker dock att det finns en del andra dimensioner när det
              gäller en minoritetsreligion. Frågan här om kiropraktorutbildningen
              är en fråga av mer medicinsk karaktär. Jag utgår från att frågan
              kan lösas inom systemets ram, och det är det vi har sagt gång
              på gång, bland annat till intresseorganisationen på området.
            </seg>
          </u>
          <note type="speaker" xml:id="i-31a9cc9d9b1ce229-0">
            Anf. 11 SOLVEIG ZANDER (c):
          </note>
          <u who="solveig_zander_510ef4" xml:id="i-0dd023f908486499-1">
            <seg xml:id="i-c3be37149c4902ff-0">
              Herr talman! Problemet är att det har blivit ett moment 22 i
              det här sammanhanget. Kiropraktorförbundet har uppvaktat olika
              organ inom Regeringskansliet, bland annat Socialdepartementet
              och Utbildningsdepartementet, och fått sig mycket positiva ordalag
              till del. Man har sedan vänt sig till Linköpings högskola, som
              är mycket intresserad av att starta utbildningen. Men man går
              hela tiden runt frågan och kommer aldrig till skott. Det är därför
              jag menar att utbildningsministern och regeringen måste ta ett
              initiativ, för det är ändå regeringen som är huvudman och ansvarig
              för högskolor och universitet.
            </seg>
            <seg xml:id="i-1f7ec41678d2ba39-0">
              När startade vi en utbildning senast i Sverige? Vi har kompletterat
              utbildningar som redan fanns, vilket ministern också sade. Hade
              det varit så att den utbildning som finns i Sverige hade uppfyllt
              kraven, hade det inte varit lika stora problem. Men det är inte
              så, utan man måste börja från början, börja från scratch.
            </seg>
            <seg xml:id="i-9e7ceb6267edc1b4-0">
              Både jag och ministern är angelägna om att vi bland annat ska
              få ned sjuktalen i Sverige och att vi ska satsa mer på rehabilitering,
              och en högskoleutbildning för kiropraktorer skulle innebära att
              vi fick en yrkeskår till som kunde hjälpa till att få ned sjuktalen
              och öka rehabiliteringsmöjligheterna.
            </seg>
            <seg xml:id="i-ce4b108d83b718ce-0">
              Nu blir det som någon form av stuprör. Socialdepartementet säger
              en sak, Utbildningsdepartementet säger en sak och Högskolan i
              Linköping säger en annan sak. Men vem är det som har hand om hängrännorna?
              Vem är det som tar ansvar för att samla ihop allt det här? Det
              menar jag att man måste göra från Utbildningsdepartementet, för
              det är ändå där som utbildningsfrågorna ligger.
            </seg>
            <seg xml:id="i-ff953f4d60a78cb7-0">
              Jag tycker naturligtvis att det här är en minst lika viktig fråga,
              kanske ännu viktigare utifrån min horisont, som den som togs upp
              i den förra interpellationen. Men likheten är som sagt att det
              handlar om att starta en ny utbildning, och det måste vi få till
              stånd. Därför hoppas jag att ministern vill ta till sig frågan
              och titta mer på vad man kan göra från Regeringskansliets sida.
            </seg>
          </u>
          <note type="speaker" xml:id="i-f497c752924e542b-0">
            Anf. 12 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-6">
            <seg xml:id="i-0efdbf5f9d2a67ce-0">
              Herr talman! Vi ska naturligtvis följa också denna fråga.
            </seg>
            <seg xml:id="i-4d9d864396ddb933-0">
              Det finns ju kiropraktorer i Sverige, och det finns också en
              kiropraktorutbildning. Frågan nu är väl om staten ska ta ett större
              ansvar för den. Statens attityd hittills har varit att vi har
              ett stort antal vårdutbildningar som vi tar ansvar för.
            </seg>
            <seg xml:id="i-46b8f9ca7596208c-0">
              Just i dag har det kommit en utvärdering från Högskoleverket
              som visar att det finns mycket stora problem på en rad utbildningar
              inom den statliga vårdutbildningen. Också en statushögskola som
              Karolinska Institutet får mycket allvarliga anmärkningar. Till
              att börja med kanske staten får fokusera på att få ordning och
              kvalitet på de vårdutbildningar man redan har i stället för att
              starta nya.
            </seg>
            <seg xml:id="i-71620461fe9746e5-0">
              Vi är medvetna om att det finns människor som vill bli kiropraktorer,
              att det finns en hel del människor som vill gå som patienter till
              kiropraktorer och att det därmed finns en efterfrågan. Hittills
              har den täckts genom de utbildningar som finns i Sverige och utomlands.
            </seg>
            <seg xml:id="i-41d9d1fb5d7052b8-0">
              Grundproblemet när det gäller att staten ska ta ett större ansvar
              är att kvaliteten i de utbildningar som finns inte är tillräcklig.
              Därför har det varit vår uppfattning att man antingen får höja
              kvaliteten inom den befintliga organisationen eller övertyga en
              högskola om att inom sina ramar utveckla kvaliteten. Det är det
              besked som regeringen har givit, och jag hoppas att det är den
              väg som är framkomlig. Men som sagt har den här frågan levt i
              många år redan, och vi ska naturligtvis följa den också framöver.
            </seg>
          </u>
          <note type="speaker" xml:id="i-8c6eacb56e877148-0">
            Anf. 13 SOLVEIG ZANDER (c):
          </note>
          <u who="solveig_zander_510ef4" xml:id="i-0dd023f908486499-2">
            <seg xml:id="i-a89876a7df4fee63-0">
              Herr talman! Jag hoppas verkligen att man följer den här frågan.
              Men problemet är som sagt att den utbildning som finns i Sverige
              inte är tillräckligt bra.
            </seg>
            <seg xml:id="i-309c0daccd15a2f9-0">
              Problemet är att den förra regeringen gav utbildningen legitimationsrätt
              innan Högskoleverkets rapport kom som avstyrkte denna. Socialstyrelsen
              avstyrkte också, med emfas, att utbildningen gavs legitimationsrätt.
              Ändå beslutade den förra regeringen att så skulle ske. Det är
              det som är problemet i sig, för om man inte hade haft legitimationsrätt
              hade man inte heller kunnat verka över Norden. Det hade alltså
              inte blivit ett nordiskt problem och ett arbetsmarknadsproblem
              av större dignitet om man bara hade fått till stånd en högskoleutbildning.
            </seg>
            <seg xml:id="i-a019bc54e79a2a42-0">
              Det finns en skyldighet från vår sida i Sverige att rätta till
              det misstag som den förra regeringen gjorde. Jag har stor tillit
              till den nuvarande regeringens ambitioner om en forskningsanknytning
              när det gäller kiropraktorer, lärare som har rätt kompetens och
              att utbildningen ska inkludera teori och praktik. Det är frågor
              som är oerhört viktiga.
            </seg>
            <seg xml:id="i-9207f1298598faf9-0">
              Alla andra legitimerade yrkesgrupper i vårt land har en högskoleutbildning
              bakom sig, dock inte de som har den svenska kiropraktorutbildningen.
              De måste då söka sig utomlands. Det kan väl ändå inte vara rimligt
              att vi ska ha det så.
            </seg>
          </u>
          <note type="speaker" xml:id="i-6a6884dde62564a4-0">
            Anf. 14 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-9eb8919c276dbb6d-7">
            <seg xml:id="i-399a6bafa8d69f40-0">
              Herr talman! Jag håller med Solveig Zander om att det finns en
              svårighet på det här området genom att de ansvariga myndigheterna
              inte ansåg att utbildningen höll tillräcklig kvalitet, medan statsmaktens
              främsta verkställande företrädare, nämligen regeringen, ändå beslutade
              att den skulle ha legitimationsrätt. Där har vi onekligen hamnat
              i en egendomlighet. För att fylla det gap som därmed har uppstått
              hoppas jag fortfarande att antingen den nuvarande utbildningen
              i enskild regi eller någon högskola ser till att vi får en utbildning
              som uppfyller de inspekterande myndigheternas krav på kvalitet.
              Då kommer detta in i en mer naturlig process.
            </seg>
            <seg xml:id="i-f2a02d598cfaec31-0">
              Just för att vi har hamnat i klyftan mellan att det finns legitimationsrätt
              och att ansvariga myndigheter inte anser att befintlig utbildning
              uppfyller kvalitetskraven ska vi naturligtvis följa detta, för
              jag håller med om att i längden blir det här en olycklig situation.
            </seg>
          </u>
          <note xml:id="i-318dc8f3e0029f2c-1">
            Överläggningen var härmed avslutad.
          </note>
          <note xml:id="i-6127261b2b0daf7f-0">
            5 § Svar på interpellation 2006/07:447 om fördelningseffekter
            av slopad förmögenhetsskatt
          </note>
          <note type="speaker" xml:id="i-a9313a965f30d828-0">
            Anf. 15 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-0">
            <seg xml:id="i-a716665355f71135-0">
              Herr talman! Fredrik Olovsson har frågat mig om de fördelningspolitiska
              effekterna av avskaffandet av förmögenhetsskatten. Fredrik Olovsson
              frågar också hur stora skattesänkningar de 100 personer får som
              i dag betalar högst förmögenhetsskatt och hur många personer som
              i dag betalar mer än 1 miljon kronor i förmögenhetsskatt.
            </seg>
            <seg xml:id="i-8f8f52df96c886b2-0">
              Regeringens viktigaste uppgift är att bryta utanförskapet på
              arbetsmarknaden. Människor ska kunna gå från utanförskap till
              arbete. Med en politik inriktad på att få fler i arbete genom
              fler och växande företag kan bidragsberoende och ekonomiska klyftor
              minska.
            </seg>
            <seg xml:id="i-5ed386fd4a6d4121-0">
              Grunden för en verklig jobbtillväxt är investeringar i växande
              företagande. Det är därför bekymmersamt att svensk ekonomi under
              många år har upplevt en låg investeringsnivå. En faktor som sannolikt
              har bidragit till denna negativa utveckling är den bristande tillgången
              på riskkapital.
            </seg>
            <seg xml:id="i-98b605f7e1510070-0">
              Avskaffandet av förmögenhetsskatten kan öka tillgången på riskvilligt
              kapital som ger skjuts åt viljan att investera i Sverige. Detta
              ökar i förlängningen även förutsättningarna för fler och nya jobb.
              Att avskaffa förmögenhetsskatten är således en långsiktigt viktig
              del i regeringens reformarbete för att bryta utanförskapet.
            </seg>
            <seg xml:id="i-d920b46fa5e2a93b-0">
              Enligt en av SCB:s undersökningar betalar knappt 200 personer
              mer än 1 miljon kronor i förmögenhetsskatt. Den samlade förmögenhetsskatten
              för de 100 personer som i dag betalar högst förmögenhetsskatt
              är ca 400 miljoner kronor. Det är pengar som kan investeras och
              särskilt förbättra de mindre företagens försörjning med riskvilligt
              kapital. Därmed skapas bättre förutsättningar för arbete och välfärd
              i Sverige, och det är nyckeln till en förbättrad ekonomisk situation
              för människor som står utanför arbetsmarknaden.
            </seg>
          </u>
          <note type="speaker" xml:id="i-3b7c5a0332417908-0">
            Anf. 16 FREDRIK OLOVSSON (s):
          </note>
          <u who="fredrik_olovsson_be00c7" xml:id="i-4a0949b220abc0ea-0">
            <seg xml:id="i-4cbc9c95a22c9f44-0">
              Herr talman! Jag vill börja med att tacka finansministern för
              svaret. Anders Borgs svar är tydligt; det är inte alltid man får
              så tydliga interpellationssvar.
            </seg>
            <seg xml:id="i-827935b639f4c2b1-0">
              Borttagandet är förmögenhetsskatten är orättvist. Regeringen
              fullkomligt häller pengar över de människor som redan har det
              gott ställt. Ett par hundra svenskar får alltså över 1 miljon
              kronor i sänkt skatt när förmögenhetsskatten avskaffas per person.
              Sedan tidigare vet vi att sänkningen på ungefär 5 miljarder till
              70 procent går till just den tiondel av befolkningen som är allra
              rikast. Det är alltså drygt 3 miljarder kronor som den del av
              befolkningen som är mest förmögen får dela på.
            </seg>
            <seg xml:id="i-a085bfada9f561c6-0">
              Jag skulle dock vilja inleda med ett citat från Anders Borg från
              tidningen Privata Affärer. Finansministern säger: Opinionen förstår
              att man måste föra en politik med ansvarsfull finansiering och
              att ett avskaffande främst gynnar de rikaste vi för en ansvarsfull
              politik och genomför inget som inte är fullt finansierat vi måste
              vara säkra på finansieringen innan vi sänker några skatter. Så
              sade Anders Borg bara några dagar innan de borgerliga partiledarna
              körde över honom.
            </seg>
            <seg xml:id="i-063d4861add233dd-0">
              Förslaget om att avskaffa skatten för de förmögna är inte finansierat.
              Det som före valet var ett dyrt och heligt löfte bryts nu. Det
              som bara dagarna innan partiledarnas insändare i Dagens Nyheter
              var finansministerns uppfattning gäller inte längre. Nu när skatten
              ska sänkas för de allra rikaste orkar Anders Borg inte stå emot
              oroliga partiledare som ser opinionssiffrorna dala. Därmed försvinner
              inte bara 5 miljarder i intäkter som inte längre kan användas
              i välfärden. Därmed förstärks inte bara bilden av den orättvisa
              borgerliga fördelningspolitiken. Dessutom misslyckas ju finansministern
              med att skaffa sig den efterlängtade trovärdigheten i den ekonomiska
              politiken.
            </seg>
            <seg xml:id="i-3a73d07956d39780-0">
              När det väl brinner till orkar inte Anders Borg stå emot. Det
              är ett viktigt besked för alla dem som varje månad följer ränteutvecklingen
              för att de på det viset ska få veta hur deras boendekostnader
              ska utveckla sig. En svag finansminister innebär oftast dyrtider
              för den som har behövt ta ett stort lån för att skaffa sig ett
              bra boende. Det är just det som riskerar att ske nu. Men, det
              är klart: För den som får hundratusentals eller till och med miljoner
              kronor i sänkt skatt är nog inte det något större problem.
            </seg>
            <seg xml:id="i-58231b5810ca8d50-0">
              Jag ska återkomma till de frågor som jag har i min interpellation.
              Finansministern skriver nästan svart på vitt att avskaffandet
              av förmögenhetsskatten är orättvist. Däremot får jag inget svar
              på den andra delen av mina frågor, nämligen om detta föranleder
              någon åtgärd från finansministern.
            </seg>
            <seg xml:id="i-c86270be99646bd6-0">
              Anders Borg har själv varit inne på att den borgerliga fördelningspolitik
              som regeringen nu bedriver är dålig katastrofalt dålig, får jag
              lägga till. Då duger det inte att sänka skatten med mer än 1 miljon
              kronor per person för de 200 rikaste svenskarna och sedan rycka
              på axlarna åt det. Finansministern måste väl ändå göra någonting
              åt det.
            </seg>
            <seg xml:id="i-e3a6c23f0f8086bb-0">
              Jag vill också kommentera att finansministern skriver att man
              måste ta bort förmögenhetsskatten för att bryta utanförskapet.
              Det är just ett snyggt sätt att motivera att de allra rikaste
              ska få 1 miljon i sänkt skatt! Det görs alltså därför att de stackars
              människor som står utanför och har det eländigt ska få det bättre.
              Antingen är detta otroligt arrogant eller så skojar finansministern
              med oss.
            </seg>
          </u>
          <note type="speaker" xml:id="i-dc5cd332f3da3c3c-0">
            Anf. 17 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-1">
            <seg xml:id="i-373e5d4244ac4bfb-0">
              Herr talman! Jag är oerhört glad över att Fredrik Olovsson visar
              ett sådant intresse för min ställning i regeringen och vill erbjuda
              ett starkt stöd till mig från Socialdemokraterna. Det är bara
              att välkomna denna vällovliga ambition från Fredrik Olovsson att
              backa upp mig.
            </seg>
            <seg xml:id="i-b107a05c9257bc84-0">
              Låt mig bara börja med att säga några korta saker om det här
              med fördelning. Det är kanske komplicerat att förstå hur Socialdemokraterna,
              som sida upp och sida ned i sitt partiprogram och från de flesta
              ledande företrädare talar om rättvisa, har åstadkommit så lite
              av detta. Jag tycker att man på något sätt nästan drabbas av tanken
              att man kanske inte menar allvar. Men det tror inte jag. Jag tror
              att de flesta socialdemokrater brinner för rättvisa.
            </seg>
            <seg xml:id="i-7fb419c8d4ac602f-0">
              Om man tittar i Finansdepartementets redovisningar ser man att
              de 25 procent som har högst inkomster har fått 40 procent mer
              under de socialdemokratiska åren. De 10 procenten med högst inkomster
              har fått 25 procent mer. Ungdomar mellan 20 och 24 år har fått
              försämringar. Ginikoefficienten, ett mått på inkomstspridning,
              har ökat med 26 procent. Om man jämför decil 10 med decil 1 har
              lönespridningen ökat med 10 procent. Skillnaden mellan privat
              och offentlig sektor har ökat. Löneskillnaderna mellan män och
              kvinnor har ökat med 3,5 procent. Förmögenhetskoncentrationen
              har ökat med 25 procent.
            </seg>
            <seg xml:id="i-252b227472a6a14e-0">
              Då ställer man sig naturligtvis frågan: Hur hänger det här ihop?
              Är det ett uttryck för att Socialdemokraterna inte bryr sig om
              rättvisan? Nej, jag tror att det beror på att man för att förstå
              rättvisan måste förstå full sysselsättning. Det går inte att skapa
              en ekonomi som präglas av rättvisa och små inkomstskillnader om
              man inte upprätthåller full sysselsättning. Arbetslösheten lägger
              grunden för inkomstskillnader.
            </seg>
            <seg xml:id="i-e12288f3ce1ba8e0-0">
              Socialdemokraterna har haft ett långt regeringsinnehav och på
              punkt efter punkt misslyckats med fördelning av inkomster, regional
              fördelning, könsfördelning, förmögenhetskoncentration och praktiskt
              taget allt man kan hitta. Det visar sig när man utvärderar 90-talet
              att det är de ensamstående mammorna som har fått de tuffaste förhållandena.
              Den grupp man kan hitta som har vunnit är ensamstående män med
              barn, som jag tror utgör några tiondelar av befolkningen.
            </seg>
            <seg xml:id="i-d6f3351f90adea9c-0">
              Vad beror detta på? Det beror på att man inte har tagit jobbpolitiken
              på allvar. Man har gjort det i vissa avseenden; det ska sägas.
              Man fattade till exempel ett tufft beslut om att avskaffa arvs-
              och gåvoskatten. Jag läser i den utredning som gjordes då att
              man konstaterar att de största arven blir lägre beskattade. Man
              kan fråga sig vem det är som får de riktigt stora arven. Somliga
              av oss lär väl aldrig få några, men några får det. De tackade
              säkert för denna åtgärd.
            </seg>
            <seg xml:id="i-6d4e0aa3fe6c23f4-0">
              Om vi tittar på propositionen kan vi se hur man motiverade detta.
              Det står att man lätt kan nedbringa skatten genom olika skatteplaneringsåtgärder
              som är helt lagliga. Det är viktigt att göra detta för att underlätta
              generationsskiften i företaget för att därigenom skapa förutsättningar
              för jobbtillväxt, skriver man.
            </seg>
            <seg xml:id="i-3cf49049e6ca4add-0">
              Vi kan naturligtvis gå vidare i socialdemokratiska regeringspropositioner
              och titta på fördelningseffekten av att avskaffa arvs- och gåvoskatten.
              Det finns förstås en redovisning av det, skulle man kunna tänka
              sig. Men det gör det inte. Det finns inte en rad som är ägnad
              åt att försöka bedöma vilka fördelningseffekter det hade att man
              tog bort arvs- och gåvoskatten.
            </seg>
            <seg xml:id="i-0bef7540b5a06900-0">
              Vi ska försöka belägga det här. Vi ska försöka hjälpa till att
              få en saklig grund för detta så att vi kan få en bild av hur det
              slår. Det är viktigt. Jag har svårt att tro att ett avskaffande
              av arvs- och gåvoskatten har så stora fördelningspolitiska skillnader
              jämfört med ett avskaffande av förmögenhetsskatten.
            </seg>
            <seg xml:id="i-97f60c80cdc537d6-0">
              Så länge vi har en situation där vi har en regering som står
              för jobbpolitiken och en socialdemokrati som har misslyckats med
              jobbpolitiken och som inte förmår att förnya sig och ha en politik
              för jobb kommer det att vara så att Socialdemokraterna pratar
              om rättvisa medan vi levererar minskade inkomstskillnader, bättre
              sysselsättning och lägre arbetslöshet. Sedan blir det det som
              vi får möta väljarna med och prata om i valet 2010. Ska vi prata
              om rättvisa eller ska vi leverera rättvisa?
            </seg>
          </u>
          <note type="speaker" xml:id="i-44e44f20f759a05a-0">
            Anf. 18 FREDRIK OLOVSSON (s):
          </note>
          <u who="fredrik_olovsson_be00c7" xml:id="i-4a0949b220abc0ea-1">
            <seg xml:id="i-83ba45559a87eeaf-0">
              Herr talman! Regeringen ska alltså skapa fler jobb. Därför är
              det viktigt att ta bort förmögenhetsskatten, säger finansministern.
              Det blir ju inte fler jobb för att ett gäng miljonärer får ytterligare
              några miljoner i sänkt skatt. Om finansministern inte tror på
              mig eller lyssnar på mig och det kan jag förstå eftersom jag tillhör
              hans motståndare kan han väl ändå lyssna på företagarna. Jag ska
              citera Per Lidström och Camilla Littorin, som är ordförande respektive
              förbundssekreterare på Företagarförbundet. De skriver så här på
              sin hemsida och i en artikel som publicerats i flera tidningar:
              Förmögenhetsskatten är inte en viktig fråga för Sveriges småföretagare.
              Hur många hårfrisörskor, bilmekaniker och mindre konsultfirmor
              kommer överhuvudtaget att beröras? Svaret är en mycket, mycket
              liten del om än någon. Hur är det egentligen med regeringens verklighetsförankring?
            </seg>
            <seg xml:id="i-023777138b7369a7-0">
              Företagarförbundet fortsätter med att konstatera att regeringen
              höjer arbetsgivaravgiften för småföretagen med 18 procent. De
              avslutar med att också bemöta finansministerns argument om riskkapital,
              som han har i sitt interpellationssvar. Då skriver de: Genom att
              slopa förmögenhetsskatten ska riskkapital ramla in till småföretagen.
              Riskkapital i dag satsas på större, ofta börsnoterade företag
              och syftet är att riskkapitalisterna ska tjäna pengar inget annat.
              Ingen går in och satsar pengar i små företag med några få anställda.
            </seg>
            <seg xml:id="i-71a4290084866080-0">
              Så säger Företagarförbundet, och de sågar alltså den argumentation
              som finansministern levererar i sitt interpellationssvar. Kvar
              blir egentligen bara kritiken om den usla fördelningspolitik som
              regeringen bedriver. Då ska man dessutom komma ihåg att sysselsättningen
              förra året, under socialdemokratisk ledning, ökade med nästan
              80 000 personer. Arbetslösheten minskade kraftigt. Det slogs rekord
              när det gäller antal nystartade företag, och det utan att de rikaste
              svenskarna fick den här typen av extrema skattesänkningar. Nej,
              det här handlar inte om jobb. Det handlar om en aggressiv klasspolitik,
              en fördelningspolitik som ger till dem som redan har.
            </seg>
            <seg xml:id="i-7cf925e5b3f6d9bc-0">
              Jag skulle också vilja fullfölja det resonemang som Fredrik Reinfeldt
              hade på moderatstämman före valet. Då sade han att varje krona
              i sänkt skatt har en skugga. Det är en krona som inte kan användas
              till skolan. Och så är det ju nu också. Reinfeldts skugga finns
              kvar också efter valet. De 200 svenskar som nu får 1 miljon eller
              mer i skattesänkning per person får ju pengar som inte längre
              kan användas för att minska barngrupperna i förskolan. Varje krona
              som förmögenhetsskatten nu minskar med går ju inte att använda
              för att anställa fler i omsorgen om de äldre, inte för att förbättra
              situationen för de sämst ställda pensionärerna, för att satsa
              på att minska klimatutsläppen eller för att ge en bristyrkesutbildning
              till en arbetslös person, i Katrineholm kanske, som behöver det
              för att kunna få ett jobb. Den där skuggan som varje skattesänkningskrona
              innebär faller naturligtvis också på den regering som bedriver
              en så bakvänd fördelningspolitik. Jag tycker att det är konstigt
              att finansministern inte vill göra något åt det.
            </seg>
          </u>
          <note type="speaker" xml:id="i-236a9ec7459b6ec6-0">
            Anf. 19 RAIMO PÄRSSINEN (s):
          </note>
          <u who="raimo_parssinen_2d2dc6" xml:id="i-721e8031f1a077ce-0">
            <seg xml:id="i-82fecca75728248a-0">
              Herr talman! Först vill jag säga att vi i Anders Borgs svar kan
              läsa något som ofta återkommer. Oavsett vilket område vi går in
              på och diskuterar när det gäller politiken gör regeringen enligt
              Anders Borg det man gör för att man ska bryta utanförskapet och
              minska de ekonomiska klyftorna. Det kan handla om näringspolitik.
              Det kan handla om socialpolitik. Oavsett vilket återkommer det
              här som ett tema.
            </seg>
            <seg xml:id="i-45425d5300b91da0-0">
              Nu måste vi granska det här och se om det verkligen håller. Vilka
              är de stora vinnarna med slopandet av förmögenhetsskatten eller
              varför inte med slopandet som det heter av fastighetsskatten?
              Finns det då inga förlorare med regeringens politik? Är det så
              att klyftorna minskar? En annan sak som ofta återkommer är att
              man hänvisar till den tidigare socialdemokratiska regeringen.
              Och så säger man: Titta vad ni socialdemokrater gjorde! Då ökade
              minsann klyftorna och så vidare. Men är det ett svar på den fråga
              som jag ställer nu? Hur är det när man slopar förmögenhetsskatten
              och varför inte det här med fastighetsskatten? Är det så att klyftorna
              ökar?
            </seg>
            <seg xml:id="i-729798de90fb85d5-0">
              Vilka är de stora förlorarna? Är det så att de arbetslösa ska
              gå in och få en väldigt låg a-kassa? Är det så att de arbetslösa
              inte ska få en yrkesutbildning för att man skär ned anslagen till
              arbetsförmedlingen? Är det så att den som behöver rehabilitering
              inte får det i tillräcklig omfattning eftersom man skär ned med
              en halv miljard, eller om det var 700 miljoner, när det gäller
              Försäkringskassan? Finns det inga förlorare med regeringens politik?
            </seg>
            <seg xml:id="i-183165946f738dd3-0">
              Samtidigt har vi, precis som Fredrik Olovsson sade, alla dessa
              människor som får 1 miljon eller mer i skattesänkningar. Då kommer
              jobben. Eller när Anders Borg själv kan kvittera ut 30 000 kronor
              mindre i fastighetsskatt. Då kommer jobben. När det gäller den
              delen finns det också internationell kritik mot detta. Det finns
              ingen förståelse för att slopa fastighetskatten för det finns
              inget direkt samband mellan sänkt fastighetsskatt och tillväxt
              och fler jobb.
            </seg>
            <seg xml:id="i-e616a16770607d56-0">
              Jag ska väl inte säga att jag direkt retar mig på det, men när
              retoriken kommer från regeringen om att vi gör det här för att
              minska inkomstskillnaderna är det alltså inte så. Ginikoefficienten
              ökar. Så är det ju. Det är faktiskt så att en del får jättestora
              skattesänkningar. De som står utanför får sämre villkor. Ändå
              står finansministern här i talarstolen i riksdagen och säger att
              det här kommer att minska skillnaderna. Det är väl en annan sak
              om man i grunden har lagt fast en politik för att skapa tillväxt,
              ordning och reda, stabilitet, goda villkor och så vidare. Det
              ser vi effekterna av nu. Då kan inte heller finansministern säga
              att den tillväxt som vi har i dag beror på de åtgärder som han
              har lagt fram förslag om här i riksdagen. Det är alldeles för
              tidigt att göra det. Det skulle jag också vilja få bekräftat av
              finansministern. Är det så att det är Moderaterna som har sett
              till att vi har den här stora tillväxten? Är det så att klyftorna
              minskar med slopad förmögenhetsskatt och genom att man tar bort
              fastighetsskatten? Vem är det som tjänar och vem är det som förlorar?
            </seg>
            <seg xml:id="i-8467c27cf76bc7a0-0">
              Det skulle vara roligt att för en gångs skull få ett svar på
              detta och inte bara få denna retorik som snor runt: Vi gör detta
              för att det skapar jobb.
            </seg>
          </u>
          <note type="speaker" xml:id="i-d0e1d90a4053fa58-0">
            Anf. 20 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-2">
            <seg xml:id="i-31d3ca16ce718858-0">
              Herr talman! Det är viktigt att vi får en sådan här interpellationsdebatt
              om inkomstfördelning och klyftor i Sverige. Vi kommer att få hålla
              på i många år och utvärdera det moras av ökade inkomstskillnader
              och förmögenhetskoncentration som Socialdemokraterna lämnade efter
              sig. Det handlar som sagt om en 25-procentig ökning av inkomsterna
              för de 10 procent som är bäst betalda. Det handlar om en 26-procentig
              ökning av ginikoefficienten. Det handlar om en 10-procentig ökning
              av lönespridningen. Det handlar om nästan 34 procents ökning av
              löneskillnaden mellan män och kvinnor. Det handlar om en 25-procentig
              ökning av förmögenhetskoncentrationen.
            </seg>
            <seg xml:id="i-692fd06c4ac5673e-0">
              Det är och förblir arvet av det socialdemokratiska regeringsinnehavet.
              Man lämnar efter sig över en miljon människor i sociala ersättningar
              och nära nog en och en halv miljon människor som inte arbetar,
              som står utanför arbetsmarknaden eller som arbetar mindre än man
              skulle önska. Och man vägrar att se sambandet. Man vägrar att
              se att så länge vi höll ihop Sverige med full sysselsättning krympte
              inkomstskillnaderna. Så länge vi levererade en bra utbildning
              som gjorde att människorna fick plats på arbetsmarknaden höll
              vi ihop Sverige. Nu har vi sett resultatet av ett långt socialdemokratiskt
              maktinnehav där man inte har tagit jobbfrågorna på allvar, för
              det är vad det här handlar om. Det handlar om jobb, företagande
              och entreprenörskap. Sverige har ett bra företagsklimat för stora
              företag. Vi har en välutbildad befolkning. Vi har bra administrativa
              system. Vi har små etableringshinder. Vi har avreglerade produktmarknader.
            </seg>
            <seg xml:id="i-79d3c8959ad039f5-0">
              Allt det är bra. Men vi har ett dåligt entreprenörsklimat. Det
              är få företagare som vill låta sina företag explodera i jobbtillväxt,
              tillväxt och framåtanda. Det beror bland annat på att vi inte
              har haft en bra riskkapitalförsörjning. Vi har jättelika bytesbalansöverskott.
              Vi har ett jättestort sparande i kommuner och landsting. Trots
              det har vi en alldeles för låg investeringsnivå, för det är investeringar,
              kapital och företag som lägger grunden för uthålliga reallöneökningar.
              Det är bara när svenska anställda kan vara mer produktiva än,
              eller åtminstone lika produktiva som, de i andra länder som vi
              varaktigt kan upprätthålla ett stigande välstånd och bra reallönetillväxt.
              Då förutsätter det investeringar. Det förutsätter företagande.
              Då kan man inte glömma bort detta.
            </seg>
            <seg xml:id="i-6a2c54eebf866c26-0">
              Sedan måste jag säga att det blir en häpnadsväckande logik från
              ett parti som avskaffade arvs- och gåvoskatten med ikraftträdande
              2005, när vi ser den snabbaste ökningen av ginikoefficienten.
              Jag tittar bara på graferna, så det kan vara fel. 1999 tror jag
              att det var en tre gånger så stor ökning av ginikoefficienten.
              Men om man lyfter bort 1999 är det nog en av de snabbaste ökningarna
              av ginikoefficienten.
            </seg>
            <seg xml:id="i-4195693e60a506e9-0">
              Där har vi inga samband. Där kan man inte utvärdera det. Där
              fanns det inga fördelningsbilagor i finansplanen, vilket man nu
              efterfrågar av mig, som redogjorde för vad arvs- och gåvoskatten
              kostade fördelningspolitiskt i termen ökade skillnader. Var det
              det som lade grunden för den 25-procentiga förmögenhetskoncentrationen?
              Det tror jag inte, men det måste rimligen ha bidragit.
            </seg>
            <seg xml:id="i-af252f965436b095-0">
              Vi får också en diskussion om vem som vinner och förlorar. Nu
              har vi de största disponibelinkomstökningarna på 25 år. Nu har
              vi 185 000 i ökad reguljär sysselsättning. Nu har vi 160 000 i
              minskning av de sociala ersättningarna. Nu har vi 100 000 i minskad
              öppen arbetslöshet under perioden. Det måste rimligen betyda att
              de flesta vinner på detta.
            </seg>
            <seg xml:id="i-dbbd30ae63ffbafd-0">
              Lägre arbetslöshet ger många vinnare.
            </seg>
          </u>
          <note type="speaker" xml:id="i-ded22f04cbaeb85b-0">
            Anf. 21 FREDRIK OLOVSSON (s):
          </note>
          <u who="fredrik_olovsson_be00c7" xml:id="i-4a0949b220abc0ea-2">
            <seg xml:id="i-57e11e6c8d864507-0">
              Herr talman! Den politik som regeringen nu driver igenom innebär
              en gigantisk förmögenhetsöverföring. De som redan har det bra
              får ta del av mycket kraftiga skattesänkningar, medan andra tvingas
              se hur ersättningar skärs ned och skatter höjs. På område efter
              område kan man se hur regeringen driver en fördelningspolitik
              som går på tvärs med den som jag och Socialdemokraterna står för.
            </seg>
            <seg xml:id="i-8a8c399793939569-0">
              Av det så kallade jobbskatteavdraget går huvuddelen av skattesänkningarna
              till dem som har de högsta inkomsterna medan de i vårt land som
              har det svårast får finansiera det genom ytterligare försämringar
              i trygghetssystemen.
            </seg>
            <seg xml:id="i-e07c0c4f70aa5e9f-0">
              De som har de största och dyraste villorna på de största och
              dyraste tomterna i våra rikaste Helsingforssförorter får stora
              sänkningar av fastighetsskatten. Det betalas med höjd skatt av
              alla dem som bor i mindre och billigare hus på mindre och billigare
              tomter i mindre rika kommuner runt om i landet.
            </seg>
            <seg xml:id="i-062f6c222f41e412-0">
              De rikaste direktörerna får sänkt förmögenhetsskatt, det vill
              säga 200 personer, med minst 1 miljon kronor per skalle. Alla
              de vanliga småföretagarna tvingas betala högre arbetsgivaravgifter
              som Företagarförbundet så riktigt påpekade.
            </seg>
            <seg xml:id="i-4fcd2c9c5630092d-0">
              På område efter område driver regeringen fram ökade klyftor.
              När förmögenhetsskatten nu tas bort sker det mot de löften som
              Anders Borg utfärdade före valet eller var det kanske Fredrik
              Reinfeldt nämligen att de skulle finansieras. Alla normala inkomsttagare
              har själva fått finansiera sina skattesänkningar genom höjda avgifter
              och nya skatter, till exempel genom en dyrare och sämre a-kassa
              och genom en ny skatt på trafikförsäkringen. När de rikaste svenskarna
              ska få miljoner i sänkt skatt struntar finansministern i finansieringen.
            </seg>
          </u>
          <note type="speaker" xml:id="i-f6441453803e7249-0">
            Anf. 22 RAIMO PÄRSSINEN (s):
          </note>
          <u who="raimo_parssinen_2d2dc6" xml:id="i-721e8031f1a077ce-1">
            <seg xml:id="i-8af8fe46df2dc553-0">
              Herr talman! När man lyssnar på finansministern får man en känsla
              av att det är nationalekonomen som talar. Teorierna säger honom
              att om man ger den förmögne mer och den utsatte mindre så kommer
              jobben. Man har väl provat detta i många andra länder än Sverige.
              Sverige är väl det land som har de minsta skillnaderna när det
              gäller inkomster och förmögenheter.
            </seg>
            <seg xml:id="i-82446572d4a8c078-0">
              Nu går vi åt andra hållet, men samtidigt uppehåller sig finansministern
              här i talarstolen med att prata om och recensera den socialdemokratiska
              regeringen. Om han åtminstone kunde beröra om skillnaderna ökar
              när man tar bort förmögenhetsskatten, om skillnaderna ekonomiskt
              mellan människor ökar om man slopar fastighetsskatten. Det vore
              sjyst om han åtminstone kunde tala om att skillnaderna ökar om
              man ger den arbetslöse lägre a-kassa.
            </seg>
            <seg xml:id="i-2cc030fa2f21cb3e-0">
              I stället pratar han om vad Socialdemokraterna gjorde. Ni säger
              att ni minskar skillnaderna när miljonerna rullar över miljonärerna
              och a-kassan sänks för den som är arbetslös. Den retoriken går
              inte ihop.
            </seg>
            <seg xml:id="i-0bfd093fb09e50cd-0">
              Kan finansministern åtminstone en kort sekund beröra sambandet
              mellan slopad fastighetsskatt och flera jobb? Det vore roligt
              om vi för en gångs skull kunde få svar på de frågorna.
            </seg>
          </u>
          <note type="speaker" xml:id="i-6f650101a6c67bb6-0">
            Anf. 23 BOSSE RINGHOLM (s):
          </note>
          <u who="bosse_ringholm_6ef738" xml:id="i-3eeb1027f8e74a24-0">
            <seg xml:id="i-636b3a8c8278e339-0">
              Herr talman! Jag förstår att finansministern inte i sitt svar
              till Fredrik Olovsson vill erkänna det som han har sagt i annat
              sammanhang, nämligen att ett avskaffande av förmögenhetsskatten
              främst gynnar de rika. Jag förstår att han inte vill erkänna det
              i interpellationssvaret, men jag blev något upprörd när finansministern
              i sin replik försökte lägga skulden för avskaffandet av förmögenhetsskatten
              på den förra regeringen och säga att det är den som har bidragit
              till klyftorna.
            </seg>
            <seg xml:id="i-78885e311742e0b2-0">
              Finansminister Borg står här naken, avklädd av de borgerliga
              partiledarna och regeringen. Finansministern tyckte för några
              veckor sedan att man skulle behålla förmögenhetsskatten. Han tyckte
              att det var orättvist att avskaffa den och att det framför allt
              gynnar de rika.
            </seg>
            <seg xml:id="i-499ee553bf369eea-0">
              Nu vill han inte kännas vid vad han sade för några veckor sedan
              efter det att han kläddes av av de borgerliga partiledarna och
              var tvungen att lägga fram det här förslaget. Nu försöker han
              leda i bevis att det är bra om man avskaffar förmögenhetsskatten
              och ger de rika ännu mer pengar eftersom det kommer att ge jobb
              och nya företag och investeringar.
            </seg>
            <seg xml:id="i-0bff4cec68eb0121-0">
              Jag måste få ställa en fråga till finansministern. Kan vi få
              se den kalkyl som finansministern och Finansdepartementet har
              över hur många nya företag och hur många nya jobb som kommer att
              åstadkommas genom avskaffandet av förmögenhetsskatten?
            </seg>
            <seg xml:id="i-2887ca00fc0a354f-0">
              Att det är orättvist att avskaffa förmögenhetsskatten kan varenda
              skolungdom och varenda svensk räkna ut. Det fordras inte några
              större kunskaper i matematik, inte ens studier i nationalekonomi,
              för att se att det är orättvist att avskaffa förmögenhetsskatten.
            </seg>
            <seg xml:id="i-4519316844c7be1f-0">
              Man hävdar att detta avskaffande av förmögenhetsskatten ska leda
              till många nya jobb och nya företag. Låt oss få se de kalkylerna.
              Låt oss höra ett svar från Anders Borg på hur många nya företag
              det handlar om.
            </seg>
            <seg xml:id="i-eee3b41233bcc676-0">
              Precis som Fredrik Olovsson sade förut är det ett par hundra
              personer som får 1 miljon eller ännu mer i slopad förmögenhetsskatt.
              De som slipper förmögenhetsskatten kanske finns ganska nära oss,
              i den moderata riksdagsgruppen. Hur många nya jobb och hur många
              nya företag kan Anders Borg skriva ut att det kommer att bli som
              ett resultat av detta?
            </seg>
            <seg xml:id="i-17efe680cd052d01-0">
              Det som jag upprördes av och som jag tyckte var mycket märkligt
              är hur Anders Borg den ena dagen kan säga, precis som vi Socialdemokrater
              har sagt hela tiden: Tar man bort förmögenhetsskatten ökar orättvisorna
              i Sverige. De rika blir ännu rikare, och de fattiga får vara med
              och betala det på ett eller annat sätt i fortsättningen.
            </seg>
            <seg xml:id="i-b5ed46b4454efd04-0">
              För ett par veckor sedan tyckte Anders Borg också att det gynnar
              de rika om man tar bort förmögenhetsskatten. Sedan blev han överkörd
              av Fredrik Reinfeldt, Lars Leijonborg, Maud Olofsson och Göran
              Hägglund och sade: Nu ska vi ta bort förmögenhetsskatten. Det
              hade varit klädsamt om finansministern hade sagt: Det jag tyckte
              tycker jag fortfarande, men andra i regeringen tyckte annat och
              jag fick lägga fram det här förslaget som jag var emot.
            </seg>
            <seg xml:id="i-fba22ec1033ba777-0">
              Nu försöker Anders Borg dimma till det hela genom att tala om
              annan politik den förra regeringens politik. Det är inte det interpellationen
              handlar om. Den handlar om det enkla faktum att om man avskaffar
              förmögenhetsskatten så gör man Sverige fattigare. Klyftorna i
              vårt samhälle växer. Anders Borg säger att man arbetar på att
              ta bort utanförskapet och arbetslösheten.
            </seg>
            <seg xml:id="i-4b80a88b8861e439-0">
              Vi har 1,5 miljoner människor utan arbete. Nu visar Anders Borgs
              egna prognoser att det är högst 200 000 av dem som kommer att
              få jobb fram till 2010, alltså under den här mandatperioden. Det
              innebär att Anders Borgs definition på full sysselsättning är
              att 1,3 miljoner människor är utanför arbete 2010. Det är resultatet
              av Anders Borgs politik.
            </seg>
            <seg xml:id="i-c055b5fa2b91c9bf-0">
              Så var det med att slopa förmögenhetsskatten. Det är väl bättre
              att erkänna som det är: Du blev överkörd.
            </seg>
          </u>
          <note type="speaker" xml:id="i-4548eb89e85fd276-0">
            Anf. 24 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-3">
            <seg xml:id="i-84c6f3cd7d42cf15-0">
              Herr talman! Det är viktigt att vi får en diskussion om skillnader
              i samhället. Det är ett av de centrala värdena i den svenska modellen
              att det ska vara begränsade inkomstskillnader, begränsade löneskillnader
              och begränsade förmögenhetsskillnader. Det tycker jag är en av
              de saker som gör att Sverige har byggt en väldigt tilltalande
              samhällsmodell.
            </seg>
            <seg xml:id="i-a682a2c5bb144b6d-0">
              Vi har sett till att människor lever med ungefär liknande förutsättningar.
              Det finns naturligtvis skillnader kvar, men jämfört med andra
              länder har vi i det avseendet lyckats väldigt mycket bättre. Det
              tycker jag är ett av de viktigaste dragen i det som vi ibland
              kallar den svenska modellen.
            </seg>
            <seg xml:id="i-c98e6720fb2e7cab-0">
              Det förändrar ju inte det faktum att under de senaste åren har
              skillnaderna i Sverige ökat. Förmögenhetskoncentrationen har tilltagit
              och inkomstskillnaderna har ökat. Bakgrunden till det är jobben.
              När vi höll ihop inkomstfördelningen i Sverige var det för att
              de flesta människor jobbade mycket. De flesta var på arbetsmarknaden.
              Vi måste komma tillbaka till det. Man kan aldrig kompensera ett
              utanförskap med ersättningar för det som finns i ett arbete kompetensutveckling,
              arbetskamrater och allt det andra. Därför borde vi kunna enas
              om att det är det som är uppgiften.
            </seg>
            <seg xml:id="i-ba7b3cec328e0725-0">
              Sedan kan jag gärna erkänna att förmögenhetsskatten, vilket med
              all önskvärd tydlighet också framgår av interpellationssvaret,
              ökar de ekonomiska skillnaderna. När man tvingas göra den typen
              av reformer är det ett mycket starkt argument att fundera på,
              precis på samma sätt som när den socialdemokratiska regeringen
              genomförde kompensationer för egenavgifter vad gällde arvsskatten.
            </seg>
            <seg xml:id="i-028921ab2ce159b7-0">
              Man måste hålla två saker i huvudet samtidigt. Det ena är att
              det är fördelningspolitiskt bekymmersamt. Det andra är att det
              bidrar till jobben. Jag ska erkänna att det ur det perspektivet
              inte var den åtgärd som stod högst upp på min lista, men det är
              en viktig jobbreform. Det är ett viktigt sätt att bredda vägen
              för att komma tillbaka till full sysselsättning. Då får man även
              ta beslut som har negativa effekter och innebär att man får göra
              något som man kanske inte allra helst skulle önska, det vill säga
              ge väsentligt ökade resurser till människor som redan har mycket.
              För jobbens skull är vi emellertid beredda att göra det mesta.
            </seg>
          </u>
          <note type="speaker" xml:id="i-920c85c473ee2c9b-0">
            Anf. 25 BOSSE RINGHOLM (s):
          </note>
          <u who="bosse_ringholm_6ef738" xml:id="i-3eeb1027f8e74a24-1">
            <seg xml:id="i-1fb5b68ed8bb2b0b-0">
              Herr talman! På sätt och vis är de här interpellationsdebatterna
              väldigt viktiga. Det är ett stort framsteg, Anders Borg, jag håller
              dig räkning för det, att du nu erkänner att avskaffandet av förmögenhetsskatten
              ökar skillnaderna i samhället. Det sade du även i intervjun i
              Privata Affärer för några veckor sedan. Det sade du dock inte
              i ditt tidigare svar. Det sade du inte heller i ditt första inlägg.
              Det är bra att interpellationsdebatten i riksdagen bidrar till
              att Anders Borg nu erkänner att ett slopande av förmögenhetsskatten
              ökar klyftorna i Sverige.
            </seg>
            <seg xml:id="i-35897eaee5301153-0">
              Det för oss in i nästa fas, det som min fråga handlade om och
              som jag inte fick något som helst svar på. Om man tror att slopandet
              av förmögenhetsskatten ökar orättvisorna men ändå är beredd att
              ta de ökade orättvisorna jag är inte beredd att göra det, men
              det är uppenbarligen Anders Borg är frågan: På vilket sätt kan
              det bidra till fler jobb, fler nya företag? När det gäller de
              ett par hundra personer som har 1 miljon i förmögenhetsskatt och
              nu slipper den i fortsättningen var de nu finns någonstans undrar
              jag om Anders Borg kan göra en analys av hur många nya företag
              och nya jobb som kommer att hamna i Sverige och hur de pengarna
              i fortsättningen används för investeringar.
            </seg>
            <seg xml:id="i-c4ee1bcea9812e5e-0">
              Vi har sett exempel från andra länder nära oss, inte minst från
              Danmark, där man gjort samma operation och inte kunnat påvisa
              någon märkbar skillnad i företagandet, arbetslösheten och sysselsättningen
              just på grund av ett avskaffande av förmögenhetsskatten. Jag tackar
              Anders Borg för att han nu erkänner den kritik som vi socialdemokrater
              riktar mot slopandet av förmögenhetsskatten. Den leder till ökade
              orättvisor.
            </seg>
            <seg xml:id="i-f689519338203687-0">
              Nästa diskussion, och den ska jag gärna återkomma till i olika
              sammanhang, gäller er övriga politik, som också den leder till
              ökade orättvisor. Man kan säga att ni på så vis är konsekventa.
              Er politik leder till ökade orättvisor både på grund av att ni
              slopar förmögenhetsskatten och av en rad andra skäl. Men låt oss
              återkomma till det.
            </seg>
          </u>
          <note xml:id="i-2fb7ff0693d98f94-0">
            Anf. 26 TALMANNEN:
          </note>
          <note xml:id="i-2014370eb5968821-0">
            Eftersom Bosse Ringholm ställde ett antal frågor i sitt sista
            inlägg tillämpas riksdagsordningens 2 kap. 15 § första stycket,
            och finansministern får ett extra avslutande inlägg om två minuter.
          </note>
          <note type="speaker" xml:id="i-ea40d4217f0c2828-0">
            Anf. 27 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-4">
            <seg xml:id="i-dafded705a662838-0">
              Herr talman! Det är bra att vi får den här diskussionen om inkomstskillnaderna,
              och jag är rätt säker på att vi kommer att fortsätta att föra
              den med tanke på det intresse som finns för frågan. Jag tror att
              den kommer att vara ett av de viktiga skälen till att vi får en
              borgerlig regering 2010. Vi kommer naturligtvis inte att ha löst
              frågan om full sysselsättning under en mandatperiod, utan vi behöver
              kanske en åtta- eller tolvårsperiod till att hantera den.
            </seg>
            <seg xml:id="i-10717f86443e4f08-0">
              Det jag försöker säga är att rättvisa bygger på jobb. Det är
              förutsättningen. Minskad arbetslöshet och ökad sysselsättning
              leder till att inkomstskillnaderna i samhället minskar. Det leder
              till att fler människor får den trygghet det innebär att kunna
              försörja sig själv på eget arbete. Då säger Bosse Ringholm: Förklara
              nu hur ni kan vidta en åtgärd som slopandet av förmögenhetsskatten,
              som leder till ökade klyftor. Det är av samma skäl som den socialdemokratiska
              regeringen hade beträffande arvs- och gåvoskatten. Man gjorde
              bedömningen att skatter kunde undvikas genom skatteplanering,
              och man bedömde att slopandet var nödvändigt för att förbättra
              villkoren för företagandet. Det är åtminstone det som sägs i propositionen.
            </seg>
            <seg xml:id="i-02d60bcfe226f0cd-0">
              Samma sak gäller här. Vi vet att de allra rikaste har undkommit
              förmögenhetsskatten. Vi vet att pengar flytt Sverige. Vi vet att
              mer pengar i Sverige leder till fler investeringar och fler företag.
              Den enkla logiken är att vi behöver fler entreprenörer i Sverige
              fler som introducerar nya produkter, fler som investerar, fler
              som omorganiserar, fler som skapar förutsättningar för jobb. Det
              är syftet med den här regeringens politik.
            </seg>
            <seg xml:id="i-f1b2446f51f6f983-0">
              Jag inser att Bosse Ringholm och jag kommer att ha olika syn
              på detta, men vår tanke är att jobb och sysselsättning skapar
              rättvisa. Man kan inte komma ifrån att problemet under de senaste
              tolv åren varit att inkomstskillnaderna och förmögenhetsskillnaderna
              ökat eftersom vi inte haft tillräckligt många människor i arbete.
            </seg>
          </u>
          <note xml:id="i-248f3c2729181ef3-0">
            I detta anförande instämde Gunnar Andrén (fp).
          </note>
          <note xml:id="i-318dc8f3e0029f2c-2">
            Överläggningen var härmed avslutad.
          </note>
          <note xml:id="i-065940201ae044f5-0">
            6 § Svar på interpellation 2006/07:462 om ofinansierade reformer
          </note>
          <note type="speaker" xml:id="i-6430ba44a497c94c-0">
            Anf. 28 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-5">
            <seg xml:id="i-8c5bb5236e740af2-0">
              Herr talman! Bosse Ringholm har för det första frågat mig vad
              skälet är till att jag har övergett principen om att reformer
              ska finansieras. För det andra undrar han om jag avser att agera
              så att även framtida skattereformer kommer att vara delvis ofinansierade.
            </seg>
            <seg xml:id="i-519a93d4c68c6fb7-0">
              Regeringen har inte övergett principen om att reformer bara ska
              genomföras om det offentligfinansiella och ekonomiska läget så
              tillåter.
            </seg>
            <seg xml:id="i-c8132b54f1369446-0">
              Efter reformerna i budgetpropositionen för 2007 och i 2007 års
              ekonomiska vårproposition är sparandet under perioden 20072010
              i genomsnitt 2,5 procent av bnp. Det innebär att målet om 1 procent
              av bnp i genomsnitt över konjunkturcykeln respekteras med bred
              marginal. Faktum är att sparandet 2010 väntas vara det högsta
              sedan år 2000.
            </seg>
            <seg xml:id="i-af8a0e75f83cae09-0">
              Därmed har jag egentligen svarat på Bosse Ringholms båda frågor.
              Låt mig understryka att reformutrymmet hela tiden kommer att prövas
              mot det offentligfinansiella och ekonomiska läget. Till exempel
              är det av stor vikt att föra en ansvarsfull finanspolitik så att
              ekonomin inte överhettas av alltför stora stimulanser. Ordning
              och reda i de offentliga finanserna är för denna regering ett
              mål i sig.
            </seg>
            <seg xml:id="i-4f5a7bbcf4e017a3-0">
              Låt mig avslutningsvis också konstatera att strukturellt riktiga
              ekonomisk-politiska reformer reformer som höjer tillväxt och sysselsättning
              på lång sikt för med sig det positiva att de skapar större reformutrymmen
              i framtiden. Det är mot denna bakgrund vi prioriterar åtgärder
              som gör det mer lönsamt att arbeta och driva företag.
            </seg>
            <seg xml:id="i-509f423c9003df07-0">
              I budgetpropositionen inledde regeringen denna politik bland
              annat med inkomstskattereformen som gör det mer lönsamt att arbeta
              och med att arbetslinjen tydliggjordes i arbetslöshetsförsäkringen.
              I vårpropositionen går vi nu vidare med ett omfattande reformpaket.
              Det ska bli enklare och mer lönsamt att starta företag. Kapitalförsörjningen
              till företagen tryggas genom att vi avskaffar förmögenhetsskatten.
              Åtgärder inriktas mot att förstärka integrationen av personer
              med utländsk härkomst. Ytterligare åtgärder inriktas mot att bekämpa
              arbetslösheten bland unga och bland dem som står långt från arbetsmarknaden.
              Jag är övertygad om att denna politik kommer att leda till att
              det går att kombinera både långsiktigt hög tillväxt och sysselsättning
              och god ordning i de offentliga finanserna.
            </seg>
          </u>
          <note type="speaker" xml:id="i-ac908ddba465ae04-0">
            Anf. 29 BOSSE RINGHOLM (s):
          </note>
          <u who="bosse_ringholm_6ef738" xml:id="i-3eeb1027f8e74a24-2">
            <seg xml:id="i-330370351a993e88-0">
              Herr talman! Perioden 19911994 var ett mörkt kapitel i svensk
              historia, framför allt i svensk ekonomisk och politisk historia.
              Den dåvarande regeringen under Carl Bildts ledning förde Sverige
              in i ett ekonomiskt moras. Vi hade sämre statsfinanser, sämre
              offentliga finanser, än någonsin tidigare och en växande statsskuld
              som det tog många år att vända utvecklingen av.
            </seg>
            <seg xml:id="i-cecfe554566f2d3f-0">
              Mot den bakgrunden är det förståeligt att Fredrik Reinfeldt,
              Anders Borg och andra moderater inför valet 2006 sade: Vi moderater
              tar nu avstånd från den gamla borgerliga politiken. Vi vill ha
              ett nytt synsätt, och i likhet med Socialdemokraterna vill vi
              att offentliga reformer skattesänkningar eller utgifter ska finansieras.
              Vi ska inte ha den typ av underskott som den borgerliga regeringen
              hade i början av 90-talet.
            </seg>
            <seg xml:id="i-24fff3b17ca3d407-0">
              Det var ju så i början av 90-talet att den dåvarande regeringens
              finansminister ständigt kördes över, då också, av de borgerliga
              partiledarna i regeringen, och den ena ofinansierade reformen
              efter den andra lades fram. När Moderaterna inför det senaste
              valet försökte göra gällande att de nu hade ändrat strategi, att
              de lärt sig läxan från början av 90-talet, var det ett friskhetstecken.
              Men den läxan glömdes ganska snabbt bort.
            </seg>
            <seg xml:id="i-1d6af0099effffc4-0">
              Redan i höstas kunde man i den nya regeringens första budgetproposition
              ana att man hade börjat tulla på principen att reformer ska finansieras.
              Det fanns många tveksamheter i förslagen, och vi kan nu se fullt
              ut det är därför jag ställt frågorna till Anders Borg att exempelvis
              slopandet av förmögenhetsskatten inte finansierats mer än till
              en mycket liten del, kanske en tredjedel.
            </seg>
            <seg xml:id="i-0216c5793937d1a0-0">
              Det innebär att Nya moderaterna är tillbaka i de gamla moderaternas
              ekonomiska politik. De gjorde en kort sväng då de tyckte att reformer
              och skattesänkningar skulle betalas. Den regeln gäller inte längre.
            </seg>
            <seg xml:id="i-267364730a8352a0-0">
              Jag har ställt interpellationen mot bakgrund av att den nya regeringen
              borde ha lärt sig inte minst av vad som hände ute i Europa runt
              2000. Anders Borg vet naturligtvis om det. Runt 2000 var det rader
              av borgerliga regeringar som gjorde på det sätt som nu den borgerliga
              regeringen i Sverige börjar göra. Det var högkonjunktur 2000 liksom
              i dag. Man ansåg att man badade i pengar och vräkte ut pengar
              på skattesänkningar för företag, individer och kapitalägare och
              på annat sätt.
            </seg>
            <seg xml:id="i-66230be8b7043c79-0">
              De flesta länder i Europa hamnade i stora ekonomiska svårigheter.
              Det var några få länder som inte försatte sig i den situationen.
              Det var Sverige, Danmark, Finland, Storbritannien och kanske något
              till. Men i Italien, Frankrike och många andra länder blev det
              stora ekonomiska problem som tog år att reda ut och som fortfarande
              drabbar dessa länder.
            </seg>
            <seg xml:id="i-03eb9f2edddd0178-0">
              Jag antar att Anders Borg och Reinfeldt hade den kunskapen när
              de försökte lägga om den moderata politiken för ett par tre år
              sedan. Därför är det förvånande att den moderata politiken är
              på väg tillbaka till de gamla moderaternas linje med stora ofinansierade
              reformer och skattesänkningar.
            </seg>
            <seg xml:id="i-9cf6f75aa246ca42-0">
              Jag har ställt två frågor. Den första är varför man nu lämnar
              den princip man säger sig omhulda. Detta visar förslaget om förmögenhetsskatten,
              eftersom man inte finansierar det fullt ut. Den andra handlar
              om konsekvensen av denna politik i fortsättningen. Det som nu
              görs kommer att drabba inte minst dagens ungdomar mycket hårt
              om ett par tre år. Regeringen flaggar själv för det genom sin
              prognos om kraftigt höjda räntor.
            </seg>
          </u>
          <note type="speaker" xml:id="i-935d87f83324c086-0">
            Anf. 30 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-6">
            <seg xml:id="i-aa06c46a73b24d7f-0">
              Herr talman! Bosse Ringholm för fram en viktig frågeställning.
              Det är bra att vi i Sveriges riksdag har en stark uppbackning
              från många partier för att det ska vara överskott i de offentliga
              finanserna. Det vore bra om Socialdemokraterna ställde sig bakom
              överskottsmålen också för de kommande åren och i sin kommande
              motion klargjorde att man vill fortsätta att amortera på den offentliga
              skuldsättningen och förstärka de offentliga finanserna. Det skulle
              jag välkomna.
            </seg>
            <seg xml:id="i-1ca51ee13476ec9d-0">
              Jag skulle naturligtvis också välkomna om man i alla de förslag
              som läggs fram i den motionen har motsvarande finansieringsförslag.
              Det vore något av en nyhet, eftersom vi under de år vi har haft
              socialdemokratiska regeringar i genomsnitt har sett ofinansierade
              förslag på ungefär 30 miljarder per år sedan 1998, om man får
              tro de sammanställningar som finns. De har varit ofinansierade
              i den meningen att motsvarande förändring av inkomst- eller utgiftsregelverket
              inte har skett. Siffran ligger någonstans mellan 225 och 250 miljarder.
            </seg>
            <seg xml:id="i-8a1fa042ce47b999-0">
              I det perspektivet framstår det här som en av de minst ofinansierade
              budgetarna. Av de 20 miljarder vi såg i försvagning under 2007
              stod den socialdemokratiska regeringen för ungefär 1617. Det vi
              bidrog med var ytterligare några miljarder. Huvudparten var alltså
              ett arv från den socialdemokratiska regeringen.
            </seg>
            <seg xml:id="i-8e64bd198adbb90c-0">
              Jag skulle gärna vilja redovisa för riksdagen hur det ser ut
              i budgeten. Vi går från ett strukturellt sparande på 1,6 procent
              2006 till 1,9 procent 2007. Det slutar på 3,2 procent 2010. Vi
              har en budgeteringsmarginal som uppgick till 11,8 miljarder för
              2006. Det är mer än det någonsin har varit sedan 2000. Jag ska
              inte läsa upp budgeteringsmarginalen för varje år, men det är
              dubbelt så mycket som det var de bästa åren under den socialdemokratiska
              regeringstiden. Vi har stora överskott i staten, väsentligt större
              än de stora underskott vi såg i staten i början av 2000-talet.
              Jag ska inte säga att jag tycker att det var fel att vi hade vissa
              underskott i staten då, för vi hade överskott i andra delar och
              det var en svag ekonomi. Men det vi nu har är en av Europas tre
              starkaste offentliga budgetar. Vi har stora överskott och vi har
              en snabb nedamortering, dubbelt så snabb som Socialdemokraternas
              under deras fyra senaste år.
            </seg>
            <seg xml:id="i-c6db193266e1e232-0">
              Naturligtvis borde vi alla glädjas åt att denna regering tar
              så stort ansvar för de offentliga finanserna. På det sättet är
              det naturligtvis glädjande att Bosse Ringholm för den här diskussionen,
              så att vi ser till att det offentliga strålkastarljuset vilar
              på de offentliga finanserna. Jag ska gärna försöka bidra till
              att även den socialdemokratiska budgetmotionen belyses på det
              sättet, därför att det är viktigt att vi noggrant kontrollerar,
              granskar och följer hur det går med de offentliga finanserna.
              Sköter vi inte dem kommer välfärden att sitta trångt när det blir
              lågkonjunktur, och då kommer också ungdomar och pensionärer att
              sitta trångt.
            </seg>
            <seg xml:id="i-04626e929b5ce1f6-0">
              Jag kommer att göra mitt yttersta för att vi år efter år ska
              redovisa överskott som gör att vi klarar av att hålla god ordning
              på de offentliga finanserna. Det vore glädjande om Socialdemokraterna
              kunde stötta den ambitionen och också kunde redovisa en egen politik
              där man tydligt kan se att varje förslag redovisas i enlighet
              med det sätt som Bosse Ringholm argumenterade för.
            </seg>
          </u>
          <note type="speaker" xml:id="i-d6f11d32f0c928b1-0">
            Anf. 31 BOSSE RINGHOLM (s):
          </note>
          <u who="bosse_ringholm_6ef738" xml:id="i-3eeb1027f8e74a24-3">
            <seg xml:id="i-17c806606e6fc868-0">
              Herr talman! Det är ett faktum att Socialdemokraterna har fått
              bedriva ett enormt saneringsarbete under hela 90-talet efter den
              borgerliga regeringens ekonomiska fiasko mellan 1991 och 1994.
              Det kan inte Anders Borg resonera bort. Vi hade en jättestor statsskuld,
              skenande utgifter, höga räntor och en rad obalanser i ekonomin.
              Det tog tio år för den socialdemokratiska regeringen att komma
              till rätta med de obalanser i ekonomin som de borgerliga hade
              skapat. Vi var väl medvetna om att man inte ska göra som den borgerliga
              regeringen nu gör: sjösätta ofinansierade skattesänkningar under
              brinnande högkonjunktur.
            </seg>
            <seg xml:id="i-f8ed351c0a810fb0-0">
              Det intressanta med Anders Borgs interpellationssvar, och även
              hans replik, är att han inte på något vis förnekar att den förmögenhetsskattesänkning
              som regeringen föreslår till två tredjedelar är ofinansierad.
              En liten del är finansierad, men till två tredjedelar är den ofinansierad.
            </seg>
            <seg xml:id="i-92672ebffbd93e40-0">
              Det är precis detta man gjorde ute i Europa runt 2000. Det ledde
              till stora ekonomiska problem i Frankrike, Italien, Tyskland och
              rader av andra länder. Nu upprepar den borgerliga regeringen den
              politiken, fast man vet vilka konsekvenser den får.
            </seg>
            <seg xml:id="i-f353b406986adfea-0">
              Jag är förvånad över att de så kallade Nya moderaterna bara efter
              några månader i regeringsställning övertar de gamla moderaternas
              politik. De gamla moderaternas politik prövades ju i början av
              90-talet i Sverige med ekonomisk kris och kaos som resultat.
            </seg>
            <seg xml:id="i-b11665707a5dae8c-0">
              De nya moderaterna sade för ett par år sedan: Vi har lärt oss
              läxan. Vi ska tänka om nu. Vi ska inte göra så en gång till. Men
              de hinner inte mer än in i regeringsställning innan de börjar
              om och gör samma misstag en gång till.
            </seg>
            <seg xml:id="i-bc394b9eee8d2145-0">
              Om man har ett överskott ett högkonjunkturår, som 2006 eller
              2007, kan det falla mycket snabbt när konjunkturen förändras.
              Anders Borg är väl medveten om det. Så var det i början av 2000-talet.
              Den socialdemokratiska regeringen kunde då redovisa ett överskott
              på 5 procent. Men när lågkonjunkturen kom ute i Europa föll det
              ihop ganska snabbt. Just därför ska man inte gå in med ofinansierade
              skattesänkningar, i varje fall inte i ett sådant här konjunkturläge.
              Det kan möjligtvis försvaras när det är lågkonjunktur, men inte
              i det här läget.
            </seg>
            <seg xml:id="i-9a992fde670559b2-0">
              Ändå har Anders Borg och regeringen övergett det som Nya moderaterna
              ansåg för några månader sedan. Man har återgått till de gamla
              moderaternas ekonomiska politik. Det kommer att vara förödande
              för framför allt unga människor. Regeringen spår nu själv att
              räntorna kommer att stiga minst 1 procent mer än till och med
              Riksbanken tror. Det är en konsekvens av regeringens politik.
            </seg>
            <seg xml:id="i-f93b582790e5bdf4-0">
              De människor som tror att de nu får lite mer pengar i fickan
              därför att fastighetsskatten ska göras om kommer ganska snart
              att upptäcka att de har blivit gruvligt lurade. De kommer att
              förlora på affären, förlora på ekvationen. Många av de 40 procent
              som inte ens får någon fastighetsskattesänkning kommer också att
              få höjda boendekostnader åren framöver.
            </seg>
            <seg xml:id="i-f56ac515b0853839-0">
              Framför allt är det ungdomar som ska skaffa sig sin första bostad,
              som kanske köper bostadsrätt eller småhus, som kommer att drabbas
              av en politik där ofinansierade skattesänkningar höjer trycket
              i vår ekonomi och leder till att Riksbanken tvingas höja räntan
              snabbare än beräknat.
            </seg>
            <seg xml:id="i-aaf3fbf62aa38b72-0">
              Den politiken, Anders Borg, prövades i Sverige i början av 1990-talet
              och misslyckades. Den politiken prövades i början av 2000-talet
              i flera borgerligt styrda länder och misslyckades. Varför ska
              ni nu upprepa misstaget, Anders Borg?
            </seg>
          </u>
          <note type="speaker" xml:id="i-a86260bfe2fa5094-0">
            Anf. 32 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-7">
            <seg xml:id="i-b62d58cedfe5e3b1-0">
              Herr talman! I min första budgetdebatt konstaterade jag att Göran
              Persson, liksom också naturligtvis Bosse Ringholm, har gjort ett
              hedervärt arbete med de offentliga finanserna och lämnat dem efter
              sig i gott skick. Det har jag också upprepat i den senaste budgetdebatten,
              och jag kan gärna säga det igen. Det är naturligtvis något som
              Socialdemokraterna ska ha heder av.
            </seg>
            <seg xml:id="i-091e7bfb621ab1be-0">
              Sedan kan vi diskutera vad det var som sanerades. Man kan läsa
              Kjell-Olof Feldts memoarer och kanske få en bild av att något
              medansvar kanske även fanns hos socialdemokratiska regeringar
              för det som förutvar under 80-talet. Det slutade i svårartad kris
              för den svenska modellen som det tog lång tid och mycket mödosamt
              arbete att sanera.
            </seg>
            <seg xml:id="i-5d8325de85e7cac9-0">
              Socialdemokraterna hade börjat sanera budgeten. Men vad gäller
              utanförskap, arbetslöshet och sysselsättningsgrad återstår det
              arbetet att göra. Vi har inlett det. Vi ska tillbaka till full
              sysselsättning, och det ska vi bygga på fast grund.
            </seg>
            <seg xml:id="i-8f618fc7a5a56013-0">
              När det gäller ofinansierade skattesänkningar blir diskussionen
              lite som en spegelbild av diskussionen och fördelningseffekterna.
              Först har vi en socialdemokratisk regering som i genomsnitt genomför
              ofinansierade utgifter på 30 miljarder. En stor del av det var
              en kompensation för egenavgiften. Jag skulle säga att det var
              en klok åtgärd. Det ökade lönsamheten i att arbeta för dem som
              var på arbetsmarknaden. Man genomförde också sänkt arvs- och gåvoskatt
              år 2005.
            </seg>
            <seg xml:id="i-0a9a7d54a4be4a08-0">
              Det var uppenbarligen helt fel att sänka skatten med jobbavdraget
              år 2007 men helt rätt att införa en kompensation för egenavgiften.
              Det är helt fel att avskaffa förmögenhetsskatten men helt rätt
              att ofinansierat sänka arvs- och gåvoskatten. Jag kan inte riktigt
              se att logiken ser ut på det sättet.
            </seg>
            <seg xml:id="i-c04eba619220f548-0">
              Det är bra att vi har ett stramt budgetramverk i Sverige. Vi
              lägger i vårpropositionen fram ett antal förslag där vi tydliggör
              överskottsmålet, kopplingen mellan överskottsmålet och utgiftstaken,
              utgiftstakens nivå och att de ska vara fallande och att vi genomför
              fleråriga utgiftstak. Vi gör en övergång med ytterligare bruttoredovisning.
            </seg>
            <seg xml:id="i-ffd670679c11ac3b-0">
              Det ska bli intressant att se om Socialdemokraternas vurm om
              de offentliga finanserna också kommer att återspeglas i budgetmotionerna,
              om vi får se ett tydligt ställningstagande för ett stramt ramverk,
              för stora överskottsmål och en politik som också i opposition
              kan visas genomräknad hålla måttet. Det skulle visa att man står
              fast vid att det inte ska slarvas med budgetramverket.
            </seg>
            <seg xml:id="i-4b781c731b6fa415-0">
              Jag tycker dock att vi för en mycket ansvarsfull ekonomisk politik.
              Om vi skulle räkna om det i PPM-termer handlar det om överskott
              på nära nog 3 procent av bruttonationalprodukten och uppemot 4
              procent i slutet av mandatperioden.
            </seg>
            <seg xml:id="i-940882f2f36595e9-0">
              Jag får angrepp från andra än Bosse Ringholm som anser att jag
              är någon sorts överskottssocialist för att jag vill ha de överskotten.
              Jag anser att de är befogade. Vi ska inte vara i en situation
              där vi blir skuldsatta. Vi ska ha en situation där vi bygger svensk
              välfärd och svenska jobb på en solid grund. Det innebär bland
              annat att vi har mycket god ordning i våra finanser.
            </seg>
            <seg xml:id="i-69e36cc37b721e63-0">
              Jag välkomnar naturligtvis att vi tar en diskussion om det vid
              varje budget och att vi kan återkomma till det när vi har sett
              den socialdemokratiska motionen.
            </seg>
          </u>
          <note type="speaker" xml:id="i-ac86b65effeb5508-0">
            Anf. 33 BOSSE RINGHOLM (s):
          </note>
          <u who="bosse_ringholm_6ef738" xml:id="i-3eeb1027f8e74a24-4">
            <seg xml:id="i-8eec2ee9bae25706-0">
              Herr talman! Jag har påmint Anders Borg om att den dåvarande
              borgerliga regeringen i början på 90-talet liksom många borgerliga
              regeringar i början på 2000-talet misslyckades med sin ekonomiska
              politik just därför att de använde sig av stora ofinansierade
              skattesänkningar.
            </seg>
            <seg xml:id="i-f395355909e8e268-0">
              Anders Borg säger ingenting om att han har lärt sig något av
              det. Jag hoppas att han har lärt sig något av det. Det är inte
              bra om vi en tredje gång ska behöva se det i europeisk ekonomi.
              Det drabbade Sverige första gången. Det drabbade tyska, italienska
              och franska invånare förut, fransk och tysk ekonomi och så vidare,
              den andra gången i början på 2000-talet. Det kommer nu att drabba
              svensk ekonomi nästa gång om några år om man fortsätter med ofinansierade
              skattesänkningar.
            </seg>
            <seg xml:id="i-a7576530df7c5777-0">
              Anders Borg säger inte emot mig när jag säger: Ni har inte finansierat
              förmögenhetsskattesänkningen fullt ut. Ni har finansierat en tredjedel.
              Men två tredjedelar är ofinansierat. Han säger inte emot mig.
              Han säger: Det är väl kanske sant, men det har också hänt någon
              gång tidigare. Det kan hända att det har hänt någon gång tidigare.
              Men det är fråga om i vilken konjunktursituation man befinner
              sig i.
            </seg>
            <seg xml:id="i-6991a379975f0312-0">
              Om man mitt i brinnande högkonjunktur börjar med ofinansierade
              skattesänkningar avskaffandet av förmögenhetsskatten är den första,
              och den kan följas av andra spär man på den ekonomiska hettan.
              Det är därför i varje fall regeringens ekonomer räknat ut att
              räntorna kommer att stiga kraftigt åren framöver. De kommer till
              och med att stiga kraftigare än i den bedömning som Riksbanken
              gör för närvarande. Det är inte vad den ekonomiska politiken ska
              användas till just nu.
            </seg>
            <seg xml:id="i-3f805f4fc5f8d869-0">
              Det verkar inte som om de nya moderaterna här lärt sig någonting
              av de gamla moderaternas politik när de nu plötsligt tar tillbaka
              de gamla moderaternas politik. För två år sedan, för ett år sedan,
              predikade Anders Borg att de gamla moderaterna hade fel i sin
              ekonomiska politik. Men nu gäller de gamla moderaternas ekonomiska
              politik på nytt igen.
            </seg>
            <seg xml:id="i-92f7c8afaf98ebc4-0">
              Det är vad som är så förfärande för Sverige och inte minst för
              svenska ungdomar. De behöver på nytt riskera att hamna i en situation
              där de får stora underskott i budgeten och stora räntehöjningar.
            </seg>
          </u>
          <note type="speaker" xml:id="i-99bab1093ec5665b-0">
            Anf. 34 Finansminister ANDERS BORG (m):
          </note>
          <u who="unknown" xml:id="i-7a0ebb4661f9ce75-8">
            <seg xml:id="i-59aef9bdf5def0b6-0">
              Herr talman! Jag välkomnar att Bosse Ringholm tar den här diskussionen
              om de offentliga finanserna. Men det riskerar att bli som en del
              av de andra diskussioner vi hade i valrörelsen.
            </seg>
            <seg xml:id="i-7152bdda8e37b8c7-0">
              Vi var en lönesänkningsallians. Det var ett tema som fanns i
              annonser och i kampanjbroschyrer. Nu ser vi att det är en god
              löneökningstakt. Det är till och med så att man kan känna en viss
              oro för att den är för god. Men några lönesänkningar har jag inte
              sett på något avtalsområde.
            </seg>
            <seg xml:id="i-dae7c2fb65786fa5-0">
              Vi var en allians som inte skulle skapa ett enda nytt jobb. Det
              var ett tema i varenda debatt. Nu blir det fler arbeten av sänkta
              ersättningsnivåer och sänkta skatter. Nu ser vi att jobben kommer.
              Vi kan se att kvalificerade bedömare tillskriver att någonstans
              runt 70 000 av de jobben beror på de åtgärder som regeringen gör.
            </seg>
            <seg xml:id="i-5686a94c5642241d-0">
              Det skulle bli låglönejobb. Vi kan titta på hur det ser ut i
              svensk ekonomi. Jag tror att byggsektorn nu är den sektor som
              växer snabbast. Att det skulle vara låglönejobb vi ser i den svenska
              ekonomin tror jag inte på.
            </seg>
            <seg xml:id="i-89b249cc5d14b0ac-0">
              Vi hade en diskussion om rättvisa. Vi skulle underminera välfärden
              och öka orättvisan. Vi får 11 000 fler anställda i kommuner och
              landsting under de kommande fyra åren.
            </seg>
            <seg xml:id="i-55272e5ff6febb26-0">
              Jag är rätt säker på, när det gäller den diskussion vi nyligen
              hade om orättvisa, att vi kommer att komma tillbaka om fyra år
              och se hur det blev.
            </seg>
            <seg xml:id="i-7f3c9020b24ec0ff-0">
              Tolv år av socialdemokratiskt styre byggde utanförskap, arbetslöshet
              och låg sysselsättning och skapade klyftor. Den kommer att ha
              ersatts av en politik för full sysselsättning och lägre arbetslöshet.
              Vi kan utvärdera och se vad som ledde till det ena och till det
              andra.
            </seg>
            <seg xml:id="i-70539f6973d7a677-0">
              Samma sak kommer det att bli med diskussionen om de offentliga
              finanserna. Jag kommer att göra mitt yttersta, precis som Bosse
              Ringholm under perioder har gjort, för att vi ska kunna uppvisa
              stora överskott och säkra välfärden även för nästa lågkonjunktur.
            </seg>
            <seg xml:id="i-387b5f94cf111704-0">
              Det är tråkigt att vi inte ser de gamla socialdemokraterna återuppstå
              här. Det var en socialdemokrati som var för tillväxt, jobb och
              goda offentliga finanser. Jag skulle välkomna om vi fick se en
              sådan utveckling i den kommande socialdemokratiska budgetmotionen.
            </seg>
            <seg xml:id="i-3ae976f43005641e-0">
              Jag känner en stor trygghet i att vi har stora överskott. Vi
              ska redovisa stora överskott varje år. Det ska vi göra varje år
              ända fram till valdagen.
            </seg>
          </u>
          <note xml:id="i-318dc8f3e0029f2c-3">
            Överläggningen var härmed avslutad.
          </note>
          <note xml:id="i-8ca008671c5cd57a-0">
            7 § Svar på interpellation 2006/07:471 om kulturmiljöpolitiken
            som en integrerad del av klimat- och miljöpolitiken
          </note>
          <note type="speaker" xml:id="i-7ea45142549e4d32-0">
            Anf. 35 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" next="cont" xml:id="i-f48f325667553c9e-0"/>
          <note xml:id="i-205a645dbe0584bd-0">
            Herr talman! Eva Selin Lindgren ställt tre frågor till mig om
          </note>
          <u who="lena_adelsohn_liljeroth_39a94c" prev="cont" xml:id="i-b2f082e4798602c3-0">
            <seg xml:id="i-627d8922a19e555d-0">
              Jag vill inleda med att understryka att i det hållbara samhället
              förenas ekonomisk utveckling, social välfärd och sammanhållning
              med en god livsmiljö. De flesta människor ser ett värde i att
              känna sig som en del av ett sammanhang, se att de har en plats
              i historien och därmed foga in sitt eget liv i en större berättelse.
              När den yttre miljön är sammansatt av spår, minnen och referenser
              från historien, när historien är avläsbar i miljön, då ger den
              stöd åt ett sådant sammanhang. Kulturmiljövården har unika förutsättningar
              att bidra till ett långsiktigt hållbart samhälle genom att i samverkan
              med andra samhällssektorer ge humanistiska och historiska perspektiv
              på samhällsutvecklingen. Det är grundläggande faktorer för hur
              människor förhåller sig till sin livsmiljö och till hur den bör
              utvecklas. Därför har kulturmiljövården en viktig plats i arbetet
              för en hållbar utveckling.
            </seg>
            <seg xml:id="i-52d621aa480e136d-0">
              Kulturmiljön är en av tre övergripande miljömålsfrågor i den
              nationella miljömålsstrategin, och Riksantikvarieämbetet är en
              av tre myndigheter som har ansvar för dessa grundläggande värden
              och att de får fortsatt tyngd i samhällets gemensamma miljömålsarbete
              (prop. 2004/05: 150). Riksantikvarieämbetet och länsstyrelserna
              driver ett aktivt arbete med de nationella miljömålen i enlighet
              med bland annat de uppdrag som lämnats i respektive regleringsbrev
              för innevarande år.
            </seg>
            <seg xml:id="i-47dfbb6adf56597d-0">
              Jag ser goda förutsättningar för ett samarbete med miljöministern
              i arbetet mot ett långsiktigt hållbart samhälle. Kulturpolitiken
              i stort, och kulturmiljöpolitiken i synnerhet, är redan viktiga
              parametrar för att uppnå de mål som satts upp för Kommissionen
              för hållbar utveckling.
            </seg>
            <seg xml:id="i-995b7643e056698a-0">
              Kommissionens syfte är att främja arbetet över sektorsgränserna
              samt att anlägga ett internationellt perspektiv och se till såväl
              ekologiska och sociala som ekonomiska aspekter. Kulturmiljön har
              stor betydelse för att uppnå en god livsmiljö och är därför en
              viktig faktor för samtliga tre aspekter.
            </seg>
            <seg xml:id="i-472b7614e752725d-0">
              Riksantikvarieämbetet har ett aktivt arbete kopplat till insatserna
              mot klimatförändringar, bland annat genom sitt arbete i miljömålen
              Bara naturlig försurning, Frisk luft och Hav i balans samt levande
              kust och skärgård.
            </seg>
            <seg xml:id="i-d1cb4d0ca98d36e1-0">
              Vad gäller de berörda myndigheternas arbete med att förbättra
              sektorsövergripande samverkan, för departementet en dialog om
              detta med Riksantikvarieämbetet. Riksantikvarieämbetet har kommit
              långt i sitt interna tvärsektoriella arbete, och jag vet att man
              arbetar progressivt med att även hitta samarbeten med andra myndigheter
              och organisationer. Alla samverkansformer går naturligtvis att
              utveckla, och jag ser det som en utmaning att ge just den myndighet
              jag har ansvar för möjligheter att på ett nydanande sätt hitta
              nya former för gemensamt arbete över dessa sektorsgränser.
            </seg>
          </u>
          <note type="speaker" xml:id="i-67fe75e7c00ff821-0">
            Anf. 36 EVA SELIN LINDGREN (c):
          </note>
          <u who="eva_selin_lindgren_25723a" xml:id="i-fc58175f52fc6c7a-0">
            <seg xml:id="i-ffc7899061a3eb34-0">
              Herr talman! Fru statsråd! Jag vill först tacka ministern för
              det positiva svaret på min interpellation. Anledningen till interpellationen
              är att jag är djupt bekymrad över att kulturmiljövården ofta är
              eftersatt i praktiken, trots att den nämns i flera av de miljökvalitetsmål
              som riksdagen har antagit och att behovet av att integrera natur-
              och kulturmiljövården så tydligt betonas.
            </seg>
            <seg xml:id="i-1a9e7010dc7813f6-0">
              Men rapporter från såväl Riksantikvarieämbetet som enskilda hembygdsföreningar
              och andra frivilligorganisationer pekar på att de värden som finns
              som i vårt kulturarv ständigt riskerar att få stryka på foten
              för andra intressen.
            </seg>
            <seg xml:id="i-c0abe8ccf06f1261-0">
              Ett problem här är naturligtvis tidsskalan. Hur väger man till
              exempel värdet av en månghundraårig byggnad med ett stort allmänintresse
              mot dagens akuta behov av till exempel en parkeringsplats som
              bara skulle tillfredsställa behovet hos ett fåtal av de människor
              som finns i dag men just för dessa är av stor betydelse?
            </seg>
            <seg xml:id="i-770b42eda1f12d69-0">
              För att göra sådana avvägningar på ett klokt sätt gäller det
              att inse att vi som enskilda personer lever kanske högst hundra
              år medan vi hoppas att det också kommer att finnas framtida generationer
              som kan glädja sig åt vårt kulturarv. Att avvägningarna är svåra
              att göra framgår av de många konflikter som finns runt om i vårt
              land men också av det förhållande att fler än 400 000 människor
              är medlemmar i olika hembygdföreningar.
            </seg>
            <seg xml:id="i-fb3a5814cd417309-0">
              Förutom att kulturarvet är en resurs för utveckling av flera
              näringar, till exempel turism, friluftsliv, odling, hantverk och
              konst, är det en effektiv motkraft mot främlingsfientlighet av
              det enkla skälet att det ger oss identitet och självförtroende.
              En människa som har tillgång till kulturarvet är trygg i sig själv
              och behöver inte se ned på andra kulturer utan kan tvärtom uppskatta
              det mervärde som de nya svenskarna för med sig in i vårt land.
            </seg>
            <seg xml:id="i-0354b9d1c8aed22f-0">
              Som jag har påpekat i interpellationen, och som också kulturministern
              påtalade i sitt svar, har kulturmiljövården unika förutsättningar
              att bidra till en långsiktig och hållbar utveckling.
            </seg>
            <seg xml:id="i-6615c49df8b3e85a-0">
              I interpellationen riktas tre konkreta frågor till kulturministern.
              Den första handlar om vilka åtgärder ministern planerar att vidta
              för att i samarbete med miljöministern integrera kulturmiljövården
              i klimat- och miljöpolitiken i verkligheten. Frågan får ett positivt
              bemötande, men hon presenterar inte hur det ska gå till. Det vore
              därför intressant att få veta om kulturministern och miljöministern
              kommer att ha någon gemensam överläggning, till exempel.
            </seg>
            <seg xml:id="i-c18900df7ef99166-0">
              På fråga två, om kulturministern avser att ta några initiativ
              för att Kommissionen för hållbar utveckling också ska hävda det
              kulturpolitiska perspektivet i sitt arbete, blir svaret, i en
              positiv anda, att kommissionens syfte är att främja arbetet över
              sektorsgränserna. Men tittar man på kommissionens sammansättning
              ser man att kulturmiljöintressena inte är särskilt väl företrädda.
              Jag undrar om det inte vore lämpligt att också kulturministern
              ingick i den uppsättning ministrar som finns i kommissionen, tillsammans
              med statsministern, miljöministern och finansministern. Eftersom
              alla de tre är män skulle det kanske inte skada med lite kvinnlig
              närvaro.
            </seg>
            <seg xml:id="i-2af04616cfbd01c9-0">
              Svaret på den tredje frågan, om att utveckla samarbetet mellan
              Riksantikvarieämbetet och Naturvårdsverket, lyfter fram möjligheterna
              för Riksantikvarieämbetet att vara nydanande över sektorsgränserna.
              Men även här spelar gemensamma tag från miljöministern och kulturministern
              säkert den största rollen. Ett bra resultat kan åstadkommas om
              ministrarna tar upp denna fråga i samband med de mål- och resultatdialoger
              som ni har med era respektive myndigheter.
            </seg>
          </u>
          <note type="speaker" xml:id="i-55c10bc6433ad4a9-0">
            Anf. 37 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-bb3a6ae94415493e-0">
            <seg xml:id="i-b16d108d18b05782-0">
              Herr talman! Jag är glad att Eva Selin Lindgren driver på dessa
              frågor. Det behövs att många gör det, inte bara de 400 000 som
              är aktiva i olika hembygdsföreningar, vilka i och för sig är en
              enorm styrka för detta.
            </seg>
            <seg xml:id="i-2ace41abc04f8d0a-0">
              Kulturarvet har en stor betydelse och är en prioriterad fråga
              för alliansen, just för att vi har ett stort ansvar för kommande
              generationer.
            </seg>
            <seg xml:id="i-a7978bfb97a67f87-0">
              Precis som Eva Selin Lindgren skriver har riksdagen flera gånger
              tagit upp detta och påpekat att här finns en hel del att göra
              och att det är en viktig framtidsfråga. Därför är det glädjande
              för mig att kunna se att Riksantikvarieämbetet, som ligger under
              Kulturdepartementet, har drivit på dessa frågor.
            </seg>
            <seg xml:id="i-d369ffb3eb61e526-0">
              Jag ska försöka ta Eva Selin Lindgrens frågor i tur och ordning
              så att de blir besvarade.
            </seg>
            <seg xml:id="i-d74c5390a534469d-0">
              För en dryg månad sedan bjöd jag in både Brå, Brottsförebyggande
              rådet, och Riksantikvarieämbetet till departementet. Det var med
              anledning av den gemensamma rapport som man har tagit fram och
              som jag tror heter Brott under ytan . Där tar man bland annat
              upp den form av kulturmiljöbrott som sker i skog och mark. Man
              återkommer med en tydligare lista på vad vi tillsammans kan göra
              för att driva på utvecklingen.
            </seg>
            <seg xml:id="i-dd91a4908fb0bad6-0">
              Jag planerar också att bjuda in såväl miljöminister Andreas Carlgren
              som jordbruksminister Eskil Erlandsson till ett gemensamt möte
              på departementet för att tillsammans med statssekreterare och
              politiskt sakkunniga försöka att diskutera dessa frågor. Det är
              bra att vi har en gemensam bild av hur det ser ut och att vi ser
              hur våra respektive myndigheter kan samarbeta bättre. Det är ingen
              hemlighet att det kan finnas olika kulturer och olika synsätt
              och att det gäller att bryta upp dessa sektorer. När vi nu talar
              om att vi ska komma bort från stuprörstänkandet i politiken och
              samarbeta mellan departementen är det viktigt att också myndigheterna
              gör detsamma. Jag tror att det finns mycket att göra här.
            </seg>
          </u>
          <note type="speaker" xml:id="i-afe03ef962b69c59-0">
            Anf. 38 EVA SELIN LINDGREN (c):
          </note>
          <u who="eva_selin_lindgren_25723a" xml:id="i-fc58175f52fc6c7a-1">
            <seg xml:id="i-237b2aa856d49589-0">
              Herr talman! Jag tackar för detta mycket positiva svar. Det är
              skojigt att höra att ni träffas och har gemensamma överläggningar.
            </seg>
            <seg xml:id="i-b66df210d47b08d3-0">
              Vad jag förstår fanns det inget sådant samarbete i den förra
              regeringen, trots att det hela tiden rörde sig om socialdemokrater.
              Det är kanske därför som riksdagens miljömål inte har blivit uppfyllda
              vad gäller kulturmiljösektorn.
            </seg>
            <seg xml:id="i-d7a9cfe27d574f8a-0">
              Tittar man lite på kommissionen har jag en fråga om besättningen
              av den. Jag har dragit ut namnen från nätet, och då ser man att
              medlemmarna övervägande är tekniker och naturvetare. Det är ganska
              få företrädare för den sektor som vi nu diskuterar. Det vore bra
              om den fick någon person där. Även om syftet för kommissionen
              är att värna om kulturmiljövården är jag inte säker på att medlemmarna
              riktigt inser vad det innebär. Ni kan väl ändå fundera på det
              eller åtminstone knyta någon expert dit.
            </seg>
            <seg xml:id="i-79a43a2dab52214b-0">
              Lena kommenterade att man har olika kulturer. På universitetssidan
              har vi kunnat överbrygga det när det gäller miljöverksamhet, till
              exempel i Göteborg som jag kommer från. Där samarbetar kulturvården
              brett över hela fältet, från humanister till naturvetare och tekniker.
              Det går, men det fordrar en viss kraftansträngning.
            </seg>
            <seg xml:id="i-0e585dc186e11106-0">
              Man kan konstatera att redan C.P. Snow skrev en bok om de två
              kulturerna. Han sade att humanisterna var skilda från naturvetare
              och tekniker och att detta mer eller mindre var för evigt. Det
              finns dokumentation just från Riksantikvarieämbetet som tyder
              på att denna konflikt har funnit i kanske 100 år. Den identifierades
              redan på slutet av 1800-talet, och den är fortfarande inte utläkt.
              Det är väldigt viktigt att man tar tag i detta.
            </seg>
          </u>
          <note type="speaker" xml:id="i-d3f406745885c629-0">
            Anf. 39 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-bb3a6ae94415493e-1">
            <seg xml:id="i-a61ec0f0a638b6f1-0">
              Herr talman! Jag blir lite bekymrad när jag hör att konflikten
              har varat i över 100 år. Då är det kanske väl optimistiskt att
              tro att vi ska lösa den över en lunch på departementet, men det
              är ändå en bra början.
            </seg>
            <seg xml:id="i-fd5f85e656c19673-0">
              Eva Selin Lindgren nämnde Kommissionen för hållbar utveckling.
              I instruktionerna till denna sägs det också att statsråd som inte
              är ledamöter i kommissionen ändå kan delta när deras olika frågor
              tas upp. Jag utgår ifrån att det även kommer att gälla för oss
              på Kulturdepartementet efter som vi har, precis som Eva Selin
              Lindgren är inne på, en del frågor som absolut berör den hållbara
              utvecklingen. Även myndigheter som har kunskap på det här området
              kan regelbundet engageras i kommissionens arbete. Då är vi inne
              på Riksantikvarieämbetet och den kompetens som de har. Det kommer
              vi naturligtvis att driva.
            </seg>
            <seg xml:id="i-124326a85feaa357-0">
              Jag skulle gärna prata länge om detta. Jag tycker att det är
              en viktig fråga. Jag kan lova Eva Selin Lindgren att vi inte kommer
              att sitta och sova, utan vi kommer att ta upp den här frågan och
              riva så många vi kan av de hinder som finns för ett övergripande
              samarbete. Någonstans har vi ändå ett gemensamt mål. Jag vet att
              det här är ett bekymmer, bland annat på länsstyrelserna där man
              arbetar med de olika frågorna och ser att här finns det krockande
              intressen. Det finns en hel del att göra.
            </seg>
          </u>
          <note type="speaker" xml:id="i-4e9817537940430f-0">
            Anf. 40 EVA SELIN LINDGREN (c):
          </note>
          <u who="eva_selin_lindgren_25723a" xml:id="i-fc58175f52fc6c7a-2">
            <seg xml:id="i-83f6a162b277f040-0">
              Herr talman! Jag tackar så mycket för det svaret. Jag tror faktiskt
              att någonting kommer att hända nu när vi har en kulturminister
              också.
            </seg>
          </u>
          <note xml:id="i-318dc8f3e0029f2c-4">
            Överläggningen var härmed avslutad.
          </note>
          <note xml:id="i-0e2881cc77e80dcd-0">
            8 § Anmälan om inkomna uppteckningar från EU-nämndssammanträde
          </note>
          <note xml:id="i-7c7346a31115efee-0">
            Talmannen anmälde att uppteckningar från EU-nämndens sammanträde
            fredagen den 23 mars inkommit.
          </note>
          <note xml:id="i-daffa77fc63c7d1e-0">
            9 § Hänvisning av ärende till utskott
          </note>
          <note xml:id="i-0a9544cfa7becdc8-0">
            Föredrogs och hänvisades
          </note>
          <note xml:id="i-4bf0700b06c36893-0">
            10 § Förnyad bordläggning
          </note>
          <note xml:id="i-bc651c8e7631fb7b-0">
            Föredrogs och bordlades åter
          </note>
          <note xml:id="i-69017bf6955ddcfc-0">
            11 § Bordläggning
          </note>
          <note xml:id="i-526aa9e744b16f21-0">
            Anmäldes och bordlades
          </note>
          <note xml:id="i-fa52b60d8cac2618-0">
            Kammaren biföll talmannens förslag att motioner fick väckas på
            ovanstående skrivelse.
          </note>
          <note xml:id="i-240bc4ee58266a23-0">
            12 § Anmälan om interpellationer
          </note>
          <note xml:id="i-f422e38265e7514e-0">
            Anmäldes att följande interpellationer framställts
          </note>
          <note xml:id="i-6cbb7fd0230afa29-0">
            den 24 april
          </note>
          <note xml:id="i-8f56cdef686e9f50-0">
            Sylvia Lindgren
          </note>
          <note xml:id="i-d877365657c14d64-0">
            Bosse Ringholm
          </note>
          <note xml:id="i-b932dbd205566c24-0">
            Eva Johnsson
          </note>
          <note xml:id="i-98f56d9ac7128ccb-0">
            Interpellationerna redovisas i bilaga som fogats till riksdagens
            snabbprotokoll tisdagen den 8 maj.
          </note>
          <note xml:id="i-3f37c5f365c62e2d-0">
            13 § Kammaren åtskildes kl. 15.22.
          </note>
          <note xml:id="i-6ad4e0c9c498dd1c-0">
            Förhandlingarna leddes av talmannen.
          </note>
          <note xml:id="i-7509dcd029e3403b-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
