<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--4</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-bab91b72a0c01ef2-0">
            Det justerade protokollet beräknas utkomma om 3 veckor
          </note>
          <note xml:id="i-3eb60c449da3879c-0">
            1 § Bordläggningsdebatt
          </note>
          <note xml:id="i-14dcb4a80e5bd40e-0">
            Anmäldes proposition 1995/96:12 Totalförsvar i förnyelse.
          </note>
          <note xml:id="i-919c6de5a68d69ba-0">
            Anf. 1 HENRIK LANDERHOLM (m)
          </note>
          <note xml:id="i-69af59da4c5d022d-0">
            Fru talman! Moderata samlingspartiet har begärt den här debatten
            för att belysa handläggningen eller, rättare sagt, den bristande
            handläggningen av Sveriges säkerhets- och försvarspolitik. Den
            proposition som i dag läggs på riksdagens bord är resultatet av
            en av de underligaste beredningsprocesser som föregått ett så
            för vår nationella säkerhet avgörande beslut. Att försvarsministern
            inte är här för att svara för sitt fögderi och sitt förslag är
            bara att beklaga.
          </note>
          <note xml:id="i-8f2b2b16aba5ff2e-0">
            I våras antog mitt parti det erbjudande som försvarsministern
            gjorde om deltagande i en beredning för att förbereda försvarsbeslutet.
            Vi var tveksamma, inte minst med anledning av beredningens politiska
            status som en arbetsgrupp i Försvarsdepartementet. Vi såg redan
            då risken för den direkt- och detaljstyrning som sedan blev anledning
            till att vi inte har deltagit i arbetet sedan i början av april.
          </note>
          <note xml:id="i-084f5e08afce20ae-0">
            Att mitt parti inte givits vettiga villkor för ett deltagande
            i beredningsarbetet och därmed tvingats att stå utanför är jag
            den förste att, liksom försvarsministern, beklaga. Skillnaden
            är att han kunde ha påverkat situationen i stället för att låta
            tåget rulla på. Försvarsministerns återkommande tal om samling
            och samverkan har inte på något sätt motsvarats av en konkret
            vilja att ta kontakt eller skapa förutsättningar för vårt deltagande.
            Carl Bildts brev från den 6 april ligger ännu obesvarat i en brevkorg
            på Försvarsdepartementet. Talet om samverkan är säkert ärligt,
            men den politiska potensen att omsätta viljan i handling saknas.
            Därför klingar orden falskt.
          </note>
          <note xml:id="i-264d350009577042-0">
            Utifrån ett moraliskt perspektiv är jag besviken och i viss mån
            kränkt av två delar av processen. Det rör dels hanteringen av
            det utredningsuppdrag som vi lämnade i våras, dels hanteringen
            av pliktfrågorna.
          </note>
          <note xml:id="i-856ae41ff6c56e22-0">
            Vad gäller den process som ledde till moderat inträde respektive
            vårt beslut att inte delta i arbetet är sanningen den att jag
            den 8 mars överlämnade de moderata utredningsönskemålen till beredningen.
            Vid ett möte med beredningens ordförande några dagar senare överenskoms
            att en fristående utredare skulle belysa det uppdrag som striden
            sedan kom att handla om. Peter Lagerblad gav sitt okej samma dag,
            också genom pressen.
          </note>
          <note xml:id="i-54df370fdc5c83fb-0">
            Den 16 mars gavs jag tillfälle att studera mina utredningsuppdrag,
            som redigerats av beredningens sekretariat och gav okej till slutlig
            utformning. Det är samma vecka som försvarsministern uttalar sig
            i Ekot om utredningsuppdraget, efter att med skärpa ha framhållit
            att den socialdemokratiska regeringens hållning är att Sverige
            inte skall bli medlem i NATO.
          </note>
          <note xml:id="i-7a91d9c0a16a9624-0">
            Försvarsministern sade: "Men försvarsberedningen är ju till för
            att man skall kunna ventilera olika uppfattningar och att man
            skall kunna få olika frågor utredda." Senare underströk han detta
            genom att säga: "I
          </note>
          <note xml:id="i-5bbb357d17ebbe24-0">
            en demokrati får vi acceptera att även det som regeringen är
            emot undersöks och prövas."
          </note>
          <note xml:id="i-46d882b66fac7cd3-0">
            Men senare samma dag gör han helt om och hävdar, efter det att
            regeringen haft frågan uppe vid torsdagens sammanträde, att frågan
            inte kan behandlas av beredningen. Detta späs på genom ett uttalande
            ytterligare några dagar senare, då han bryter fullständigt med
            tidigare överenskommelser.
          </note>
          <note xml:id="i-a97eaf82bb2da443-0">
            Röran blev total och förödande för försvarsministern. Jag menar
            att försvarsministern och statsministern genom sitt agerande har
            missbrukat sitt förhållande såväl till sanningen som till det
            största oppositionspartiet. Det blev helt uppenbart att beredningens
            arbete - som förutsattes ske i kommittéliknande former - i stället
            skulle detaljstyras av försvarsministern, som i sin tur tog order
            från regeringschefen.
          </note>
          <note xml:id="i-dfa199dbf6265898-0">
            Det hade varit ärligare att från början berätta det här, eftersom
            deltagande i ett utredningsarbete där slutsatsen är given på förhand
            tedde sig och fortfarande ter sig ganska meningslöst för mitt
            parti.
          </note>
          <note xml:id="i-35d540ee6dc0e2c2-0">
            Frågan var den säkerhetspolitiska analysen skall göras om inte
            i beredningen kvarstår efter beredningens första rapport, som
            nu har förvandlats till propositionstext. Man utesluter medvetet
            en del av verkligheten genom att inte analysera de olika handlingsmöjligheter
            som faktiskt står Sverige till buds. Jag menar att det är vanskligt
            att fatta beslut på så skral grund och att det gör beslutet av
            mindre värde.
          </note>
          <note xml:id="i-535e217b79039642-0">
            Vi moderater har en delvis annorlunda syn på den säkerhetspolitiska
            utvecklingen. Men vi föreslår inget övergivande av den alliansfria
            linjen så länge den stöds av ett tillräckligt starkt försvar.
            Däremot vänder vi oss fortfarande med kraft mot det tankeförbud
            som beredningen belades med. Det var ovärdigt för den demokratiska
            processen.
          </note>
          <note xml:id="i-9b4f152a340c97bd-0">
            Den säkerhetspolitiska kompetensen i regeringen och regeringskansliet
            har visat sig vara skral. Många gamla sanningar tas för givna,
            och ingen har tagit ansvar för handläggningen av säkerhetspolitiken
            som helhet. Då blir det som det blir: andefattigt och delvis ofullständigt.
            Nu återstår - det är min ärliga och uppriktiga mening - ett förhoppningsvis
            konstruktivt arbete i försvarsutskottet för att hindra att nationen
            splittras i synen på säkerhetspolitiken och vår säkerhetspolitiska
            linje.
          </note>
          <note xml:id="i-e7fc85e1eb19226e-0">
            Jag vill gärna ge försvarsministern en eloge för samarbetsviljan
            och tillmötesgåendet vid beredningens tillkomst. Samtidigt konstaterar
            jag att denna öppenhet var som bortblåst så fort det började hetta
            till i sakfrågorna. Att stå för sitt ord är en av de viktigaste
            mänskliga egenskaperna, som också borde vara av avgörande betydelse
            för politiskt förtroendevalda.
          </note>
          <note xml:id="i-01b5d94f3551b787-0">
            Den andra frågan vilken, vid sidan om anledningen till att vi
            kom att stå utanför detta arbete, har hanterats lättvindigt och
            i strid med ingångna avtal är pliktfrågan. Vi har haft en enhällig
            pliktutredning -
          </note>
          <note xml:id="i-0a528cafcdbf68a4-0">
            där jag själv var ledamot - under förre vice ordföranden i försvarsutskottet,
            socialdemokraten Roland
          </note>
          <note xml:id="i-19fe7b0c1ec859e6-0">
            Brännström, och ett enhälligt beslut i denna kammare den 14 december
            förra året, men nu har man gjort helt om. Partierna gav och tog
            en lång och smärtsam process, som försvarsministern genom sin
            proposition nu underkänner. Också här handlar det om att stå för
            ingångna överenskommelser mellan partierna. Försvarsministerns
            käpphäst att alla måste få någon sorts utbildning, oavsett om
            det skadar försvaret av Sverige, har också blivit beredningens,
            även om Vänsterpartiet och Miljöpartiet sprattlar en del i frågan.
          </note>
          <note xml:id="i-e2fdcb495f36163f-0">
            Det vore djupt olyckligt om vi inte skulle kunna komma överens
            i pliktfrågan. Den frihetsinskränkning som värnplikt och civilplikt
            innebär för unga människor borde enligt min mening bygga på en
            samsyn mellan de politiska partierna, eftersom plikttjänstgöringen
            är ett så fundamentalt ingrepp i den enskildes livsföring. Jag
            undrar verkligen hur ni har resonerat när ni är beredda att själva,
            utan politisk enighet, ta på er ansvaret för att med tvång ta
            ut 15 000- 20 000 fler till grundutbildning varje år än vad som
            egentligen behövs. Jag undrar hur den som tänker så vill försvara
            det för de unga människor som faktiskt drabbas.
          </note>
          <note xml:id="i-422c32c9b12bee48-0">
            Beredningens tankar på pliktområdet är ett moraliskt och ekonomiskt
            moras. De är moraliskt tvivelaktiga, eftersom de inte tar hänsyn
            till det verkliga behovet utan forcerat letar upp varje utbildningsplats
            som kan uppbringas, för att se till att alla får någonting att
            göra. Ekonomiskt är det ett moras därför att kostnaderna i miljardklassen
            i stort sett inte ger någonting i försvarseffekt.
          </note>
          <note xml:id="i-38b21208997dbb14-0">
            Det är också på det här området min förhoppning att överläggningarna
            i försvarsutskottet genom ett givande och ett tagande mellan partierna
            skall kunna ge en så balanserad lösning att alla partier kan stå
            bakom den. Jag välkomnar att pliktsystemets slutliga omfattning
            och utformning skjutits upp till nästa års beslut.
          </note>
          <note xml:id="i-76215245fcace205-0">
            Till nästa år skall också de försvarsindustriella prioriteringarna
            skjutas upp. Det är naturligtvis bra att skaffa sig ett säkrare
            underlag innan man går till beslut. Problemet är bara att riksdagen
            redan nu avtvingas besked om stora besparingar, innan vi vet konsekvenserna
            av de beslut som Centern och regeringen föreslår. Innan försvarsindustrifrågorna
            och pliktfrågorna är lösta och innan återtagningsproblematiken
            är ordentligt studerad och utredd finns det egentligen inte underlag
            nog för att fatta beslut i den stora frågan om försvarspolitikens
            inriktning. Man kan alltså med fog ifrågasätta om propositionen
            är tillräckligt underlag för det beslut som riksdagen förväntas
            fatta den 6 december, det beslut som handlar om totalavvägning
            av olika försvarsfunktioner och när det gäller ekonomin. Denna
            fråga har vi för avsikt att återkomma till efter ett detaljstudium
            av propositionen, som ju har delats ut något sent.
          </note>
          <note xml:id="i-d5eb2c3ea95a2e8d-0">
            Klart är emellertid även vid ett ganska ytligt studium av förslaget
            att försvaret av vårt land urholkats kraftigt. Vid sidan av den
            totala omvälvningen av totalförsvarets uppgifter begår regeringen
            och Centerpartiet en motorsågsmassaker på Sveriges militära förmåga.
            Det räcker inte med 8 brigader för försvaret av Sverige. De beslut
            som kan bli följden av regeringens förslag är långsiktiga. De
            skulle, om de genomförs, allvarligt skada vår försvarsförmåga
            och därmed enligt vår mening säkerhetspolitikens trovärdighet
            för mycket lång tid framöver.
          </note>
          <note xml:id="i-9364d9306864f915-0">
            Att ha 4 brigader i malpåse är, oavsett vad man kallar påsen,
            en ständig källa till osäkerhet - inte en grund för trygghet.
            12 divisioner JAS är ett luftförsvar på den absoluta nedre gränsen
            av vad som kan kallas för trovärdigt luftförsvar och innebär ett
            högt risktagande, inte minst med tanke på de begränsade baseringsmöjligheter
            som föreslås.
          </note>
          <note xml:id="i-c8a16cd2815de064-0">
            På marinsidan är konsekvenserna av de låga nivåer som föreslås
            i propositionen enligt vår mening inte ordentligt utredda - detta
            trots att man i propositionen trycker mer på betydelsen av Östersjöområdet
            än vad som görs i beredningens avvägningar.
          </note>
          <note xml:id="i-964c6b5c59aca226-0">
            En fråga som hittills inte kommit upp i den allmänna debatten
            är frågan om förändring av uppgifter för totalförsvaret. De föreslås
            ändras ganska radikalt.
          </note>
          <note xml:id="i-cd9ae62178400d88-0">
            I stället för att låta det väpnade angreppet vara huvuduppgiften
            lyfts deltagande i internationella insatser och avhjälpande av
            nationella katastrofer upp på samma nivå som försvaret av vårt
            land. Jag menar att det bygger på en allvarlig felsyn.
          </note>
          <note xml:id="i-59ea0a5b91d728d5-0">
            Det vidgade säkerhetsbegrepp som beredningen föreslår är i sig
            utmärkt och ger en tydlig signal åt alla myndigheter att förbereda
            sig väl både för enstaka händelser, kriser och krig. Däremot får
            det vidgade säkerhetsbegreppet inte få sådana konsekvenser att
            det tillåts urholka vår värnkraft mot den yttersta ondskan. Det
            väpnade angreppet måste alltjämt vara dimensionerande för Försvaret
            - både på lång och kort sikt.
          </note>
          <note xml:id="i-f16b75f85d3f4d25-0">
            Många har undrat varför 10-procentiga reduktioner ger 25-procentiga
            reduktioner. Sanningen är att besparingarna är långt större än
            4 miljarder av 40, som försvarsministern har hävdat är rimligt
            i ett internationellt perspektiv. Dess värre är det inte hela
            sanningen. För det första kommer i stort sett hela besparingen
            att tas ut på det militära försvaret. Det är inte
          </note>
          <note xml:id="i-a64d992c6e4dd6e6-0">
            40 miljarder utan 38,5.
          </note>
          <note xml:id="i-f2de3655fd44823d-0">
            Till detta skall föras de förluster i försvarseffekt som kommer
            av övriga förslag och av tidigare fattade beslut. "Det svarta
            hålet" skall finansieras med 1,3
          </note>
          <note xml:id="i-7f0fe590bd11ce75-0">
            miljarder om året, fullt ekonomiskt arbetsgivaransvar skall finansieras
            med 150 miljoner, överföring av värnpliktiga till civila insatsstyrkor
            - från det militära till det civila - skall finansieras med 400
            miljoner och extra kostnader för värnplikt utöver Försvarets behov
            skall finansieras med i storleksordningen 500-700
          </note>
          <note xml:id="i-1cd3db58a56af00c-0">
            miljoner; det är inte ordentligt utrett.
          </note>
          <note xml:id="i-8856f5891c40a67b-0">
            Utöver de planlagda besparingarna på 4 miljarder som ständigt
            anges i debatten kommer ytterligare besparingar på mellan 2 och
            3 miljarder. Det handlar totalt sett om förluster i militär försvarseffekt
            på närmare 7 miljarder.
          </note>
          <note xml:id="i-50737381d5f62cd2-0">
            Dessutom - det tycker jag också är allvarligt -
          </note>
          <note xml:id="i-746406f23bc0e622-0">
            förvandlas de 4 miljarder som tidigare var "tak" för besparingarna
            till "golv". Helt plötsligt skall vi inte göra de avvägningarna
            på kontrollstationen, utan där skall det avvägas om man kan spara
            ytterligare pengar utöver de 4 miljarder kronorna. Det skulle
            naturligtvis ge än värre effekter.
          </note>
          <note xml:id="i-6b3b5b6859f0d820-0">
            Tillsammans med de osäkerheter som kvarstår avseende det framtida
            priskompensationssystemet och bl.a. räntebetalningar på JAS-lånen
            i Riksgälden kan slutresultatet bli ännu värre än de närmare 7
            miljarder jag talar om. Envisa rykten gör gällande att ÖB dessutom
            skall finansiera 1,5 miljarder i nästa års försvarsbudget som
            är lånade från framtiden. Läggs de till "det svarta hålet" blir
            årseffekten ytterligare flera hundra miljoner kronor i mindre
            resurser.
          </note>
          <note xml:id="i-18e7fb16068278d2-0">
            Sammantaget ger detta 20-procentiga besparingar eller överflyttningar
            av försvarseffekt från det militära försvaret till det civila
            - från det militära till sådant som inte ger någon nämnvärd försvarseffekt.
          </note>
          <note xml:id="i-933414eaaf22fe70-0">
            År 1996 skall det slutgilitiga beslutet fattas. Låt oss då verkligen
            hoppas att vi har ett bättre underlag.
          </note>
          <note xml:id="i-434cf04ec51c8dd7-0">
            1996 är också den första kontrollstationen. För att kunna fatta
            ett annat beslut efter parlaments- och presidentval i Ryssland
            krävs förberedelser. Därför krävde jag vid gårdagens partiledaröverläggningar
            att
          </note>
          <note xml:id="i-b0ef598c3992a32a-0">
            ÖB ges i uppdrag att till våren redovisa ett förslag som innebär
            att 1992 års försvarsbeslut fullföljs vad gäller uppgifter och
            försvarskraft. Utan ett sådant underlag, som ger reell möjlighet
            att fatta ett annat beslut, ljuder hänvisandet till kontrollstationer
            mycket ihåligt.
          </note>
          <note xml:id="i-c09137015603d6ff-0">
            Centerns stöd till den omvälvning av Försvaret som bryter mot
            partiets försvarsvänliga linje omöjliggör på sikt en fortsatt
            alliansfrihet, som partiet hittills har värnat. Vad har det centerparti
            som representerats av försvarsvänner som Thorbjörn Fälldin, Gunnar
          </note>
          <note xml:id="i-a020aee9f8d95a1e-0">
            Björk, Torsten Gustafsson och Gunhild Bolander tagit vägen? Centerns
            nya linje har enligt vad vi moderater erfar runt om i landet knappast
            något nämnvärt stöd hos ryggraden bland landsbygdsbefolkningen.
          </note>
          <note xml:id="i-c0b8119df4ec4e4f-0">
            Den fråga som jag måste ställa till Centern redan i dag gäller
            dels hur man kan acceptera en besparing som gör fortsatt alliansfrihet
            allt vanskligare, dels hur mycket man egentligen har påverkat
            förslaget. Med tanke på att förslaget har sådana begränsningar
            och är så pass dåligt som det är undrar jag hur det såg ut innan,
            när det var ren socialdemokratisk politik. Vad har Centern fått
            ut av det hela annat än att få vara med? Att ta ansvar kan väl
            ändå aldrig innebära att bara få vara med och fatta dåliga beslut?
          </note>
          <note xml:id="i-09d3b58aa3796cd9-0">
            Problemet med regeringens förslag, som i dag föreläggs riksdagen,
            är inte bara helheten. Också i delarna görs felavvägningar som
            skadar försvarseffekten.
          </note>
          <note xml:id="i-7c369634fd7de7d5-0">
            Vi moderater söker inte strid vare sig vad gäller säkerhetspolitiken
            eller Försvaret. Vi söker samstämmighet mellan Sveriges säkerhetspolitik
            och vår försvarsförmåga, och vi motsätter oss alldeles bestämt
            att vårt land förvandlas till en lekboll för andra makters intressen.
          </note>
          <note xml:id="i-9f1ff39c0118d957-0">
            Fru talman! Sanningens ögonblick för samarbetsklimatet i försvars-
            och säkerhetspolitiken kommer redan under de närmaste veckorna.
            Socialdemokraternas och Centerns agerande i försvarsutskottet
            är avgörande för möjligheterna till samsyn. Än finns tid att lämna
            låsta positioner. Menar regeringen allvar med sina återkommande
            men hittills endast verbala samverkansinviter finns chansen att
            visa det i utskottet. För att vi moderater skall se det meningsfullt
            att delta och kanske t.o.m. återvända till det beredningsarbete
            vi lämnade i våras krävs ett annat innehåll i riksdagsbeslutet
            den 6 december än vad som skisseras i regeringens proposition.
          </note>
          <note xml:id="i-580c129f0b56df6a-0">
            Anf. 2 BRITT BOHLIN (s) replik
          </note>
          <note xml:id="i-789c3dace0124a9a-0">
            Fru talman! Det anförande vi alldeles nyss har lyssnat till och
            det faktum att denna debatt har kommit till stånd är såvitt jag
            kan bedöma ingenting annat än bevis på ett parti i total förvirring
            vad gäller försvarspolitiken.
          </note>
          <note xml:id="i-7145dd71f9659e49-0">
            När Henrik Landerholm gång efter annan återkommer till den mycket
            mycket flitiga brevväxling och faxutväxling som föregick denna
            försvarsberednings arbete skulle jag vilja ställa en enkel fråga
            till honom. Jag har en liten del av dessa brev här. Det finns
            många många fler. Det finns stora högar med brev från å ena sidan
            Carl Bildt och å andra sidan
          </note>
          <note xml:id="i-4a4e4dafb4fb3aab-0">
            Anders Björck och kanske också Henrik Landerholm.
          </note>
          <note xml:id="i-1df0fe23f990c972-0">
            Vem är det egentligen som företräder Moderaterna i försvarspolitiken?
            Vem är det ni vill att vi skall prata med?
          </note>
          <note xml:id="i-a9147e0648eb7498-0">
            Moderaterna gömmer sig, i brist på hållbart alternativ i försvarspolitiken,
            bakom formfrågor. De är inte beredda eller orkar inte ta tag i
            det debatten egentligen handlar om.
          </note>
          <note xml:id="i-92fa4491c1da5f84-0">
            Jag skall be att få återkomma till det sakliga innehållet - vad
            som faktiskt står i propositionen - nästa vecka i allmänpolitiska
            debatten, när riksdagens ledamöter har haft möjlighet att läsa
            denna proposition och kan delta i en debatt på rimliga och lika
            villkor.
          </note>
          <note xml:id="i-d50945e01902d4c8-0">
            Anf. 3 HENRIK LANDERHOLM (m) replik
          </note>
          <note xml:id="i-98400b2cd3cb9875-0">
            Fru talman! När det gäller frågan om vem ni kan prata med vill
            jag säga att det går alldeles utmärkt att tala med mig. Om Britt
            Bohlin läser brevväxlingen alldeles väldigt noga kommer hon att
            finna att det inte finns några motsättningar mellan de besked
            vi har lämnat under denna process.
          </note>
          <note xml:id="i-8c35e136a7566b13-0">
            Anledningen till att jag tyckte att det var viktigt att ta upp
            frågan om handläggningen, hur processen har fungerat och hur underlaget
            har tagits fram här i dag är helt enkelt att det är resultatet
            av den processen som nu ligger på riksdagens bord. Det är resultatet
            av den till dels undermåliga processen som ligger på riksdagens
            bord.
          </note>
          <note xml:id="i-888b3f430bcd6e84-0">
            Det löfte som försvarsministern och ordföranden i
          </note>
          <note xml:id="i-5901fd59dad79056-0">
            Försvarsberedningen bröt under den månad då vi moderater var
            med i beredningen är anledningen till att vi står utanför. Det
            är naturligtvis också det som givit oss anledning att kritisera
            processen.
          </note>
          <note xml:id="i-b906f75a385b1100-0">
            Jag är ledsen att Britt Bohlin inte kan ta upp en övergripande
            diskussion om en del av de grundläggande sakståndpunkterna i propositionen
            här i dag, men jag har respekt för det. Vi får tillfälle att återkomma
            till detta under utskottsbehandlingen och inte minst under den
            riksdagsdebatt som kommer att hållas den 6 december.
          </note>
          <note xml:id="i-4380e69e553fbe4a-0">
            Anf. 4 BRITT BOHLIN (s) replik
          </note>
          <note xml:id="i-75b6c3bd3af26013-0">
            Fru talman! Jag måste återkomma till detta: Nog är det märkligt
            att ett parti så till den milda grad kan läxa upp fem riksdagspartier
            och anse att de inte alls förstår vad det egentligen är de sysslar
            med.
          </note>
          <note xml:id="i-61376046cb4a8991-0">
            Jag kan inte tolka det på annat sätt än att samverkan och samarbete
            på Moderaternas villkor innebär att Moderaterna skall tala om
            för resten av partierna i
          </note>
          <note xml:id="i-1309779203d74456-0">
            Sveriges riksdag vad de skall tycka, vad de skall tänka och hur
            de skall arbeta. Det är inte samarbete, Henrik
          </note>
          <note xml:id="i-0eb6718d31255901-0">
            Landerholm. Det är någonting helt annat.
          </note>
          <note xml:id="i-422e5bb8245e4b11-0">
            Anf. 5 HENRIK LANDERHOLM (m) replik
          </note>
          <note xml:id="i-fcb9b3ca0e1645e3-0">
            Fru talman! Nu blir Britt Bohlins argumentation rent skrattretande.
            Hon vet lika väl som jag att mitt parti, som representerar ungefär
            en fjärdedel av väljarna, lika litet som något annat kan eller
            skall tillåtas diktera villkoren vare sig för samarbete kring
            försvarspolitiken eller resultaten.
          </note>
          <note xml:id="i-5144edf2a7fec2c8-0">
            Min uppgift är inte att stå här och läxa upp någon annan, utan
            att peka på de svagheter som finns i regeringens förslag.
          </note>
          <note xml:id="i-ed63c188e7c71658-0">
            Jag har lätt att se att en hel del av de svagheterna beror på
            att vi inte har varit med i beredningsprocessen. Jag konstaterade
            samtidigt i mitt inledningsanförande att detta beror på att försvarsministern
            och statsministern inte har gjort någonting för att anstränga
            sig för att vi skulle vara med. Tvärtom har de genom att bryta
            mot sina egna ord och bryta mot sina egna löften föst ut oss i
            den kyla där Socialdemokraterna ibland har en tendens att vilja
            ha oss moderater.
          </note>
          <note xml:id="i-6f0431f0c5a8e418-0">
            Anf. 6 ANDERS SVÄRD (c)
          </note>
          <note xml:id="i-9cb26be164d6bfa4-0">
            Fru talman! Det är alldeles uppenbart att Henrik
          </note>
          <note xml:id="i-f2086230e2671521-0">
            Landerholm inte har hunnit att läsa propositionen. Det får man
            ha förståelse för. Han argumenterar utifrån sådant som har funnits
            i diskussionen i beredningssammanhang osv.
          </note>
          <note xml:id="i-dd2161df1b724528-0">
            Jag kan ta ett exempel. Henrik Landerholm säger att vi inte skall
            utbilda fler än vad som behövs. Det skall vi självfallet inte
            göra. Men utbildningsbehovet baserar sig på det vidgade säkerhetspolitiska
            begrepp som finns med i beredningen. Jag tycker som Britt
          </note>
          <note xml:id="i-deb7b974c1428e2a-0">
            Bohlin att det är bättre att ta den diskussionen när
          </note>
          <note xml:id="i-10c4eebb1f073d66-0">
            Henrik Landerholm har läst det som står.
          </note>
          <note xml:id="i-7918f41f48bb68f4-0">
            Centerpartiet står tillsammans med Socialdemokraterna bakom propositionen.
            Vi delar de bedömningar och stöder de förslag som återfinns i
            propositionen. Centerpartiet har inte agerat och förhandlat i
            lönndom. Uppgörelsen är inte heller en del av ett större paket
            utan lever helt på sina egna meriter.
          </note>
          <note xml:id="i-992b5e3c38856a4c-0">
            Centerpartiet orkade fullfölja beredningsarbetet hela vägen ut.
            Samtliga partier inbjöds att påverka den framtida försvars- och
            säkerhetspolitiken på beredningsstadiet. Jag vill poängtera att
            regeringen har visat en betydande öppenhet och beredvillighet
            att tillmötesgå förslag från andra partier i Försvarsberedningen.
            Det tror jag att mina kolleger från kds,
          </note>
          <note xml:id="i-04ac9c0a4819d141-0">
            Vänsterpartiet och Miljöpartiet kan skriva under på.
          </note>
          <note xml:id="i-321637674ede8b37-0">
            Jag hoppas att även Moderaterna och Folkpartiet nu inser påverkan
            och inflytande nås bäst genom konstruktivt samarbete.
          </note>
          <note xml:id="i-69627ae1a1f790b9-0">
            Jag vill med några ord kommentera den procedurdiskussion som
            förts angående Försvarsberedningens arbete. Den bild som moderater
            och folkpartister gav av arbetet under våren rimmar väldigt dåligt
            med verkligheten. På grund av att Moderaterna inledningsvis tvekade
            om sitt deltagande kunde Försvarsberedningen inte inleda sitt
            arbete när det var tänkt.
          </note>
          <note xml:id="i-92b48eefb456cd70-0">
            Det rådde ingen oklarhet om det givna ramarna för beredningens
            arbete. Det fanns i kretsen av partiledare inget stöd för att
            låta Försvarsberedningen utreda ett svenskt NATO-medlemskap. Den
            militära alliansfriheten skulle utgöra grund för arbetet. Det
            torde inte ha varit någon nyhet för folkpartister och moderater.
          </note>
          <note xml:id="i-7660d41c409394dc-0">
            Däremot fanns full frihet att studera exempelvis konsekvenser
            av en utbyggnad av NATO österut, och det gjordes också.
          </note>
          <note xml:id="i-c13d3615cd3905e3-0">
            Mitt råd till Henrik Landerholm och Moderaterna är att gripa
            chansen att bli delaktiga i arbetet med försvarsbeslutet i stället
            för att driva en orealistisk och populistisk löftespolitik. När
            t.ex. Henrik Landerholm skriver Svenska Dagbladet att Sveriges
            militära försvar skall dimensioneras också för att klara ett isolerat
            stormaktsanfall mot Sverige tycker i varje fall jag att han slängt
            den tidigare moderata säkerhetspolitiken överbord och styrt ut
            på grumligt vatten.
          </note>
          <note xml:id="i-bdf49b07f8eccf22-0">
            Fru talman! Genom samarbete med regeringen har
          </note>
          <note xml:id="i-d51d189612ebce18-0">
            Centerpartiet fått gehör för viktiga delar av vår försvars- och
            säkerhetspolitik. Det säkerhetspolitiska läget medger besparingar
            inom totalförsvaret. Vår saneringsplan för den svenska ekonomin
            fullföljs genom att försvarsutgifterna minskas med 4 miljarder
            kronor t.o.m. budgetåret 2001.
          </note>
          <note xml:id="i-ed9b949574737c44-0">
            För mig och Centerpartiet har några centrala frågeställningar
            varit avgörande för arbetet. Vi vill hålla en fast kurs i säkerhetspolitiken.
            Sveriges militära alliansfrihet är fortsatt den position där fred
            och säkerhet i Sverige och i vår del av världen bäst värnas.
          </note>
          <note xml:id="i-c6b383034d1ae968-0">
            Det är det säkerhetspolitiska läget som skall styra totalförsvarets
            omfattning, inte dagsekonomin, men inte heller gamla traditioner
            eller förlegade strukturer, utan den faktiska hotbilden.
          </note>
          <note xml:id="i-5e7daf77b639b816-0">
            Genom Centerinitiativ innehåller det kommande försvarsbeslutet
            särskilda säkerhetspolitiska kontrollstationer. Den första finns
            inbakad i den nu presenterade propositionen. Nästa infaller år
            1996 i samband med etapp 2, och den sista kontrollstationen är
            inlagd år 1998. Om det någonsin rått tveksamhet om kontrollstationernas
            betydelse tycker jag att sådana tvivel nu helt kan avfärdas. De
            har en reell innebörd. Den säkerhetspolitiska utvecklingen kan
            givetvis innebära behov av ökade resurser år 1998. Varför skulle
            vi annars kalla det kontrollstation?
          </note>
          <note xml:id="i-a4f7842bcde5f28f-0">
            Skrivningarna om anpassning av försvaret till en förändrad hotbild
            och planeringen för en återtagning inom ett år är inte enbart
            stolta ambitioner utan skall regleras och konkretiseras i planer
            och program. Försvarsmakten och ÖCB får i förslaget i propositionen
            ansvar för att en sådan planering upprättas.
          </note>
          <note xml:id="i-f3c5ecee5cfae193-0">
            Det är viktigt att den materiella och kvalitativa förnyelsen
            av försvaret fortsätter. Ökad rörlighet, ökad kraft och ökat skydd
            för våra brigader skall vara vägledande för planeringen. På vårt
            initiativ kommer detta att bedömas samtidigt som slutlig ställning
            tas till försvarsbeslutet hösten 1996.
          </note>
          <note xml:id="i-c67f42db33745eca-0">
            För Centerpartiet har också omsorgen om den svenska försvarsindustrin
            varit en viktig komponent för ett samarbete med regeringen. På
            samma gång har det varit viktigt att den allmänna värnplikten
            inte fortsätter att urholkas. De som ställer materiel och människor
            i motsatsställning förstår inte att ett försvar med folklig förankring
            kräver mångas delaktighet, en relevant och effektiv utbildning
            men också modernt materiel.
          </note>
          <note xml:id="i-b51bb8fc23526dac-0">
            Det finns därför i propositionen initiativ till utredningsuppdrag
            för att utreda möjligheten att organisera en längre värnpliktsutbildning
            för civilförsvaret men också en kortare militär värnpliktsutbildning
            med inriktning mot skyddsuppgifter och bevakning. Dessutom behöver
            den militära värnpliktsutbildningen ses över för att förbättra
            effektiviteten och kvaliteten i utbildningen.
          </note>
          <note xml:id="i-c926561611af8825-0">
            Jag tycker att det är positivt att minskade behov av värnpliktiga
            till det militära försvarets brigadorganisation äntligen gör det
            möjligt att uppgradera eftersatta utbildningsområden inom resten
            av totalförsvaret.
          </note>
          <note xml:id="i-0d0ef2fdaa4672a8-0">
            Anf. 7 HENRIK LANDERHOLM (m) replik
          </note>
          <note xml:id="i-4cba44c264e1c8b3-0">
            Fru talman! Anders Svärd lyckas inte göra det trovärdigt vilka
            meriter som ligger till grund för Centerpartiets stöd till propositionen.
          </note>
          <note xml:id="i-6ffb2f17bd009170-0">
            Moderaterna är självfallet öppna för konstruktivt samarbete.
            Anders Svärd vet lika väl som jag att den process som ledde till
            att vi lämnade Försvarsberedningen var försvarsministerns och
            statsministerns fullkomliga rigiditet i rädsla för sin egen partiopinion.
          </note>
          <note xml:id="i-3a3ca72b1523a0aa-0">
            Det var anledningen till att vi inte längre kunde vara kvar i
            beredningsarbetet.
          </note>
          <note xml:id="i-f492db1ab347636f-0">
            Mitt anförande byggde inte på någon total missuppfattning av
            propositionens innehåll. Tvärtom är allt det som Anders Svärd
            har sagt sådant som har kommit till min kännedom. När det gäller
            frågan om felavvägningar och det bristfälliga underlaget är återtagningsproblematiken
            inte tillräckligt studerad och analyserad.
          </note>
          <note xml:id="i-71a96a5e45a26965-0">
            Det är positivt att värnpliktsfrågan och pliktfrågorna över huvud
            taget är framskjutna till år 1996.
          </note>
          <note xml:id="i-932f701169562924-0">
            Jag hoppas på en politisk samsyn. Den frihetsinskränkning som
            en plikttjänstgöring innebär kräver enligt min mening en politisk
            samsyn. Däremot kan det aldrig vara rimligt för mig och mitt parti
            att på det sätt som angavs i beredningens direktiv under våren
            så uttryckligt och krampaktigt leta efter utbildningsplatser till
            människor, vilket sedan har blivit beredningens resultat.
          </note>
          <note xml:id="i-485ee66501284168-0">
            De civila insatsstyrkor som talas om i propositionen har inget
            med civilförsvaret att göra, tvärtom. De är till för vår beredskap
            i fred. Man kan dessutom ha allvarliga tvivel om de verkligen
            på ett meningsfullt sätt skulle bidra till att öka den civila
            säkerheten i fred.
          </note>
          <note xml:id="i-9c9d51308460e404-0">
            Precis som när det gäller den militära utvecklingen är det här
            mycket tydligt alltifrån Napoleonkrigen och framåt att det är
            den tekniska förnyelsen och förändringen som har den allra mest
            avgörande betydelsen för vilken försvarseffekt vi skall kunna
            uppnå.
          </note>
          <note xml:id="i-f9766c880966e13a-0">
            Anf. 8 ANDERS SVÄRD (c) replik
          </note>
          <note xml:id="i-c47ef3eac10e58d5-0">
            Fru talman! Jag tänker inte delta i diskussionen om Moderaternas
            motiv för det uttåg ur beredningen vi såg här under våren. Jag
            tycker att ni får sköta den diskussionen själva.
          </note>
          <note xml:id="i-eef00bec098f3ced-0">
            Henrik Landerholm säger att man krampaktigt letar efter utbildningsområden.
            Det är tvärtom så att det har givits riktlinjer för utredningar
            där myndigheterna skall komma med förslag och där slutlig ställning
            skall tas nästa år i försvarsbeslutet. Det verkar inte som om
            den gode Henrik Landerholm har läst alla rader i varje fall.
          </note>
          <note xml:id="i-8d283682fe740a84-0">
            Den vidgade hotbilden är grunden. Det är när myndigheterna har
            fått belysa de frågorna som vi skall ställning, inte i dag.
          </note>
          <note xml:id="i-02b3d9cd601fe7b4-0">
            Anf. 9 HENRIK LANDERHOLM (m) replik
          </note>
          <note xml:id="i-ce7030517df19a9b-0">
            Fru talman! Om myndigheterna ges full frihet att få personal
            som de kan utbilda och dessutom får med sig de pengar som de tidigare
            kostade i det militära försvaret, kommer de självfallet att anmäla
            väldigt många behov, som man skulle kunna använda pliktpersonal
            till.
          </note>
          <note xml:id="i-941e53224e04c219-0">
            Men det är inte frågan i dag. Frågan här i dag är inledningen
            till den diskussion vi skall föra i försvarsutskottet och som
            jag hoppas skall bli en konstruktiv process, om detta är meningsfullt
            i totalavvägningen mellan materiell förnyelse och personellt innehåll.
          </note>
          <note xml:id="i-d266b3b94766884d-0">
            Det är möjligt att det finns andra framkomstvägar för att tillgodose
            Centerns och Socialdemokraternas krampaktiga fasthållande vid
            att det är ett egenvärde att så många som möjligt genomgår grundutbildning.
          </note>
          <note xml:id="i-a455fa9bab769d45-0">
            Men de vägar som man har anvisat i propositionen är inte vägar
            som leder till acceptabel försvarseffekt i förhållande till de
            mänskliga och ekonomiska kostnader som detta innebär.
          </note>
          <note xml:id="i-d49c185f9dcabead-0">
            Anf. 10 ANDERS SVÄRD (c) replik
          </note>
          <note xml:id="i-98b642ddaf944923-0">
            Fru talman! Det är precis det som vi i försvarsutskottet tillsammans
            - jag noterar att Henrik Landerholm också vill vara med i den
            processen - skall utröna. Men vi skall också göra detta tillsammans
            med myndigheterna. Jag tycker att det är ganska meningslöst att
            nu i upphetsad ton diskutera de här sakerna, som är inriktningar
            och utredningar och där olika saker skall vägas mot varandra i
            det slutliga försvarsbeslutet.
          </note>
          <note xml:id="i-61c43aa008e7817d-0">
            Välkommen i försvarsutskottsarbetet, Henrik Landerholm! Vi skall
            nog tillsammans kunna lösa en hel del av de här problemen, om
            det är som Henrik Landerholm säger, dvs. att han vill konstruktivt
            medverka, och att han inte fortsätter att prata om ett antal brev,
            som för mig personligen och många andra är helt ointressanta när
            det gäller försvaret i framtiden.
          </note>
          <note xml:id="i-147e6aa538c0f0f4-0">
            Anf. 11 LENNART ROHDIN (fp)
          </note>
          <note xml:id="i-d1deacb667547213-0">
            Fru talman! Efter murens fall, Warszawapaktens och Sovjetunionens
            upplösning fanns det anledning att tro på ett verkligt skifte
            i säkerhetspolitiken. FN:s säkerhetsråd kunde för första gången,
            utan att någon använde sig av sin vetorätt, ta itu med Iraks angrepp
            på Kuwait. FN skulle till slut kunna uppträda som ett effektivt
            värn av fred och säkerhet fullt ut enligt hela
          </note>
          <note xml:id="i-050eeb6102c1ffc0-0">
            FN-stadgan. I början förmådde också säkerhetsrådet i enighet
            fatta viktiga beslut inför folkmordet i Bosnien.
          </note>
          <note xml:id="i-fb9ec443d70b6498-0">
            I vårt eget närområde har en rad viktiga förändringar ägt rum.
            Tyskland har enats. Polen är fritt. De baltiska staterna har återuppstått.
            De forna sovjetiska trupperna har dragits tillbaka enligt tidtabell.
            Sverige och Finland är med i EU. Med andra ord fanns det skäl
            att tro att hoten mot fred och stabilitet i Europa eliminerats
            och att samarbetet kring gemensam säkerhet i Europa skulle utvecklas
            i positiv riktning.
          </note>
          <note xml:id="i-7bda5f897a4b78ca-0">
            I dag finns det anledning att vara betydligt mer försiktig. Den
            i olika sammanhang påtalade risken för en renationalisering av
            Europas försvars- och säkerhetspolitik är inte längre en risk
            - det har redan ägt rum! Europas stormakters agerande i t.ex.
            Bosnien dikteras nästan uteslutande från nationella utgångspunkter.
            De serbiska fascisternas angreppskrig på och folkmord i Bosnien
            har fått äga rum medan Europa tittat på. Om det inte finns olja
            eller gemensamma stormaktsintressen lämnas ett litet europeiskt
            land åt sitt öde inför väpnad aggression.
          </note>
          <note xml:id="i-1b2b8a03f46d1525-0">
            I Tjetjenien har Jeltsin fått härja fritt. Liksom i fallet Bosnien
            värnar Washington, London, Bonn och
          </note>
          <note xml:id="i-0512ac96e82c7f05-0">
            Paris - för den delen också Stockholm - mer om goda relationer
            till Moskva än om folkrätten och mänskliga rättigheter. Det är
            ingen tillfällighet, utan ett mönster, som läggs fast för lång
            tid framöver i det nya Europa som reste sig ur Berlinmurens ruiner.
          </note>
          <note xml:id="i-69a0532551917de9-0">
            I Moskva går utvecklingen inte alls i den takt eller kanske ens
            i den riktning vi alla hoppades. Ryssland lämnades i alldeles
            för hög grad åt sitt öde av västvärlden, när det slog in på en
            väg mot fred, demokrati och marknadsekonomi. Det har givit de
            aggressivt nationalistiska krafterna övertaget. Att hålla igen
            med kritik för att inte skada de demokratiska krafterna ger i
            Moskva bara de nationalistiska än mer vind i seglen.
          </note>
          <note xml:id="i-bc96848314a8fe55-0">
            Var i Europa skulle Zjirinovskijs överfall på en kvinnlig parlamentsledamot
            häromsistens kunnat äga rum utan att mötas av större upprördhet
            från den demokratiska världen?
          </note>
          <note xml:id="i-f07a08d8104a4840-0">
            Nu finns det de som säger, att oavsett den framtida ryska ledningens
            avsikter saknar den militär möjlighet att utgöra ett hot mot Sverige.
            Men invasionshot är inte det enda säkerhetspolitiska eller militära
            hotet.
          </note>
          <note xml:id="i-9bf196cd8d1e7241-0">
            Det finns en lång skala av olika hot och utpressningssituationer.
            Det råder mycket bred enighet i rysk politik om att Ryssland har
            särskilda rättigheter i sin
          </note>
          <note xml:id="i-1bf5c20dbfe915e6-0">
            "nära omvärld". Om de skulle riktas mot de militärt än så svaga
            baltiska staterna lämnar det inte Sverige oberört. Fallet Bosnien
            visar ju att omvärlden inte är beredd att riskera sina söners
            liv för en hotad europeisk småstat.
          </note>
          <note xml:id="i-0a1a95ce3eefa22e-0">
            Militärt sett är situationen i Nordvästeuropa inte heller okomplicerad.
            De ryska kärnvapnen på Kolahalvön har gjort området än mer strategiskt
            vitalt.
          </note>
          <note xml:id="i-b4e9f048aaa79795-0">
            Tillbakadragandet av trupper och material från Centraleuropa
            har lett till en kvalitativ förstärkning av S:t
          </note>
          <note xml:id="i-dc38b7fafcde9616-0">
            Petersburgs militärområde. Fram till nu har vi nästan tagit för
            givet att CFE-avtalets radikala nedskärningar av offensiva konventionella
            stridskrafter skulle öka säkerheten i vårt närområde. Bara någon
            månad innan
          </note>
          <note xml:id="i-ce9b322355028774-0">
            CFE-avtalet skall träda i kraft finns det anledning att höja
            mer än ett varningens finger för vad Moskva kommer att leva upp
            till. Det som kan tyckas irrationellt för en stats- eller militärledning
            i väst kan ses på ett helt annat sätt i ett annat perspektiv.
          </note>
          <note xml:id="i-f2c27a2e6cf0cd80-0">
            Fortfarande finns det, fru talman, anledning att hoppas på och
            stödja en positiv utveckling i Ryssland.
          </note>
          <note xml:id="i-3094e7ef3db2edd2-0">
            Det finns det förutsättningar för hos det ryska folket.
          </note>
          <note xml:id="i-99755866e6555d8e-0">
            Men auktoritära traditioner och samhällets sociala misär ger
            de nationalistiska krafterna stora möjligheter. De ryska parlamentsvalen
            och presidentvalet nästa år kastar en mörk skugga över framtiden.
          </note>
          <note xml:id="i-20666b200098c739-0">
            Den pågående upplösningen av de gemensamma grundvalarna för NATO-samarbetet
            liksom de allt starkare tecknen på oförmåga och rent av ovilja
            att gå vidare på den europeiska integrationen inför 1996 års regeringskonferens
            är olycksbådande. För bara några veckor sedan visade det svenska
            folket att inte heller vi i Sverige är beredda att ta de nödvändiga
            stegen.
          </note>
          <note xml:id="i-ca7b7894832ce3bb-0">
            Liberaler i Europa har en vision, där Europas demokratier samverkar
            i försvaret av fred, frihet och demokrati.
          </note>
          <note xml:id="i-f9046ec6114a24fa-0">
            Fru talman! Det enda vi i dag, och för lång tid framöver, kan
            konstatera är att framtiden är helt omöjlig att förutsäga. Det
            ställer stora krav på en flexibel och fördomsfri försvars- och
            säkerhetspolitik.
          </note>
          <note xml:id="i-b419ca5335bd8b2f-0">
            Framför allt ställer det krav på en politik som är grundad i
            säkerhetspolitiska realiteter och inte på budgetunderskott och
            nostalgiskt önsketänkande. Om
          </note>
          <note xml:id="i-9b83a2faff22b231-0">
            1996 års försvarsbeslut kommer att bygga på dagens proposition
            kan det få långtgående verkningar, som verkligheten mycket snart
            kan tvinga riksdagen att korrigera.
          </note>
          <note xml:id="i-5a0c19c50ec1b690-0">
            Ändå kan vi inte blunda för att vårt land har mycket stora ekonomiska
            bekymmer. Vi måste spara också inom försvaret. De medel som vi
            kan anslå till försvaret måste därför användas för att ge högsta
            möjliga försvarseffekt. Inriktningen i FB 92 på kvalitet framför
            kvantitet måste i än högre grad följas. Att tvingas sänka ambitionsnivån
            för luftförsvaret för att kunna inrymma ideologiska önskemål om
            fler värnpliktiga är oansvarigt. Vårt framtida försvar måste anpassas
            såväl till den säkerhetspolitiska utvecklingen som till våra ekonomiska
            resurser. Det kunde ha varit möjligt.
          </note>
          <note xml:id="i-e7440849a3e95932-0">
            Anf. 12 ANDERS SVÄRD (c) replik
          </note>
          <note xml:id="i-88a66fc898498fc6-0">
            Fru talman! Jag instämmer med Lennart Rohdin att framtiden är
            osäker. Det har den alltid varit, och det kommer den alltid att
            vara. Därför är de kontrollstationer som skall vara 1996 och 1998
            bland de viktigare sakerna som läggs fram i propositionen.
          </note>
          <note xml:id="i-25735c8595044021-0">
            Som jag sade i mitt huvudanförande, skall man då verkligen pröva
            det här oftare än man har varit van vid. Tidigare försvarsbeslut
            har i praktiken blivit ganska konserverande, medan man nu går
            in på en ny väg, där man med regelbundenhet, ganska ofta, ser
            över den säkerhetspolitiska situationen.
          </note>
          <note xml:id="i-56453822f0138909-0">
            Sedan är det naturligtvis inte så, Lennart Rohdin, att man skall
            ha utbildning av sådana som inte behövs - det var samma tråd som
            Henrik Landerholm var inne på. Det är det vidgade säkerhetsbegreppet
            som ligger till grund för det utbildningsbehov som vi begär skall
            utredas av myndigheterna.
          </note>
          <note xml:id="i-65f5a3bad246a95e-0">
            Anf. 13 LENNART ROHDIN (fp) replik
          </note>
          <note xml:id="i-8bc750249e2d1579-0">
            Fru talman! För den som inte har deltagit i Försvarsberedningens
            arbete, och inte heller i de överläggningar som har skett mellan
            de två regeringspartierna, är det naturligtvis svårt att uttala
            sig med säkerhet om vad som har varit motiv och på vilket sätt
            man har påverkat saker och ting. Men jag vill ändå påtala för
            Anders Svärd att det som han tog upp i sin replik nu när det gäller
            utbildningsfrågorna inte är ett resultat av Försvarsberedningens
            arbete.
          </note>
          <note xml:id="i-784c525473ca063d-0">
            Den inriktningen klargjorde försvarsministern för snart ett år
            sedan - flera månader innan Försvarsberedningen efter mycket om
            och men till slut kom till.
          </note>
          <note xml:id="i-c3ec75db23538330-0">
            Försvarsberedningens arbete är svårt att tolka på annat sätt,
            liksom på många andra områden, än att man har tillrättalagt verklighetsbeskrivningen
            för att den skall passa in på de ideologiska - och som jag ser
            det nostalgiska - utgångspunkter som de två partier har och har
            haft som säkerligen inte har haft särskilt svårt att enas om slutresultatet.
          </note>
          <note xml:id="i-c1920252749bf934-0">
            Anf. 14 ANDERS SVÄRD (c) replik
          </note>
          <note xml:id="i-1b57157f795209ec-0">
            Fru talman! Lennart Rohdin säger att det naturligtvis är svårt
            för honom och för Folkpartiet som inte har deltagit i beredningens
            arbete att med säkerhet uttala sig. Jo visst, men vi beklagar
            från olika håll att man har tagit den ställningen att man inte
            har deltagit.
          </note>
          <note xml:id="i-f18e9f4a752d3379-0">
            Det är helt frivilligt. Man hade alltså kunnat vara med. Man
            var inbjuden och man hade kunnat vara med och påverka. Nu säger
            man att det är svårt, och det förstår jag. Jag beklagar än en
            gång att man inte har varit med.
          </note>
          <note xml:id="i-fc3ff19ccbd025ff-0">
            Anf. 15 LENNART ROHDIN (fp) replik
          </note>
          <note xml:id="i-1ac3cad28e40d854-0">
            Fru talman! Anders Svärd är en omdömesgill person, och utanför
            kammaren kan han säkert diskutera de här frågorna på en annan
            nivå. Anders Svärd vet mycket väl att orsaken till att vi har
            hamnat i den här situationen t.ex. inte har att göra med vad Folkpartiet
            har begärt att beredningen skulle behandla. Orsaken är i stället
            att försvarsministern och Centerpartiet på någon nivå har bestämt
            sig för att konstruera skäl för och beskrivningar av vad andra
            partier i beredningen ägnar sig åt. Det finns inget utrymme för
            de partierna att påverka slutresultatet.
          </note>
          <note xml:id="i-4b91b855b3c56be5-0">
            Det är klart att vi skulle ha kunnat sitta med i beredningen
            och titta på vad Socialdemokraterna och
          </note>
          <note xml:id="i-5fdac707ed26db1d-0">
            Centern hade för sig. Det hade möjligen gett mera insikt i argumentationen,
            men säkerligen inte det minsta mera påverkan på slutresultatet.
          </note>
          <note xml:id="i-8cbdcd60caaf28d6-0">
            Anf. 16 JAN JENNEHAG (v)
          </note>
          <note xml:id="i-daad6ba4c01d3835-0">
            Fru talman! Jag tänker uppehålla mig vid tre områden - säkerhetspolitiken,
            pliktsystemet och ekonomin.
          </note>
          <note xml:id="i-249523dd38b94aa2-0">
            Det beredningsarbete som har föregått den här propositionen är
            nu historia. Nu måste vi inrikta oss på framtiden. Jag tror att
            det naturligtvis kommer att bli möjligt att hitta en konstruktion
            där samtliga partier är med i beredningsarbetet. Den delen av
            riksdagsarbetet brukar vi från Vänsterpartiet hävda när vi själva
            - utan att själva vilja det - har haft små möjligheter att delta
            i hela det politiska fältet. Nu har vi det, och då vill vi naturligtvis
            utnyttja det. Då tycker vi självfallet att det är bra om alla
            gör det.
          </note>
          <note xml:id="i-c13d9eaf2e838f82-0">
            Det gäller nu närmast att finna en konstruktion som gör det möjligt
            för båda parter, så att säga, att utan att förlora ansiktet åter
            börja ett konstruktivt jobb. Som Henrik Landerholm har sagt finns
            det sådana möjligheter i utskottet. I det framtida arbetet måste
            det bli fråga om någon form av beredningsarbete, och då skall
            alla partier vara med.
          </note>
          <note xml:id="i-651485b2f9076d9e-0">
            Det som står i propositionen om sambandet mellan den säkerhetspolitiska
            analysen och dess konsekvenser för totalförsvarets uppgifter och
            ytterst dess organisation är bra. Det är bra att man pekar på
            att det finns en medvetenhet om att det är nödvändigt att bygga
            in en mekanism för att man skall kunna förändra organisationerna
            och uppgifterna om det säkerhetspolitiska läget förändras. Den
            delen har det heller inte varit någon diskussion om i förberedelsearbetet,
            och det tror jag inte att det kommer att bli i fortsättningen
            heller.
          </note>
          <note xml:id="i-b5619b0fc73a3bb3-0">
            Alliansfriheten betonas. Moderaterna betonar också alliansfriheten
            - om den står i samklang eller kan stödjas av en tillräckligt
            stark försvarsmakt. Vad som menas med en tillräckligt stark försvarsmakt
            har vi naturligtvis olika meningar om. I sig är åsikten oantastlig.
            Det är klart att om vi nu föreställer oss att vi behöver en försvarsmakt,
            kan man inte ha någon annan mening än att den skall vara tillräckligt
            stark.
          </note>
          <note xml:id="i-987669d6f6055050-0">
            Häri ligger skillnaden i det spektrum som finns i de här frågorna.
            Moderaterna definierar en ståndpunkt
          </note>
          <note xml:id="i-8ba41a201040504d-0">
            - de har gjort det historiskt och kommer förmodligen alltid att
            göra det - som ligger något över en majoritetsuppfattning, i vissa
            fall kraftigt över. På samma sätt finns det roller i det politiska
            spelet i övrigt.
          </note>
          <note xml:id="i-d9c7b77b904d4802-0">
            Vänsterpartiet har historiskt intagit motsatt ståndpunkt. Man
            behöver inte vara särskilt synsk för att kunna förutsäga att det
            kommer att vara så även framöver.
          </note>
          <note xml:id="i-87481eb56a449e54-0">
            När det gäller alliansfriheten som begrepp är det nu svårt att
            hitta en praktiskt genomförbar konsekvent linje. Vi befinner oss
            nu i en situation som mitt parti inte har önskat - vi är medlemmar
            av EU. Vi deltar, om än bara som observatörer, i den västeuropeiska
            unionens arbete. Jag förstår att det kommer att bli ett utökat
            samarbete mellan Sverige och övriga länder i
          </note>
          <note xml:id="i-bd347a6f8ae1fe83-0">
            VEU, även om jag inte önskar det. Det ligger naturligtvis också
            i själva konstruktionen, och det är meningen med föreningen.
          </note>
          <note xml:id="i-530d6abe9c4affc9-0">
            Europeiska unionens säkerhetspolitiska arbete kommer att fortsätta.
            Det handlar inte om ett val eller möjligheter för Sverige att
            avstå om man så skulle finna vara lämpligt. Nu har en historisk
            utveckling inletts. Motsvarande historiska utvecklingar har inte
            visat på någon möjlighet att dra sig ur.
          </note>
          <note xml:id="i-7406490cbec35410-0">
            En konstruktion som syftar till att vara en ekonomisk makt kommer
            förr eller senare att manifestera denna makt med militär styrka.
            Det betraktar jag som ett oundvikligt faktum. Jag beklagar det.
          </note>
          <note xml:id="i-10b68a4bc0c0e29b-0">
            Här ligger det naturligtvis en svårighet i att hålla fast vid
            alliansfrihetsbegreppet. Denna fana kommer att bli svår att hålla
            höjd. Jag vill göra det. Det är en konsekvens av Vänsterpartiets
            hållning när det gäller medlemskap i EU.
          </note>
          <note xml:id="i-5d22486449e2588c-0">
            Samtidigt måste vi naturligtvis erkänna konflikten i det internationella
            arbetet. Vi vill ha ett fungerande
          </note>
          <note xml:id="i-450252aee8514f6e-0">
            FN. Vi vill också att FN skall ha medel att genomdriva beslut.
            Det fordrar naturligtvis i viss utsträckning ett samarbete. Skall
            vi i Sverige som truppbidragare fortsätta med den roll vi har
            haft tidigare och i vissa fall också utveckla den, måste vi delta
            i förberedelsearbete för att kunna genomföra uppgifter. Men jag
            betraktar det som en principiellt annorlunda ingång i ett samarbete
            än det som har att göra med EU:s uppgifter och mål.
          </note>
          <note xml:id="i-bd7ec4b35d67d67d-0">
            När det gäller pliktsystemet tycker jag att Henrik
          </note>
          <note xml:id="i-b7f3624292190db3-0">
            Landerholm gjorde en bra redovisning av konflikten.
          </note>
          <note xml:id="i-97a5548bbe6c13bd-0">
            Vi ingick båda i Pliktutredningen. Riksdagen antog, utan att
            någon sade ett knäpp, de principer som Pliktutredningen var enig
            om. En enig riksdag har alltså sagt att vi inte skall utbilda
            för någonting annat än vad som krävs för att lösa uppgiften. Vi
            skall differentiera utbildningen, och vi skall ha det antal som
            krävs för organisationen.
          </note>
          <note xml:id="i-bf16cf4a7c18236b-0">
            Det är naturligtvis ingen hemlighet att det förekommer en diskussion
            om var gränsen för ett folkförsvar går. Hur liten del av befolkningen
            kan man utbilda om man fortfarande skall tala om ett pliktsystem
            som har allmän acceptans? Här finns en konflikt. Jag tycker att
            det är bra att den diskussionen skall fortsätta. Jag tror att
            det är viktigt att vi klarlägger skillnaderna i uppfattning i
            det här avseendet.
          </note>
          <note xml:id="i-bc323fe2e5612e5a-0">
            Jag godtar resonemangen om skyddsstyrkorna, och jag tror att
            det ligger någonting i det. Däremot är jag ytterst tveksam till
            att det samtidigt backas upp med argument som bygger på föreställningar
            som inte är empiriskt belagda. Dagens system har fungerat väl
            hittills. Det är möjligt att det i en framtid kan komma att bli
            svårigheter, exempelvis med ersättningsdiskussioner. Men vi får
            ta den diskussionen då och förbereda den på ett sådant sätt som
            jag tror att det är riktigt att vi ger signaler om.
          </note>
          <note xml:id="i-33201ad41b3dbedd-0">
            Så till ekonomin. Med den här konstruktionen kommer vi återigen
            att hamna i ett beslut som inte håller. I propositionen talas
            det om 9 ubåtar. Beredningen hade föreställningen att ekonomin
            möjligen skulle kunna täcka 7. I propositionen finns det ingen
            som helst diskussion om vad det här kommer att kosta. Det finns
            flera sådana exempel på otydligheter och glidningar som gör mig
            övertygad om att vi i riksdagen en tid efter försvarsbeslutet
            kommer att få i uppgift att plocka fram mera pengar. Är vi inte
            medvetna om detta kommer alternativet att vara att genomföra neddragningar
            som inte har vägts mot varandra - som vi såg hösten 1992. Jag
            var i och för sig inte emot neddragningarna, utan det gällde sättet.
            Den föga planmässiga hanteringen, för att inte säga den panikartade
            hanteringen och bristen på ett parlamentariskt förberedelsearbete
            för detta, gjorde ju att effekterna blev mycket olyckliga. Det
            dras vi med än i dag.
          </note>
          <note xml:id="i-d7e51ed8dce2c4bb-0">
            Fru talman! Vi kommer mycket snabbt att hamna i en diskussion
            om de ekonomiska ramarna. Jag tror att den del av propositionen
            som har försvagats gentemot beredningens arbete, dvs. den minskade
            konkretionen, kommer att medföra ytterligare svårigheter just
            vad gäller ekonomin.
          </note>
          <note xml:id="i-c1d0e5ce0cf5666f-0">
            Anf. 17 ANNIKA NORDGREN (mp)
          </note>
          <note xml:id="i-7749f773f9ac8bbb-0">
            Fru talman! Först vill jag gärna säga att det känns något märkligt
            att debattera en proposition som landade på mitt skrivbord kl.
            12.45 i dag. Jag har inte hunnit läsa propositionen speciellt
            noga; det måste jag erkänna. Jag får därför gå efter det som försvarsministern
            berättade för oss i går på partiledaröverläggningarna.
          </note>
          <note xml:id="i-bdac2d480e9aadf7-0">
            Försvarsberedningen har gjort samma bedömningar av det säkerhetspolitiska
            läget som många andra länder har gjort: Det kalla kriget är slut.
            Det är inte bara rent militära hot. Också annat hotar oss varje
            dag. Vi diskuterar hur vi bäst skall kunna främja en positiv säkerhetspolitisk
            utveckling i vår omvärld.
          </note>
          <note xml:id="i-27520fa6bcd74b72-0">
            Försvarsberedningen drar till viss del konsekvenserna av de förändringar
            som har skett och av den vidgade syn på säkerhetspolitiken som
            nu krävs och har därför föreslagit stora förändringar av Sveriges
            totalförsvar. Men det räcker inte enligt min mening.
          </note>
          <note xml:id="i-90f3c7378c7c51c8-0">
            Vi måste omfördela ekonomiska resurser till satsningar på andra
            samhällsområden. Därför har jag ett antal avvikande meningar i
            beredningens rapport. Dessa skall jag nu vidareutveckla till motioner.
            Därför hoppas jag, i likhet med många andra talare här, på konstruktiva
            samtal i utskottet eller i någon annan form av beredning.
          </note>
          <note xml:id="i-db6048842836eb08-0">
            En mening i beredningens rapport är viktigare än många andra:
          </note>
          <note xml:id="i-aa15daa1fe73e501-0">
            "Efter bedömningen av den samlade bilden av militära och ickemilitära
            hot, skall totalförsvarets närmare uppgifter och anslag prövas
            gentemot insatser för säkerhet på andra samhällsområden, så att
            den samlade positiva effekten blir den största möjliga."
          </note>
          <note xml:id="i-ef18e8afcc248f12-0">
            Detta är den stora utmaningen inför framtiden!
          </note>
          <note xml:id="i-90dc60837b29c20d-0">
            Tyvärr har Centern och Socialdemokraterna, såvitt jag kan se,
            inte tagit med den meningen i propositionen.
          </note>
          <note xml:id="i-1dcbed1ca32148af-0">
            Man skriver i stället: Efter bedömningen av den samlade bilden
            av militära och icke-militära hot skall totalförsvarets närmare
            uppgifter och resurser prövas.
          </note>
          <note xml:id="i-96b5001a3d32a06b-0">
            Därvid måste en avvägning ske såväl mellan det militära och det
            civila försvaret som inom respektive del.
          </note>
          <note xml:id="i-8aec0fe2ef810227-0">
            Jag tycker att det är en stor försämring jämfört med vad beredningen
            har slagit fast.
          </note>
          <note xml:id="i-a6f83e50aac0d43a-0">
            Vi främjar inte säkerheten bara genom ett starkt svenskt totalförsvar.
            Säkerhetsfrämjande åtgärder är ett brett spektrum av åtgärder.
            Här tycker jag att den senaste tidens diskussion, förd kanske
            framför allt av
          </note>
          <note xml:id="i-c1e666517f3756fe-0">
            Moderaterna, varit väldigt snäv och bakåtsträvande -
          </note>
          <note xml:id="i-d723a396f618d2a2-0">
            desperata utrop som klingar illa i den värld som vi nu lever
            i. T.o.m. Säpo skriver att det inte föreligger något krigshot
            mot Sverige.
          </note>
          <note xml:id="i-c30765f03046c0ff-0">
            Ni kan hävda att det jag nu säger beror på att jag är ny i riksdagen,
            att jag är ung eller vad det nu kan vara. Men är det inte märkligt,
            fru talman, att de synpunkter på beredningens arbete och den rapport
            som har framförts av Moderaterna och Folkpartiet inte kunde framföras
            under arbetets gång i beredningen? I
          </note>
          <note xml:id="i-280fa72b5197d371-0">
            stället försöker man nu när propositionen redan är klar tillmötesgå
            sina olika intressegrupper inom försvaret.
          </note>
          <note xml:id="i-3b2f71b67ccf6584-0">
            Jag vill nämna några positiva bitar som har tillkommit efter
            det att beredningen lämnat ifrån sig rapporten. Jag tycker att
            det är utmärkt att ett avsnitt om miljöfrågor i Försvarsmakten
            har lagts in i propositionen. De två sidor som avsatts för miljöfrågor
            är dock en ganska deprimerande läsning. Man redogör för vad som
            har gjorts, men några konkreta åtgärder för framtiden finns inte.
          </note>
          <note xml:id="i-522135220334a2d7-0">
            Vi vet att olika miljöfarliga lämningar som försvaret är ansvarigt
            för nu skall tas upp ur sjöar och marker. Miljöarbetet inom försvaret
            måste fortsätta, och ambitionsnivån måste hela tiden höjas. Men
            nu gäller det att få Försvarsmaktens undantag från gällande lagar
            upphävda. Jag tänker t.ex. på halonerna. Detta finns inte med
            i propositionen. Jag undrar om Centern har glömt att driva miljöfrågorna
            när man nu haft chans att påverka regeringen.
          </note>
          <note xml:id="i-480f9a666ca351ef-0">
            Jag är också glad över att man backar på den punkt som gäller
            hur många totalförsvarspliktiga som skall utbildas. Här är det
            en förbättring i förhållande till beredningens rapport. I den
            delen av rapporten hade jag och Miljöpartiet en avvikande mening.
          </note>
          <note xml:id="i-6032cc1fe765147c-0">
            Jag delar inte uppfattningen att folklig förankring garanteras
            av en utökad andel utbildade. Att genomföra en kostsam utbildning
            t.ex. av bevakningssoldater, vilken baseras på ett antagande om
            kopplingen mellan folkförsvar, försvarsvilja och antalet utbildade
            snarare än på ett säkerhetspolitiskt behov, anser jag inte vara
            motiverat.
          </note>
          <note xml:id="i-601f8587e4a1fc16-0">
            Fru talman! För bara ett par veckor sedan skrev statssekreteraren
            på Försvarsdepartementet, Peter
          </note>
          <note xml:id="i-7c46fadde9b884cc-0">
            Lagerblad, i en debattartikel att det blir 7 ubåtar i det svenska
            försvaret. Det var vad beredningen hade kommit fram till. Men
            i går blev vi på partiledaröverläggningarna informerade om att
            Socialdemokraterna och Centerpartiet tänker se till att vi får
            2 ubåtar till.
          </note>
          <note xml:id="i-cdc7ac1d1dfe0b85-0">
            Vi skall alltså ha 9 ubåtar. Detta är sannerligen fascinerande.
          </note>
          <note xml:id="i-beee93b416f4184d-0">
            Jag ställer nu en enkel fråga till Anders Svärd och
          </note>
          <note xml:id="i-adf57f0c555fb46f-0">
            Britt Bohlin som det går att svara ja eller nej på: Innebär detta
            att utvecklingen av Ubåt 2000 fortsätter?
          </note>
          <note xml:id="i-710c59a08373edd0-0">
            Jag befarar att det blir så. I så fall skall man beställa 2
          </note>
          <note xml:id="i-d59e669e82661029-0">
            ubåtar till, till en kostnad av ungefär 2 miljarder kronor som
            det inte finns något säkerhetspolitiskt motiv för, enligt beredningen.
            Det måste ha hänt något alldeles oerhört på det säkerhetspolitiska
            området som bara Socialdemokraterna och Centerpartiet känner till,
            och det måste ha skett under de senaste veckorna.
          </note>
          <note xml:id="i-a02c9e286407697d-0">
            Eller finns det andra motiv? Handlar det om sysselsättningspolitiska
            motiv? Skall man se till att vi kan exportera fler ubåtar? Gagnar
            det i så fall den säkerhetspolitiska situationen i vår omvärld?
          </note>
          <note xml:id="i-abda8bceea1dfdf0-0">
            I den proposition som lagts fram i dag står det klart och tydligt:
            Totalförsvarets uppgifter måste dock utgöra grunden för totalförsvarets
            utformning. Hänsyn till andra samhällsmål såsom regional- och
            sysselsättningspolitiska mål får prövas i annan ordning.
          </note>
          <note xml:id="i-51bfaed6c5c211b8-0">
            Stämmer teori och praktik?
          </note>
          <note xml:id="i-4d63f002543fbe2f-0">
            Det verkar alltså vara klart att vi har ett nytt JAS-
          </note>
          <note xml:id="i-6616b55e0033b3a8-0">
            projekt på lut - ett projekt under, inte över, vattennivån. Återigen
            skall riksdagen bindas upp i ett projekt som kommer att kosta
            hiskligt mycket pengar. Jag vore tacksam om jag kunde få reda
            på var inom den ekonomiska ramen som dessa pengar skall tas. Vilka
            idéer har Socialdemokraterna och Centern om det?
          </note>
          <note xml:id="i-489035cce96718ed-0">
            Pengarna skall väl tas inom den ram som föreslås?
          </note>
          <note xml:id="i-759b3962c3f44c2a-0">
            Svenska folket uppmanas till uppoffringar för att vi skall få
            ordning på statens finanser. Alla drabbas vi mer eller mindre
            och på olika sätt. Men ubåtar som
          </note>
          <note xml:id="i-1ea9b0251f822d83-0">
            Försvarsberedningen inte anser att det finns ett säkerhetspolitiskt
            motiv för har Centern och regeringen tydligen råd med.
          </note>
          <note xml:id="i-9417e1d5ad593af8-0">
            Fru talman! I propositionen står det att det blir en delserie
            3 av JAS. Kampen mot JAS har Miljöpartiet fört under många år.
            Vi har, tyvärr, förlorat den kampen. Men givetvis får det oss
            inte att ge upp. Nu gäller det att sätta stopp för nya stora materielprojekt.
            De pengarna kan investeras på ett bättre sätt för att främja säkerheten.
            Tänk om alla de fantastiska penningsummor som runt om i världen
            satsas på utveckling av militär materiel kunde riktas mot civil
            forskning t.ex.
          </note>
          <note xml:id="i-028a32bd84445cdc-0">
            om miljö och fred! Vilka spin-off-effekter skulle det inte få!
            Och vilken framgång för mänskligheten på planeten Jorden!
          </note>
          <note xml:id="i-45b1fef528991232-0">
            Fortfarande hör man argument som: "Vi måste ha handlingsfrihet
            att snabbt rusta upp om antidemokratiska krafter tar makten i
            vår nära omvärld." Bekämpar vi fascism, diktatur och ökad spänning
            i vår omvärld med upprustning i Sverige? Jag tror inte det.
          </note>
          <note xml:id="i-9008c9b5849c1800-0">
            Här krävs en ny syn på detta. Det skulle vara befriande om man
            någon gång i stället kunde få höra: Om den säkerhetspolitiska
            situationen förändras till det sämre i vår omvärld, skall vi ha
            handlingsfrihet att snabbt öka vårt bistånd och våra insatser
            för demokrati och en positiv utveckling.
          </note>
          <note xml:id="i-949f11b303bd4b0c-0">
            Jag ser fram emot att ta itu med den här propositionen i utskottet.
            Min förhoppning är att vi med denna debatt kan lämna hur beredningsprocessen
            har varit och huruvida vissa partier anser sig felbehandlade eller
            ej, för att i stället kunna koncentrera oss på framtiden, säkerhetspolitiken
            och de förändringar som totalförsvaret står inför. Det gagnar
            oss alla, tror jag, och är betydligt mer konstruktivt än att stå
            här i talarstolen och prata om vem som eventuellt hade fel. Jag
            lägger hellre min kraft på det.
          </note>
          <note xml:id="i-9255e9333fe09b68-0">
            För övrigt kan jag tillägga att jag anser att Frankrike omedelbart
            skall avsluta sina provsprängningar.
          </note>
          <note xml:id="i-ee95f45da5963678-0">
            Anf. 18 BRITT BOHLIN (s) replik
          </note>
          <note xml:id="i-5ac6b0f7e43b46c2-0">
            Fru talman! Det sista Annika Nordgren sade kan jag omedelbart
            instämma i.
          </note>
          <note xml:id="i-990e65d49c9a2575-0">
            Jag skall utöver det bara svara på den direkta fråga som ställdes
            om ubåtar, om de skulle vara sju eller nio.
          </note>
          <note xml:id="i-0a7b610c1db5e30d-0">
            Svaret på den frågan är, som jag tror att Annika
          </note>
          <note xml:id="i-f0ea6901b1e42e42-0">
            Nordgren minns från beredningsarbetet, att det planerats att
            sju ubåtar skulle finnas kvar under en period om tio år framöver.
            Det innebär denna försvarsbeslutsperiod plus beräknat antal i
            nästa försvarsbeslutsperiod. Men eftersom beslutet om de två som
            är skillnaden mellan sju och nio egentligen inte ankommer på oss
            att fatta förrän i nästa försvarsbeslutsperiod står det nu i propositionen
            att det faktiskt är nio ubåtar vi skall ha under den beslutsperiod
            som det här beslutet omfattar.
          </note>
          <note xml:id="i-5d82f617e90da7ec-0">
            Jag vill understryka att det icke handlar om att utveckla ubåt
            2 000. Det handlar om i vilken takt man pensionerar de två äldsta
            generationerna av de ubåtar som vi faktiskt har.
          </note>
          <note xml:id="i-820d89d5dbb1693e-0">
            Anf. 19 ANNIKA NORDGREN (mp) replik
          </note>
          <note xml:id="i-beb791efac691898-0">
            Fru talman! Jag vill tacka för detta tillrättaläggande och drar
            en lättnadens suck när vi nu har slagit fast att det inte blir
            någon utveckling av ubåt 2 000 i fortsättningen.
          </note>
          <note xml:id="i-9ca723d5e9166b16-0">
            Anf. 20 ANDERS SVÄRD (c) replik
          </note>
          <note xml:id="i-a293b2834daa2ee2-0">
            Fru talman! Svaret på den direkta frågan är alltså nej.
          </note>
          <note xml:id="i-9b8a5fac589c2bd6-0">
            När det gäller miljöfrågan, Annika Nordgren, lyckades vi tillsammans
            i beredningen trots allt sämre än vi har lyckats i propositionen.
            Vi skall vara glada för att utvecklingen går åt rätt håll på miljöområdet.
          </note>
          <note xml:id="i-9ab3fceb50034a39-0">
            Vi kan tillsammans glädjas över att det finns ett ordentligt
            miljöavsnitt, och vi kan tillsammans i försvarsutskottet fortsätta
            att ytterligare förbättra miljöavsnittet. Självklart är miljöfrågorna
            viktiga på det här området såväl som på alla andra samhällsområden.
          </note>
          <note xml:id="i-dacd28100bdf97e0-0">
            Anf. 21 ANNIKA NORDGREN (mp) replik
          </note>
          <note xml:id="i-eab478446fd9ef12-0">
            Fru talman! Som jag sade i mitt anförande, Anders
          </note>
          <note xml:id="i-5ab40c47ffac6334-0">
            Svärd, är jag glad för att det nu finns en rubrik som heter Miljöfrågor
            i försvarsmakten. Däremot är innehållet under all kritik.
          </note>
          <note xml:id="i-157eb1853324dfd1-0">
            Jag tar det som en invit, Anders Svärd, att vi tillsammans kan
            föra miljöfrågorna en bra bit framåt i försvarsutskottets fortsatta
            arbete.
          </note>
          <note xml:id="i-01a09516056b76b7-0">
            Anf. 22 ANDERS SVÄRD (c) replik
          </note>
          <note xml:id="i-7086ba90ba0078b9-0">
            Fru talman! Som Annika Nordgren väl vet är det den ordningen
            som jag och många andra tycker är mycket bra, att vi i utskottet
            tillsammans utvecklar regeringens propositioner.
          </note>
          <note xml:id="i-fc6db0517bd4ea2f-0">
            Anf. 23 LENNART ROHDIN (fp) replik
          </note>
          <note xml:id="i-f233e9b8f8956b70-0">
            Fru talman! Det fanns för några år sedan ett talesätt i stil
            med "bunta ihop dem och slå ner dem". Det kan man kanske göra
            med Moderaternas och Folkpartiets eventuella motiv när man har
            ont om tid i talarstolen.
          </note>
          <note xml:id="i-fbf0d5bf4377dcbe-0">
            Jag blir litet förvånad över hänvisningen till våra intressegrupper
            i försvaret med tanke på de signaler som under hela våren och
            sommaren har kommit från förband över hela landet, där man undrar
            varför Folkpartiet är värre på att skära i försvaret än till och
            med
          </note>
          <note xml:id="i-5ed78526e5c1ecec-0">
            Miljöpartiet och Centerpartiet. Jag förstår inte riktigt den
            logiken.
          </note>
          <note xml:id="i-40d86121c7de5ba8-0">
            När det gäller Försvarsberedningen, som jag alltså inte har tagit
            upp här själv, utan det är andra talare som har valt att vända
            sig till oss i Folkpartiet, vill jag betona att innan sakbehandlingen
            hade börjat i Försvarsberedningen, när vi fortfarande var kvar
            där, gick försvarsministern ut och förklarade att han räknade
            med en uppgörelse om försvarspolitiken med
          </note>
          <note xml:id="i-aa067de1cdde27b3-0">
            Centern och möjligen kds i höst. Folkpartiet var uteslutet för
            sina vildsinta förslag. Det inbjöd väl inte direkt till en tro
            att det skulle gå att påverka det hela.
          </note>
          <note xml:id="i-a83d74ec42b8d7d8-0">
            Dessutom var det så, det har ingen av de övriga företrädarna
            i Försvarsberedningen invänt mot, att i stället för att låta Försvarsberedningen
            utreda de tekniska och organisatoriska frågor som Folkpartiet
            begärde, konstruerade försvarsministern en debatt om huruvida
            Försvarsberedningen skulle utreda frågan om svensk NATO-anslutning,
            som inget parti begärt eller över huvud taget övervägt. Då fanns
            det inga förutsättningar att vara kvar i Försvarsberedningen.
          </note>
          <note xml:id="i-19937a2498216b86-0">
            Slutligen vill jag å det varmaste instämma i det som Annika Nordgren
            sade om de franska provsprängningarna.
          </note>
          <note xml:id="i-2553a38080143cb6-0">
            Anf. 24 ANNIKA NORDGREN (mp) replik
          </note>
          <note xml:id="i-b21371024c59bd84-0">
            Fru talman! Jag kan tyvärr inte svara för vad försvarsministern
            har sagt och gjort. Försvarsminister är jag ju inte än.
          </note>
          <note xml:id="i-1473b6c305ce4933-0">
            Jag skulle också vilja litet grand kommentera det som Lennart
            Rohdin tog upp, om att spara mer än
          </note>
          <note xml:id="i-05e9a1b0e12a07cf-0">
            Miljöpartiet. Det var minsann intressant. Miljöpartiet vill spara
            mer än regeringen och Centerpartiet nu har föreslagit. Om Folkpartiet
            kan instämma i den synen på hur vi skall utforma försvaret och
            hur mycket det får kosta i framtiden får vi väl också diskutera
            i utskottet under de fortsatta överläggningarna.
          </note>
          <note xml:id="i-131cf27f62d998b6-0">
            Anf. 25 LENNART ROHDIN (fp) replik
          </note>
          <note xml:id="i-68959e2b2db9db31-0">
            Fru talman! Jag vill nöja mig med att säga att jag tror att om
            Annika Nordgren eller någon annan av ledamöterna i Försvarsberedningen
            eller försvarsutskottet hade varit försvarsminister, hade förutsättningarna
            för samarbete säkerligen varit väsentligt bättre.
          </note>
          <note xml:id="i-c3107f0eb4b0b5f4-0">
            Anf. 26 ÅKE CARNERÖ (kds)
          </note>
          <note xml:id="i-1c0ed0d976088ed4-0">
            Fru talman! Kristdemokraterna har deltagit i Försvarsberedningens
            arbete, som startade den 12 januari i år. Vi anser det vara mycket
            viktigt att alla i riksdagen representerade partier ges möjlighet
            att delta i utformningen av vårt lands framtida säkerhetspolitik.
          </note>
          <note xml:id="i-baf80121da5cd015-0">
            Det ger en betydelsefull signal till medborgarna i
          </note>
          <note xml:id="i-40f831d300d6978d-0">
            Sverige. Det ger också en tydlig signal till vår omvärld. Jag
            beklagar att inte alla partier har varit med.
          </note>
          <note xml:id="i-ed81d3644b02a63c-0">
            Nu ger jag mig inte in på procedurfrågorna, utan tänker i stället
            gå in i sakdebatten om den proposition som jag inte sett och som
            ännu inte har kommit till mitt bord.
          </note>
          <note xml:id="i-b8c6a2585ad1c1a6-0">
            Fru talman! Regeringen anförde i sina direktiv till
          </note>
          <note xml:id="i-a920c3614054e2e4-0">
            Försvarsberedningen bl.a. att militär doktrinutveckling och militärteknisk
            utveckling i omvärlden skulle utgöra de viktigaste utgångspunkterna
            samt att de långsiktiga osäkerheterna skulle betraktas som en
            viktig dimensionerande faktor. Man betonade att inriktningen skulle
            kännetecknas av framåtriktad förnyelse med sikte på ett modernt
            och utvecklingsbart totalförsvar i tidsperspektivet bortom de
            närmaste tio åren. Detta synsätt delas av oss kristdemokrater
            och är nödvändigt som vi ser det för att bevara trovärdigheten
            för Sveriges alliansfrihet. Vi har accepterat den tidigare besparingen,
            som redan har beslutats.
          </note>
          <note xml:id="i-0e8841f549b2d5b7-0">
            Fru talman! Försvarsberedningen har nu avlämnat en säkerhetspolitisk
            rapport och en rapport om totalförsvarets utveckling och förnyelse
            som nu bildar underlag för den proposition som föreläggs riksdagen
            i dag.
          </note>
          <note xml:id="i-82cd041c05c6029a-0">
            Det genomgående temat i den säkerhetspolitiska rapporten är den
            svårförutsägbarhet som existerar vad gäller möjliga alternativa
            utvecklingsvägar. Det skulle krävas mycket genomgripande händelser
            för att ge anledning till omvärderingar av de här bedömningarna,
            och några sådana händelser har inte inträffat.
          </note>
          <note xml:id="i-536b6433b45d806d-0">
            Sedan den här rapporten lades fram kan vi alltså konstatera att
            det säkerhetspolitiska läget inte har förbättrats. Den tidigare
            stabila spänningen har avlösts av en instabil avspänning.
          </note>
          <note xml:id="i-83aefc22c95a53c2-0">
            Den största långsiktiga osäkerheten gäller Ryssland. Oavsett
            vilken riktning den ryska utvecklingen tar kommer Ryssland genom
            sin resursbas och sin storlek att förbli en säkerhetspolitisk
            faktor av stor betydelse i Europa och då inte minst i Östersjöområdet.
            Ryssland kommer under lång tid att vara granne med instabila zoner
            i söder. Det här kan få konsekvenser såväl internt som för utrikes-
            och säkerhetspolitiken i stort. Instabiliteten i sig kan utgöra
            ett hot genom att stämningar av förödmjukelse och revanschism
            kan leda till ett auktoritärt styre med en aggressiv och oberäknelig
            politik utåt.
          </note>
          <note xml:id="i-fb46cad35b0933e9-0">
            Den säkerhetspolitiska rapporten är, som vi kristdemokrater ser
            det, en bra utgångspunkt för utformningen av vårt totalförsvar.
            Tillsammans med de planerade kontrollstationerna har vi möjlighet
            att vidmakthålla en trovärdig grund för totalförsvarets långsiktiga
            styrka och anpassningsbarhet som är vårt bidrag till säkerhetspolitisk
            stabilitet i det nordeuropeiska området. Men jag vill betona att
            trovärdigheten kräver långsiktighet. Att låta totalförsvarets
            ekonomiska ram åka upp eller ner alltför mycket skapar ingen trygghet,
            varken i eller utanför totalförsvaret.
          </note>
          <note xml:id="i-501449b26c1fa4db-0">
            Fru talman! Kristdemokraterna tycker att den inriktning av totalförsvaret
            som nu föreslås är bra i vissa delar. Satsningar på det civila
            försvaret som motverkar samhällets sårbarhet är viktiga. Robusthet
            och flexibilitet vad gäller el, tele och informationsförmedling
            prioriteras. Vi betonar att den allt större andelen äldre i vårt
            samhälle ökar behovet av vård och omsorg. En samlad syn på hot
            och risker bör ge en mer effektiv och rationell hantering av samhällets
            resurser inklusive totalförsvarets. Den föreslagna bredare tillämpningen
            av totalförsvarsplikten stärker trovärdigheten i vår säkerhetspolitik
            och bidrar till att skapa ett bra totalförsvar.
          </note>
          <note xml:id="i-d55af56a87cf82da-0">
            Fru talman! Man kan nu fråga sig om den säkerhetspolitiska situationen
            är sådan att vi kan hysa förhoppningar om en lugn framtid. Historisk
            erfarenhet talar ju snarare för att försvarsmaktens storlek varit
            för liten när ofred brutit ut och att krigsdugligheten varit störst
            när behovet minskat. Vi anser att beredningens majoritet inte
            tillräckligt beaktat den osäkerhet som råder i vår omvärld och
            som den säkerhetspolitiska rapporten ofta nämner. I en första
            uppdatering är "bedömningen att de negativa tendenserna i den
            internationella utvecklingen för närvarande dominerar över de
            positiva" samt att utvecklingen i Ryssland är "fortsatt mycket
            svårförutsägbar". Just svårförutsägbarheten kan internationellt
            komma att bli dominerande under lång tid, samtidigt som de närmaste
            åren kan ge viktiga säkerhetspolitiska signaler.
          </note>
          <note xml:id="i-f21cc3b2e7cf6a1c-0">
            EU:s översynskonferens, USA:s fortsatta roll i Europa och viktiga
            val i USA och Ryssland är några exempel.
          </note>
          <note xml:id="i-4ce1826aa0967444-0">
            Den högre ambitionsnivån vad gäller fredsfrämjande operationer
            markerar att totalförsvarets medverkan i det internationella säkerhetssamarbetet
            inom
          </note>
          <note xml:id="i-1928a8e858a38061-0">
            FN och OSSE har fått en alltmer framträdande plats i svensk säkerhetspolitik.
            Bättre insatsberedskap, tillgång till modern materiel, hög skyddsnivå
            samt ökad förmåga till samverkan med andra länders stridskrafter
            och civila styrkor medför ökade kostnader.
          </note>
          <note xml:id="i-ed103006ea8313b6-0">
            Fru talman! Givetvis skall Sverige ha ett modernt och effektivt
            totalförsvar som ständigt skall utformas så att det kan reagera
            på, möta och svara mot aktuell hotbild. Därvid är teknisk och
            materiell förnyelse nödvändig. En minskning av krigsorganisationen
            ökar sårbarheten, vilket kräver starkt luftförsvar. Detta innebär
            bl.a. att vi måste ha möjlighet att bevara och utveckla vår kompetens
            på missilområdet. Ju längre uthållighet våra flygstridskrafter
            och övrigt luftförsvar har, desto bättre skydd kan vi ge våra
            soldater och vår civilbefolkning om vi skulle utsättas för väpnat
            angrepp.
          </note>
          <note xml:id="i-1c73c72caa7a034d-0">
            Fru talman! Den stora osäkerheten i omvärlden, den vidgade tillämpningen
            av totalförsvarsplikten och en högre ambitionsnivå för fredsfrämjande
            insatser har beredningens majoritet inte beaktat tillräckligt
            när det gäller kostnaderna. Vi kristdemokrater delar därför inte
            Centerpartiets och Socialdemokraternas syn vad gäller totalförsvarets
            ekonomiska ram och menar att konsekvenserna av de redan beslutade
            2 miljarderna fram t.o.m. 1998 blir omfattande i totalförsvarets
            redan hårt ansträngda ram. Den påbörjade utvecklingen och moderniseringen
            enligt Försvarsbeslut 92 är därför hotad, och det vi i dag beslutar
            om kommer ju som vi alla vet att påverka försvaret långt in på
            nästa sekel.
          </note>
          <note xml:id="i-710bebdbff843a3f-0">
            Anf. 27 ANNIKA NORDGREN (mp) replik
          </note>
          <note xml:id="i-f35d4174501a475e-0">
            Fru talman! Kristdemokraterna ställer upp på den inriktning av
            totalförsvaret som beredningens majoritet föreslår, men som Åke
            Carnerö berättade ställer man däremot inte upp på den ekonomiska
            ramen, dvs.
          </note>
          <note xml:id="i-46be217a76afb11d-0">
            på besparingen, som vi i Miljöpartiet för övrigt anser vara för
            liten. Jag undrar hur detta går ihop. Vill kristdemokraterna lägga
            mera pengar på så att säga samma saker?
          </note>
          <note xml:id="i-2c4d2bf898bdaa0e-0">
            Anf. 28 ÅKE CARNERÖ (kds) replik
          </note>
          <note xml:id="i-698f9b8c054e3bca-0">
            Fru talman! Som jag sade har vi varit med i Försvarsberedningens
            arbete, och jag upplever det som att vi har kunnat påverka konstruktivt.
          </note>
          <note xml:id="i-8b74d997fd6e920a-0">
            När det sedan gäller den ekonomiska ramen som presenterades mycket
            sent i beredningen, hade man inte tagit hänsyn till de faktorer
            som jag nämnde i slutet av mitt anförande som vi var överens om
            och som innebär kostnader.
          </note>
          <note xml:id="i-4dda7f0ad02c76b3-0">
            Som jag sade är ekonomin redan hårt ansträngd.
          </note>
          <note xml:id="i-91b423f6cb0de2bc-0">
            Är man med och lägger fram förslag, som jag anser att vi har
            gjort, då måste man ta konsekvenserna av vad de innebär i kostnader.
          </note>
          <note xml:id="i-5b39cce17eb6de8e-0">
            Anf. 29 ANNIKA NORDGREN (mp) replik
          </note>
          <note xml:id="i-c69e50150d2ca2f3-0">
            Fru talman! Den kristdemokratiska politiken i praktiken är då
            att man skall se till att Bamse kommer att räddas kvar i fortsättningen?
          </note>
          <note xml:id="i-999837c9c5e38a14-0">
            Anf. 30 ÅKE CARNERÖ (kds) replik
          </note>
          <note xml:id="i-e2204c89805fa4e2-0">
            Fru talman! Jag uppfattade det så att det var Bamse som det gällde.
          </note>
          <note xml:id="i-ddfca3acbf1d6bf5-0">
            Jag nämnde att vi måste ha en bevarad kompetens på det här området.
            I det här fallet gäller det naturligtvis missilområdet, och då
            ingår ju Bamse. Jag anser att detta är väldigt viktigt när det
            gäller uthålligheten, och jag tyckte att jag motiverade det. Bamse
            blir givetvis ett mycket viktigt inslag i vårt luftförsvarssystem.
          </note>
          <note xml:id="i-d16da4710d5176d4-0">
            Anf. 31 BRITT BOHLIN (s)
          </note>
          <note xml:id="i-ce5b94be8bd6695b-0">
            Fru talman! Den proposition med vackra bilder på flygplan på
            framsidan som somliga av oss har fått på sitt bord i dag är ett
            bevis på hur en produkt kan utformas när parlamentarismen har
            fungerat som allra bäst. Grunden för det som står i propositionen
            är två rapporter som har utarbetats av en parlamentarisk kommitté
            där fem partier har varit representerade, varav två partier har
            varit representerade ibland - om jag får uttrycka det så.
          </note>
          <note xml:id="i-cdf6f20ea4011f97-0">
            Det arbete som har försiggått i kommittén har haft väldigt stor
            bredd, trots att många av oss har så skilda uppfattningar om mål
            för säkerhetspolitiken, om ekonomiska ramar och på många andra
            avgörande punkter. Var och en som har deltagit i Försvarsberedningens
            arbete har gjort det på ett ytterst konstruktivt sätt.
          </note>
          <note xml:id="i-8434edd2583f94ba-0">
            Man har med en stor dos av ödmjukhet sökt sig fram mot vad vi
            tror skulle kunna vara ett modernt krigs karaktär. Vi har sökt
            oss fram till svaren på frågan:
          </note>
          <note xml:id="i-21c4713e3ab1c374-0">
            Vad är det som det svenska totalförsvaret skall klara för att
            kunna möta ett framtida scenario, om det trots allt skulle inträffa?
          </note>
          <note xml:id="i-012dfb49529d9819-0">
            Jobbet har varit svårt och arbetsamt men också mycket roligt,
            kanske just därför att alla har lagt så mycket kraft och haft
            så gott humör i just det arbetet.
          </note>
          <note xml:id="i-cc1744c2232770f3-0">
            Jag vill gärna framföra ett stort och varmt tack för detta. De
            som har deltagit i det här arbetet har stor heder av det.
          </note>
          <note xml:id="i-c3c306417cd7a1f0-0">
            Desto konstigare är det då med att den debatt som vi har här
            i dag över huvud taget försigkommer. Våra försvarsdebatter är
            nog alltid livliga när vi plågar talmannen till det yttersta genom
            att ta sex, sju och åtta timmar i anspråk. I dag skall vi faktiskt
            inte diskutera sakfrågan. Det har vi gott om tid att göra längre
            fram i höst när utskottet haft tid och möjlighet att arbeta igenom
            denna proposition och kommit med ett eget förslag. I dag har vi
            inte ens tagit del av förslagen, men vi kommenterar och debatterar
            dem ändå -
          </note>
          <note xml:id="i-70ceaa6f6c004b1d-0">
            mycket märkligt.
          </note>
          <note xml:id="i-a3603221c81c6e9b-0">
            Jag ser fram emot en saklig debatt. Men till dess kan vi väl
            visst ha en spontan uppvärmningsdebatt.
          </note>
          <note xml:id="i-a88ea4ebb716d46b-0">
            Det kan lämpligen ske nästa vecka under den allmänpolitiska debatten
            som ju faktiskt är avsedd för den typen av diskussioner. Då kommer
            också försvarsministern att delta, så att han får en chans och
            en möjlighet att svara på alla inlägg som i dag egentligen vänder
            sig till honom som inte är närvarande.
          </note>
          <note xml:id="i-7e82e1748420a78a-0">
            När man lyssnar på moderaterna i första hand och i viss mån på
            Folkpartiet måste man fundera över:
          </note>
          <note xml:id="i-f378e770645c64e7-0">
            Menade ni allvar när vi gjorde upp om hur försvarsbeslutet skulle
            formuleras? Taktiken och upplägget var ju faktiskt att vi den
            här gången skulle prova en ny väg. Det har vi nu talat ganska
            öppet och frimodigt om under några år, innan vi sätter i gång
            med arbetet inför nästa försvarsbeslut. Jag tänker då på tekniken
            att dela upp försvarsbeslutet i två olika etapper. Den första
            etappen handlar om säkerhetspolitiken, totalförsvarets mål, uppgifter
            och ekonomisk ram. Den andra etappen skall så småningom nästa
            höst landa i ett fullföljande av det kompletta försvarsbeslutet
            med de förändringar som krävs utifrån detta.
          </note>
          <note xml:id="i-d48f0acf4a0d7180-0">
            Det är naturligtvis så att om man inte i hjärtat ansåg att detta
            var ett riktigt arbetssätt, då är det inte så konstigt att själva
            genomförandet sedan fallererar.
          </note>
          <note xml:id="i-f29dcbf3faf9b01a-0">
            Det här har jag funderat på när jag ibland haft väldigt svårt
            att begripa hoppandet in och ut i Försvarsberedningen och i den
            debatt som har förts.
          </note>
          <note xml:id="i-7be9d6731d83914f-0">
            Jag tror ändå att förutom de allra närmast sörjande
          </note>
          <note xml:id="i-d729ec44ed5673d9-0">
            - om jag får uttrycka det så - må det vara alldeles entydigt
            och klart att det har funnits en öppen och inbjudande hand från
            socialdemokratin, Centern och från de andra partier som deltagit
            i Försvarsberedningens arbete under hela resans gång, men vi har
            så många gånger nu mötts av knuten näve att även det börjar kosta
            på litet. Men icke förty tänker vi fortsätta att hålla den handen
            utsträckt.
          </note>
          <note xml:id="i-208fd6f52cf5eaff-0">
            Jag känner mig övertygad om att det som ibland i debatten slår
            över i hårda och skarpa ord och som på något sätt är ett tecken
            på förgrämelse och bitterhet i längden kan leda till någon sorts
            handlingslöshet och passivitet i den här frågan, som är så viktig
            inte bara för oss och våra partiers stolthet utan faktiskt är
            en avgörande fråga för vårt lands väl och ve.
          </note>
          <note xml:id="i-2b0fccfb68c0a212-0">
            Jag är övertygad om att när vi kommer in i sakdiskussionen tar
            vi åt oss de sakliga argument som faktiskt finns för att sätta
            i gång med det arbete som vi nu har framför oss och som är ytterst
            svårt, även om den ekonomiska ram och reformering som vi talar
            om handlar om en besparing på 10 %. Det handlar om en besparing
            på 10 % i det svenska totalförsvaret, det enda totalförsvar som
            icke tidigare har gjort någon som helst minskning i försvarsbudgeten.
            Det är sant.
          </note>
          <note xml:id="i-c3a13df93f180f9b-0">
            1992 års försvarsbeslut bestod i att försvaret faktiskt fick
            ökade resurser. Sverige tillsammans med Turkiet var de enda länder
            i världen som gick den vägen. Nu om någon gång är det dags att
            göra en ganska modest reformering och besparing i det svenska
            totalförsvaret därför att det säkerhetspolitiska läget klart medger
            detta. Det är huvudorsaken.
          </note>
          <note xml:id="i-eb56534b42119224-0">
            Det handlar om 4 miljarder, inte alls om 7 miljarder. Däremot
            fanns det inom försvarsmakten obetalda räkningar, men det är en
            helt annan historia. Den debatten har vi fört många gånger här
            i riksdagen -
          </note>
          <note xml:id="i-d8aa3d8b95f6bf34-0">
            jag skall inte nu återgå till den.
          </note>
          <note xml:id="i-955e810b219187ee-0">
            Diskussionen om svarta hål känner många igen.
          </note>
          <note xml:id="i-e2ecd441f33ee63e-0">
            Den frågan har vi debatterat i riksdagen, det kan väl räcka med
            det.
          </note>
          <note xml:id="i-8cc35b1777c34bb2-0">
            Vad man kan förundra sig över när det gäller diskussionen om
            totalförsvarets ekonomiska ram är att så många lägger så mycket
            kraft på frågan om 2 miljarder upp eller ner, medan nästan ingen
            talar om hur vi använder de 35 eller 37 miljarderna i totalförsvaret.
          </note>
          <note xml:id="i-f034e7c4e1de68a0-0">
            Fel använda 35 miljarder kan vara lika förödande för vår möjlighet
            att försvara Sverige som om vi har 1
          </note>
          <note xml:id="i-97e080b85c1e21bd-0">
            eller 2 miljarder mer eller mindre. Det tycker jag är en viktigare
            fråga. Detta har engagerat Försvarsberedningen. Det är detta vi
            har lagt så mycket kraft och möda på och nu skall fortsätta med:
            Hur skall det svenska försvaret vara organiserat? Vad skall vi
            satsa på? Vad skall prioriteras och vad kan prioriteras bort?
          </note>
          <note xml:id="i-9c835a70d4e0460f-0">
            Detta är de stora och viktiga frågor som vi har att bita i ett
            helt år framöver. Väl bekommen! Jag hoppas att alla är med i den
            debatten på ett konstruktivt sätt. Inte kan det väl bli så som
            en viss liten gubbstrutt sade i
          </note>
          <note xml:id="i-9b290f6cd3eb792e-0">
            DN: När vi inte längre har någon bestämd hotbild måste anslagen
            till krigsmakten höjas till den nivå där vi är beredda på allt.
          </note>
          <note xml:id="i-27a96cb88525e69d-0">
            Tack!
          </note>
          <note xml:id="i-8ccc892b610e1f77-0">
            Anf. 32 HENRIK LANDERHOLM (m) replik
          </note>
          <note xml:id="i-b6be9ab961b23db0-0">
            Fru talman! Jag tvekar inte ett ögonblick på att
          </note>
          <note xml:id="i-2ef400dcf479ba3a-0">
            Britt Bohlins hand är varm. Men hennes förmän Thage Peterson
            och Ingvar Carlsson är stenstoder där begrepp som marginaldoktrin
            och neutralitetspolitik fortfarande är levande. Med dessa kvarlevor
            från det kalla kriget har det varit omöjligt att diskutera säkerhetspolitiken
            öppet och fritt.
          </note>
          <note xml:id="i-6da8fcbd32b97d5b-0">
            Tyvärr var inte detta en parlamentarisk kommitté.
          </note>
          <note xml:id="i-ea8d7ddc1632c483-0">
            Hade den varit det hade vi kanske fått diskutera verkligheten
            så att inte slutsatserna hade varit givna på förhand. Sanningen
            är ju att utgångspunkterna var det som blev slutsatserna, dvs.
            att säkerhetspolitiken skulle vara densamma, den fick inte ifrågasättas.
            Besparingarna var redan fastställda i den ekonomiskpolitiska propositionen.
            Försvarsministerns käpphästar på inte minst pliktområdet skulle
            tillgodoses. Besparing var begärd och skulle verkställas. Den
            har nu verkställts.
          </note>
          <note xml:id="i-48da8ab105768192-0">
            Vi menar alldeles definitivt allvar med vårt stöd till den process
            som ni lade upp. Problemet är bara det att det underlag som vi
            skall grunda vårt beslut på i viktiga hänseenden - som vi bedömer
            det nu efter en hastig genomläsning av propositionen - inte riktigt
            räcker till. Det blir precis som Anders Svärd säger, att det slutgiltiga
            försvarsbeslutet kommer att fattas nästa höst. Vi saknar avvägningar
            i de kanske två viktigaste avseendena: människor och materiel,
            pliktsystemet och försvarsindustrin. Där utgör inte regeringens
            proposition ett tillräckligt underlag. Därför blir det svårt att
            ta ställning till en omvälvning av totalförsvarets uppgifter och
            de kraftiga besparingar på faktiskt 7
          </note>
          <note xml:id="i-5c458d060a499ceb-0">
            miljarder på det militära försvaret som regeringens förslag innebär.
          </note>
          <note xml:id="i-95d31017a7e655cf-0">
            Sverige blir det första land som inte går ner, vi står kvar,
            säger Britt Bohlin. Problemet är att vi under
          </note>
          <note xml:id="i-314ce6cb06bfb1a5-0">
            70- och 80-talet stod still medan andra upprustade.
          </note>
          <note xml:id="i-e62e3eeeb25a6588-0">
            Det gör att vi fortfarande har kvar förnyelsebehov som andra
            länder inte har. Skall vi kunna titta medborgare i ögonen och
            säga att vi har ett bra och starkt försvar, krävs en fortsatt
            materiell förnyelse. Skall vi titta sanningen i vitögat - och
            det skall vi också göra
          </note>
          <note xml:id="i-83f70aea97306d10-0">
            - måste vi inse att den kostar pengar.
          </note>
          <note xml:id="i-0d129f8114b73cac-0">
            Anf. 33 TALMANNEN
          </note>
          <note xml:id="i-61880894b95aeff6-0">
            Jag uppskattar mycket den trevliga samtalstonen, men jag vill
            ändå påminna om att detta inte är privata dialoger utan ett offentligt
            samtal till medborgarna via talmannen.
          </note>
          <note xml:id="i-6f593e8d74dabd0a-0">
            Anf. 34 BRITT BOHLIN (s) replik
          </note>
          <note xml:id="i-82a829c3c25d4659-0">
            Fru talman! Vad jag fick höra från Henrik Landerholm bekräftar
            faktiskt det jag sade från talarstolen, att Moderaterna i grunden
            inte har accepterat det arbetssätt som vi hade bestämt oss för,
            nämligen tvåetappsbeslut. Med beklagande säger han nu att flera
            saker inte kommer att beslutas förrän nästa höst. Nej, just det,
            det var vitsen med det här sättet att arbeta.
          </note>
          <note xml:id="i-6882ea35e981ac7d-0">
            Det är vi fullt på det klara med. Å ena sidan klagar
          </note>
          <note xml:id="i-3ee2d962b73d2c3a-0">
            Henrik Landerholm och Moderaterna väldeligen över att för många
            delar i propositionen är för detaljerat beskrivna. Å andra sidan
            klagar han över att det inte är tillräckligt detaljerat och klart
            för att med en gång klubba ärendet och fatta beslut. Vad vill
            ni moderater egentligen? Jag blir alltmer konfys. Har Moderaterna
            någon försvarspolitik värd namnet över huvud taget?
          </note>
          <note xml:id="i-b91091be50df8021-0">
            Anf. 35 HENRIK LANDERHOLM (m) replik
          </note>
          <note xml:id="i-966ea94f1b52e5bd-0">
            Fru talman! Jag tror inte att Britt Bohlin skall behöva vara
            så fundersam framöver. Jag kan hänvisa till den säkerhetspolitiska
            rapport som vi presenterade i slutet av augusti och som jag är
            övertygad om att en hel del av kammarens ledamöter noga har studerat.
          </note>
          <note xml:id="i-adf160ca2ee38862-0">
            Problemet är att vi skall ta ställning till helheten nu, utan
            att viktiga avgörande delar är klargjorda. Jag tycker, precis
            som Britt Bohlin påpekade, att det var en god idé att bryta upp
            försvarsbeslutet i två delar:
          </note>
          <note xml:id="i-75a8b73b2ba4e7ce-0">
            först diskutera inriktningen och ekonomin och komma överens om
            vad som är rimligt och ta detaljerna sedan. Problemet är att pliktsystemet
            i svensk försvarspolitik och svensk säkerhetspolitik inte är en
            detalj.
          </note>
          <note xml:id="i-532dc3e7155cf7e7-0">
            Försvarsindustrin och de materiella frågorna, vilket materiellt
            innehåll förbanden skall ha, är inte en detalj. Att ställa en
            väldigt stor tro till ett återtagningssystem som inte är studerat,
            varken som helhet eller i detalj, är stora frågor. Det gör det
            svårt för oss att ta ställning till totalförsvarets uppgifter,
            till omfattningen i förbandsvolym. Socialdemokraterna och Centern
            verkar vara de enda partier som fullt ut står kvar vid beredningens
            förslag, som innebär en minskning med en fjärdedel av flyget och
            armén. En tredjedel av bassystemet och en tredjedel av marinen
            skall försvinna. Jag tycker inte att det är tillräckligt studerat.
          </note>
          <note xml:id="i-8fd545f305f21cea-0">
            Jag skall läsa propositionen noga, och jag hoppas att jag kan
            återkomma nästa vecka när vi börjar behandlingen i försvarsutskottet
            och säga att jag hade fel. Än finns ingenting som tyder på det.
          </note>
          <note xml:id="i-f1e7733a7d17d60c-0">
            Anf. 36 BRITT BOHLIN (s) replik
          </note>
          <note xml:id="i-4570e7b09d18ca22-0">
            Fru talman! Det finns två sätt att komma fram till beslut. Det
            ena sättet är att regeringen förelägger ett detaljerat underlag
            för riksdagens utskott, som i princip har att skriva det var bra
            och skicka det vidare till kammaren för beslut. Det andra är att
            säga att detta är en svår och komplicerad fråga som kräver mer
            underlag, kräver att man betänker ett antal olika parametrar,
            arbetar med det i det fackutskott som berörs. Så har vår försvarsminister
            i ett antal frågor valt att göra.
          </note>
          <note xml:id="i-1550ec5cdff154ba-0">
            Jag hyser inte den minsta nervositet över att riksdagens försvarsutskott
            inte klarar av att hantera de frågor som vi får på vårt bord.
            Jag tror i själva verket att det faktiskt är bra att riksdagens
            alla partier får vara med om att ta ställning i dessa viktiga
            frågor som vi har framför oss. Jag kan inte förstå varför Henrik
          </note>
          <note xml:id="i-747fcd9d6ced0c1c-0">
            Landerholm till varje pris vill skjuta över frågorna, och i viss
            mån beslutsfattandet genom att underlag för beslut styr mycket
            av vad man kommer fram till, till
          </note>
          <note xml:id="i-58466048baa6dd44-0">
            Försvarsdepartementet. Jag tycker att det är bra att vi har fått
            förtroende och fria händer i riksdagen.
          </note>
          <note xml:id="i-c08ecde6d8cac8e3-0">
            Anf. 37 LENNART ROHDIN (fp) replik
          </note>
          <note xml:id="i-52f5d5815fe64bf7-0">
            Fru talman! Jag välkomnar mycket att nästa vecka få debattera
            med försvarsministern, som ju faktiskt är ansvarig både för innehållet
            och tillkomsten av den här produkten. Detta är något som jag aldrig
            lagt Britt
          </note>
          <note xml:id="i-c7ed84a98995b10b-0">
            Bohlin till last.
          </note>
          <note xml:id="i-743ce460400e1f37-0">
            Britt Bohlin frågade om vi menar allvar med uppläggningen av
            beredningsarbetet. Ja, vi har aldrig ifrågasatt beredningsarbetet,
            även om det var regeringspartiets förslag att lägga upp det på
            det här sättet.
          </note>
          <note xml:id="i-502e38a5620ea3d0-0">
            Man ville nämligen hösten 1995 skapa klara och tydliga signaler
            till ÖB om hur 1996 års försvarsbeslut skall se ut. Det är klart
            att vi blir ju litet grand undrande för var dag som går när Socialdemokraterna
            och Centern tillsammans skjuter upp allt fler delar av försvarsbeslutet,
            även de frågor som det skulle ha fattats beslut om i höst, till
            nästa år. Nu börjar man dessutom tala om kontrollstationen 1998.
            Frågan är:
          </note>
          <note xml:id="i-b46334da0df25804-0">
            Finns det något kvar av regeringens och Socialdemokraternas uppläggning
            av det här försvarsberedningsarbetet att besluta om i december
            i år?
          </note>
          <note xml:id="i-bac8a052bbb5e4c2-0">
            Som Britt Bohlin kunde konstatera berörde jag inte med ett ord
            i mitt anförande den process som har förevarit under våren. Men
            Britt Bohlin har som tredje talare i dag tagit upp den här frågan,
            beklagat att den har diskuterats och frågat bl.a. oss som inte
            har tagit upp den varför vi inte kunde delta i arbetet.
          </note>
          <note xml:id="i-2a012e47872ae74a-0">
            Hon hänvisar till en öppen och inbjudande hand. Jag kan inte
            minnas att det var några problem när det gällde vårt deltagande
            i beredningsarbetet. Men först fick vi en rejäl råsop i magen
            av försvarsministern innan beredningens arbete hade påbörjats
            när han förklarade att Folkpartiet gick det inte att diskutera
            med. Därefter fälldes vi genom att anklagas för att vilja diskutera
            frågan om svensk NATO-anslutning när vi begärde att få titta på
            vissa ekonomiska och tekniska frågor i beredningen. Det är inte
            en öppen hand.
          </note>
          <note xml:id="i-56e7a4ce80c1803b-0">
            Anf. 38 BRITT BOHLIN (s)
          </note>
          <note xml:id="i-02e221d711783c82-0">
            Fru talman! Det är tråkigt att Folkpartiet och Lennart Rohdin
            uppfattar det som om vi till varje pris har stängt dörren för
            diskussioner med Folkpartiet, för det är inte min bild av verkligheten.
            Däremot är jag väl också övertygad om att vare sig det är Socialdemokraterna
            och Miljöpartiet eller Socialdemokraterna och
          </note>
          <note xml:id="i-b9b73735e378aa07-0">
            Vänsterpartiet eller vilka partier det än kan vara som diskuterar
            och föreslår ytterligt stora besparingar på försvarets område
            så är det väldigt svårt att komma fram till en gemensam ekonomisk
            ram. Det tror jag nog är ett faktum och inget annat.
          </note>
          <note xml:id="i-86c604734056c602-0">
            Vad gäller innehållet i försvarspolitiken vill jag säga att det
            vore konstigt om man i något parti kan känna att man inte har
            varit välkommen med i den diskussion och debatt som har förts.
          </note>
          <note xml:id="i-f1086bbf4130f4b0-0">
            Anf. 39 LENNART ROHDIN (fp)
          </note>
          <note xml:id="i-aad4615d3b4672bd-0">
            Fru talman! Jag har en enkel och rak fråga till
          </note>
          <note xml:id="i-436e89907519e764-0">
            Britt Bohlin: Kan Britt Bohlin tala om för mig i vilket sammanhang
            landets försvarsminister offentligt har gått ut och förklarat
            att det finns något annat parti i
          </note>
          <note xml:id="i-70f100640c21dbd9-0">
            Försvarsberedningen vars försvarspolitik det inte ens lönar sig
            att försöka komma överens om inför 1996
          </note>
          <note xml:id="i-e3f9052291edcbab-0">
            års försvarsbeslut än just Folkpartiet? Jag skulle vilja ha besked
            i den frågan.
          </note>
          <note xml:id="i-757124da14987713-0">
            Anf. 40 BRITT BOHLIN (s)
          </note>
          <note xml:id="i-2d347da4c1f022ee-0">
            Fru talman! Jag tror inte att det har varit försvarsministerns
            avsikt att tala om vilka han inte kan göra upp med, utan han har
            mer valt att uppskatta, ha förståelse för och djupt engagera sig
            i de partier som det faktiskt går att göra upp med.
          </note>
          <note xml:id="i-3a1fe5e6b986b0ec-0">
            Överläggningen var härmed avslutad.
          </note>
          <note xml:id="i-096ecdc2642f2ec4-0">
            Propositionen bordlades.
          </note>
          <note xml:id="i-a0fbe78978451274-0">
            2 § Företrädare i Europaparlamentet
          </note>
          <note xml:id="i-70583176b610419b-0">
            Upplästes och lades till handlingarna följande från valprövningsnämnden
            inkomna berättelse:
          </note>
          <note xml:id="i-805f722eafe100fb-0">
            Till valprövningsnämnden har från Riksskatteverket inkommit bevis
            för de tjugotvå (22) företrädare i
          </note>
          <note xml:id="i-0c989a96eb92706e-0">
            Europaparlamentet och ersättare för dem som utsetts genom val
            i Sverige den 17 september 1996.
          </note>
          <note xml:id="i-4311c168df36c0a6-0">
            Valprövningsnämnden har vid sammanträde denna dag granskat bevisen
            och därvid funnit att de blivit utfärdade i enlighet med 40 §
            lagen om val till Europaparlamentet.
          </note>
          <note xml:id="i-bb3c0184bfa94410-0">
            Stockholm den 4 oktober 1995
          </note>
          <note xml:id="i-baf1f9d532ac7ed5-0">
            Lars Tottie/
          </note>
          <note xml:id="i-80b0375cc3c52044-0">
            Sven-Georg Grahn
          </note>
          <note xml:id="i-c0e39559c3779dda-0">
            3 § Hänvisning av ärende till utskott
          </note>
          <note xml:id="i-7df8902a90ee5300-0">
            Föredrogs och hänvisades
          </note>
          <note xml:id="i-2b685b531515a574-0">
            Proposition
          </note>
          <note xml:id="i-ecb8aea9db44de83-0">
            1995/96:17 till bostadsutskottet
          </note>
          <note xml:id="i-57ba97aee3c757e8-0">
            4 § Anmälan om kompletteringsval till valberedningen
          </note>
          <note xml:id="i-40ae13f67ee45dde-0">
            Talmannen meddelade att på grund av uppkomna vakanser hade Moderata
            samlingspartiet i riksdagens valberedning anmält Rolf Dahlberg
            som ny ledamot efter Wiggo Komstedt och Birger Hagård som ny suppleant
            efter Rolf Dahlberg.
          </note>
          <note xml:id="i-55c9ea8318e43e22-0">
            Talmannen förklarade valda till
          </note>
          <note xml:id="i-37169da2929336b9-0">
            ledamot i valberedningen
          </note>
          <note xml:id="i-2f6637a4d69144be-0">
            Rolf Dahlberg (m)
          </note>
          <note xml:id="i-8a5a27f3513524f7-0">
            suppleant i valberedningen
          </note>
          <note xml:id="i-52a9b087f1e0e661-0">
            Birger Hagård (m)
          </note>
          <note xml:id="i-9c9fc7603d98ceb2-0">
            5 § Bordläggning
          </note>
          <note xml:id="i-194a18fd071f1485-0">
            Anmäldes och bordlades
          </note>
          <note xml:id="i-b66144b45db091b9-0">
            Propositioner
          </note>
          <note xml:id="i-9f434e2920c16132-0">
            1995/96:19 Nya tidpunkter för redovisning och betalning av mervärdesskatt
          </note>
          <note xml:id="i-cbb1b763506f1096-0">
            1995/96:23 Vissa ändringar i smittskyddslagen, m.m.
          </note>
          <note xml:id="i-d586afd28124972d-0">
            1995/96:43 Vissa arrenderättsliga frågor
          </note>
          <note xml:id="i-8876ac91c63eeaf9-0">
            Motioner
          </note>
          <note xml:id="i-2d576a0b5ca6c3d4-0">
            med anledning av förs. 1994/95:RR12 Riksdagens revisorers förslag
            angående Utlänningsnämndens roll i invandrings- och flyktingpolitiken
          </note>
          <note xml:id="i-b7dd022941160c85-0">
            1995/96:Sf1 av Ulla Hoffmann m.fl. (v)
          </note>
          <note xml:id="i-889796d5f513663d-0">
            1995/96:Sf2 av Ragnhild Pohanka m.fl. (mp)
          </note>
          <note xml:id="i-fdaf43423079cac8-0">
            1995/96:Sf3 av Rose-Marie Frebran m.fl. (kds)
          </note>
          <note xml:id="i-2851a53dba8de643-0">
            6 § Anmälan om interpellationer
          </note>
          <note xml:id="i-7fcda2d5bdc6d59a-0">
            Anmäldes att följande interpellationer framställts
          </note>
          <note xml:id="i-90ef247e5ae74bb2-0">
            1994/95:4 av Juan Fonseca (s) till justitieministern om rasistiskt
            ungdomsvåld
          </note>
          <note xml:id="i-bdd83a1e0d924a90-0">
            1994/95:5 av Juan Fonseca (s) till arbetsmarknadsministern om
            arbetslösheten bland invandrare och flyktingar
          </note>
          <note xml:id="i-e479172b74ccc51a-0">
            Interpellationerna redovisas i bilaga som fogas till riksdagens
            snabbprotokoll tisdagen den 10 oktober.
          </note>
          <note xml:id="i-f95b5f73672c13b5-0">
            7 § Anmälan om frågor
          </note>
          <note xml:id="i-21c6bdd44b67ed3b-0">
            Anmäldes att följande frågor framställts
          </note>
          <note xml:id="i-5757d4f8a9962ee1-0">
            1994/95:9 av Lennart Brunander (c) till jordbruksministern om
            mjölkproducenterna
          </note>
          <note xml:id="i-a7d2f817d7cc5698-0">
            1994/95:10 av Märta Johansson (s) till utrikesministern om flyktingfängelset
            Olaine
          </note>
          <note xml:id="i-bff063ac6f54376d-0">
            1994/95:11 av Inger Segelström (s) till statsrådet
          </note>
          <note xml:id="i-ad4db4b10bedbccd-0">
            Mona Sahlin om lågavlönade kvinnor
          </note>
          <note xml:id="i-647c1a119d5499b8-0">
            Frågorna redovisas i bilaga som fogas till riksdagens snabbprotokoll
            tisdagen den 10 oktober.
          </note>
          <note xml:id="i-6cb5bdb5c3dd4092-0">
            8 § Kammaren åtskildes kl. 14.35.
          </note>
          <note xml:id="i-97a8c85b2a201c66-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
