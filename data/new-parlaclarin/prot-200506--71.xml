<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--71</head>
          <docDate when="2005-01-01">2005-01-01</docDate>
        </div>
      </front>
      <body>
        <div>
          <note xml:id="i-88c1f1db9e6d29da-0">
            ﻿
          </note>
          <note xml:id="i-90f7452bac5f3dae-0">
            Riksdagens protokoll
          </note>
          <note xml:id="i-ef627117b66940d8-0">
            2005/06:71
          </note>
          <note xml:id="i-057ee799c8ded25b-0">
            Fredagen den 10 februari
          </note>
          <note xml:id="i-cfedaca5b526839f-0">
            Kl. 09:00 - 10:14
          </note>
          <note xml:id="i-64b12b06468acad4-0">
            1 § Anmälan om återtagande av plats i riksdagen
          </note>
          <note xml:id="i-0c967d024347a7d7-0">
            Andre vice talmannen meddelade att Johan Pehrson (fp) skulle
            återta sin plats i riksdagen från och med den 11 februari varigenom
            uppdraget som ersättare skulle upphöra för Anna Ågerfalk.
          </note>
          <note xml:id="i-fee21af51cb0a92b-0">
            2 § Ledighet
          </note>
          <note xml:id="i-f99b916010e07c1e-0">
            Andre vice talmannen meddelade att Barbro Feltzing (mp) ansökt
            om fortsatt sjukledighet under tiden den 13 februari13 mars.
          </note>
          <note xml:id="i-c320919508495281-0">
            Kammaren biföll denna ansökan.
          </note>
          <note xml:id="i-acb6f4d9afe13ede-0">
            Andre vice talmannen anmälde att Peter Rådberg (mp) skulle fortsätta
            att tjänstgöra som ersättare för Barbro Feltzing.
          </note>
          <note xml:id="i-d5276d47bd16729d-0">
            3 § Anmälan om kompletteringsval
          </note>
          <note xml:id="i-05affff40bae26b1-0">
            Andre vice talmannen meddelade att Miljöpartiet de grönas riksdagsgrupp
            under Barbro Feltzings sjukledighet anmält Peter Rådberg som suppleant
            i skatteutskottet, näringsutskottet och arbetsmarknadsutskottet.
          </note>
          <note xml:id="i-3a51e616ac68e9ab-0">
            Andre vice talmannen förklarade vald under tiden den 13 februari13
            mars till
          </note>
          <note xml:id="i-bebadeb8dc345eca-0">
            suppleant i skatteutskottet
          </note>
          <note xml:id="i-d9f3f2d9d9021036-0">
            suppleant i näringsutskottet
          </note>
          <note xml:id="i-8c4a7bc4e7f2f042-0">
            suppleant i arbetsmarknadsutskottet
          </note>
          <note xml:id="i-945efa00db666d40-0">
            4 § Anmälan om fördröjda svar på interpellationer
          </note>
          <note xml:id="i-2eef81d59b385bbc-0">
            Till riksdagen hade inkommit följande skrivelser:
          </note>
          <note xml:id="i-d5d65588807e38bf-0">
            Interpellation 2005/06:229
          </note>
          <note xml:id="i-502f274390ab8775-0">
            Interpellation 2005/06:229 av Elina Linna (v)
          </note>
          <note xml:id="i-f1a168f8d7318f7f-0">
            Interpellationen kommer att besvaras tisdag den 21 februari 2006.
          </note>
          <note xml:id="i-f37a0fc1a7c11d57-0">
            Skälet till dröjsmålet är sedan tidigare inbokade resor.
          </note>
          <note xml:id="i-19afeb2254452e98-0">
            Erna Zelmin
          </note>
          <note xml:id="i-18ce1ac56a0dfc8e-0">
            Interpellation 2005/06:235
          </note>
          <note xml:id="i-9ef8cc02e9af251a-0">
            Interpellation 2005/06:235 av Göran Lindblad (m)
          </note>
          <note xml:id="i-c3d3b62c87e4d43f-0">
            Interpellationen kommer att besvaras fredagen den 24 februari
            2006.
          </note>
          <note xml:id="i-842f34fbb2ef50a5-0">
            Skälet till dröjsmålet är tjänsteresa utomlands.
          </note>
          <note xml:id="i-7f6e1dedf9d8d47b-0">
            Leif Pagrotsky
          </note>
          <note xml:id="i-53e0943c05c2cde2-0">
            5 § Svar på interpellation 2005/06:224 om teorin bakom fastighetsskatten
          </note>
          <note type="speaker" xml:id="i-659bd672bcc57bd9-0">
            Anf. 1 Finansminister PÄR NUDER (s):
          </note>
          <u who="unknown" xml:id="i-d5dfe6d37c6c0f98-0">
            <seg xml:id="i-3520ac67343971c9-0">
              Fru talman! Per Landgren har frågat mig om teorin bakom fastighetsskatten
              och om jag har för avsikt att föreslå sådana lagförändringar som
              innebär att denna beskattningsmodell ska genomföras konsekvent
              dels i fastighetsbeskattningen, dels i skattesystemet generellt.
            </seg>
            <seg xml:id="i-92c31c81edfbf294-0">
              Låt mig kortfattat nämna något om principerna bakom fastighetsskatten.
              I 1990 års skattereform utgjorde likformighet ett viktigt mål
              då skattereglerna utformades. På kapitalbeskattningens område
              innebär det att olika typer av kapitaltillgångar ska, så långt
              möjligt, beskattas lika. Reglerna ska dels vara rättvisa, dels
              bidra till att sparande och investeringar i Sverige fördelas mellan
              olika samhällssektorer till exempel bostadssektorn och företagssektorn
              på ett samhällsekonomiskt effektivt sätt.
            </seg>
            <seg xml:id="i-e80097994a5c930c-0">
              Utgångspunkten vid fastighetsbeskattningen är att ägaren ska
              beskattas för löpande avkastning på det i fastigheten nedlagda
              kapitalet på samma sätt som sker för övrigt kapital. Avkastningen
              beräknas schablonmässigt utifrån taxeringsvärdet som ska motsvara
              75 % av marknadsvärdet. Skatteuttaget ska i princip motsvara den
              skatt som tas ut på övrig kapitalavkastning. Låt mig i detta sammanhang
              påminna om de utredningar som, alltsedan nuvarande regelverk trädde
              i kraft vid skattereformen 1990, analyserat principerna för uttaget
              av fastighetsskatt. I dessa utredningar har prövats alternativa
              modeller för uttag av fastighetsskatt. Slutsatsen är att den nu
              rådande principen det vill säga att fastighetsskatten ses som
              en del av kapitalinkomstbeskattningen och att skatteuttaget är
              relaterat till fastigheternas marknadsvärde är den mest rimliga
              både ur ett samhällsekonomiskt och fördelningspolitiskt perspektiv.
              Att överge ett fastighetsskattesystem baserat på marknadsvärdet
              och i stället, så som Kristdemokraterna föreslår, införa ett tak
              på fastighetsskatten på 2 800 kr per småhus och år skulle få oacceptabla
              fördelningspolitiska och regionalpolitiska konsekvenser.
            </seg>
            <seg xml:id="i-7737a4ac75338b2c-0">
              Mot denna bakgrund är det för närvarande inte aktuellt att förändra
              tillämpningen av teorin eller principerna bakom fastighetsskatten.
              Jag tycker att avvägningen mellan olika beskattningsprinciper
              i nuvarande regelverk är välbalanserad. I ett skattesystem som
              ska vara uthålligt i en värld med fortsatt stort internationellt
              tryck på olika skattebaser behövs fastighetsskatten för att finansiera
              välfärden. Fastighetsskatten behöver också diskuteras i ett större
              skattepolitiskt sammanhang med en sammanvägning av fördelningspolitiska
              hänsyn och önskemålen om en samhällsekonomiskt effektiv beskattning.
              Fastighetsbeskattningen kommer därför självfallet att vara en
              del i den översyn av skattesystemet som jag tidigare har aviserat.
            </seg>
          </u>
          <note type="speaker" xml:id="i-882736e05eb97d84-0">
            Anf. 2 PER LANDGREN (kd):
          </note>
          <u who="per_landgren_365b3c" next="cont" xml:id="i-2a6997c8f4233d14-0">
            <seg xml:id="i-1ea1a875dbd6f35b-0">
              Fru talman! När jag läste det svar som vi nu har fått uppläst
              av finansministern slog det mig genast att han inte svarar på
              frågorna. Frågorna är klara och specifika. Om inte demokratin
              fungerar i det lilla kan man undra hur det är i det stora. Om
              en interpellationsdebatt ska bli riktigt meningsfull krävs ändå
              att vi får svar på frågorna. Det hoppas jag få nu.
            </seg>
            <seg xml:id="i-886c087a7a11ea94-0">
              Frågorna gäller om beskattningsformen ska genomföras konsekvent,
              om kapitalinkomstperspektivet ska genomföras konsekvent inom fastighetsskatten
              och inom det svenska skattesystemet över huvud taget. Nu kan diskussionen
              bli teknisk, men jag ska försöka att undvika detta. Är finansministern
              beredd att lägga fram lagförslag om en ändring så fort ett nettohyresvärde
              beräknat utifrån marknadsvärdet som alla villaägare har, nettohyresvärde
              i meningen att man har en intäkt som inte syns eller finns i reda
              pengar men ändå ska beskattas inte är likvärdigt med bankräntan?
              Fastighetsskatten ska motsvara 30 % skatt på bankräntan. Bankräntan
              är ganska låg. Det skulle behövas justeringar så fort bankräntan
              ändras.
            </seg>
            <seg xml:id="i-d922a144b65beab9-0">
              Min andra fråga om kapitalinkomstprincipen ska tillämpas konsekvent
              i det svenska skattesystemet gäller om den ska tillämpas på andra
              kapitalkonsumtionsvaror, det vill säga om båt, bil, tv, video,
              dvd, stereo, radio ska beskattas på samma sätt. Det är också varaktiga
              tillgångar. Det går att argumentera på ungefär samma sätt som
              i statliga utredningar, i förarbeten, i den tidigare skattereformen,
              nämligen att det en fastighetsägare har är en intäkt på sitt boende.
              Det är ungefär som att hyra ut sin fastighet. Då blir det en marknadshyra
              som kommer in från en annan som är beredd att hyra fastigheten.
              Nu hyrs den inte. Den hyrs inte ut. Man hyr den av sig själv.
              Om man hyr den av sig själv konsumerar man upp värdet med en gång.
              Man får då en icke-monetär avkastning. Det är ingen villaägare,
              eller bostadsrättsägare för den delen, som får en löpande avkastning
              i reda pengar. Det är en fiktiv inkomst. Om det ska vara någon
              typ av principiell likformighet ska en fiktiv inkomst fångas upp
              av en fiktiv beskattning. Men så principiellt är det inte.
            </seg>
            <seg xml:id="i-6983bc9a11bb746a-0">
              Jag vill påstå att ett hus inte har ett marknadsvärde om det
              inte är till salu. Då är det inte ute på marknaden. Ändå betraktar
              finansministern det som en kapitaltillgång som alla andra. Jag
              ska senare komma in på vad det är för bild som verkar förespegla
              finansministern.
            </seg>
          </u>
          <note xml:id="i-e2084ab1b44d88b6-0">
            Anf. 3 GUNNAR ANDRÉN (fp):
          </note>
          <u who="per_landgren_365b3c" prev="cont" xml:id="i-a440b3b9e4e6a175-0">
            <seg xml:id="i-4135473d17daeaf7-0">
              Fru talman! Jag börjar med att tacka statsrådet för svaret på
              den utmärkta interpellationen som Per Landgren har ställt.
            </seg>
            <seg xml:id="i-f1a49293839e54b9-0">
              Fastighetsskatten infördes redan 1986, men då på helt andra principer,
              nämligen som en ersättning för borttagande av en annan skatt.
              Det hade med hyresbostäder att göra. Sedan 1990 är det precis
              som statsrådet säger, nämligen att skatten infördes av de skäl
              han anför för att få likformighet i kapitalbeskattningen.
            </seg>
            <seg xml:id="i-816f2b18e0596596-0">
              Därefter har förhållandena ändrats radikalt. Genom de principer
              som statsrådet hänvisar till när det gäller hur man ska ta ut
              skatter har regeringen kunna styra det genom direktiven. Därför
              blir det en meningslös hänvisning att majoriteten i utredningen
              har kommit fram till det här. Det har ju funnits reservationer
              på alla dessa punkter. Om man hade haft en enmansutredning hade
              man naturligtvis kommit fram till exakt det regeringen hade velat.
              Därför blir det fullständigt meningslöst.
            </seg>
            <seg xml:id="i-2849266fef962ad0-0">
              Det stora problemet i dag är, som jag ser det, att på två punkter
              har utvecklingen av taxeringsvärdena kommit att bryta det rimliga
              i den goda princip som man hade 1990. Det ena är att den bryter
              mot förmågeprincipen på många håll. Det andra är att den bryter
              mot likviditetsprincipen. Man kan säga att man tog hänsyn till
              det momentet 1990, men förändrade taxeringsvärden har kommit att
              bryta mot förmågeprincipen.
            </seg>
            <seg xml:id="i-f231928ed52e5e59-0">
              Det intressanta är att statsrådet säger i sitt svar att han tycker
              att avvägningen mellan olika beskattningsprinciper är den korrekta.
              Det innebär att statsrådet medger, precis som Per Landgren är
              inne på, att det är en konflikt mellan olika beskattningsprinciper.
              Det som finansministern nu säger är att just den här avvägningen
              är den rimliga. Men då måste man ändå ställa frågan: Varför måste
              det ständigt införas nya undantag i denna? Så sent som häromdagen
              aviserade finansministern själv att det nu ska komma nya undantag.
            </seg>
            <seg xml:id="i-dee1304d50c42fed-0">
              Långsiktigheten i den här skatten finns bara på en enda punkt,
              nämligen att staten ska få in så mycket pengar som möjligt. Detta
              är på den tredje punkten som man bryter mot 1990 års kapitaltänkande,
              likformighetstänkande. Det är oförutsebart för vanliga människor.
            </seg>
            <seg xml:id="i-b59a2b9cf9c1805d-0">
              Jag ska tillåta mig att ta ett exempel på detta och ställa frågan:
              Vad ska denna person spara på?
            </seg>
            <seg xml:id="i-c69d9d8de631ae7f-0">
              Det är en person som vi kan kalla Lennart som bor på Torpvägen
              i Näsby Park. Han hade 1997 ett taxeringsvärde på 2 ½ miljon för
              ett högt, fint hus, byggt 1945, på 210 kvadratmeter. År 2005 var
              taxeringsvärdet 5,4 miljoner, och nu är det 8 220 000. Det gör
              att denne person, född 1945, betalar 82 200 i fastighetsskatt
              och dessutom betalar 78 000 i förmögenhetsskatt, alltså 160 200.
              Den här personen är ju stormrik han har ett hus som helt plötsligt
              är värt 11 miljoner kronor. Problemet är ett enda: Han har inte
              förmågan att bo kvar i detta hus, därför att 42 % av hans inkomster
              efter skatt går till att betala statsrådet Nuders fastighetsskatt.
            </seg>
          </u>
          <note type="speaker" xml:id="i-ef01dee5deb91867-0">
            Anf. 4 Finansminister PÄR NUDER (s):
          </note>
          <u who="unknown" xml:id="i-d5dfe6d37c6c0f98-1">
            <seg xml:id="i-f78df7a1ce78ff55-0">
              Fru talman! Vi har diskuterat den här frågan förr. Jag blir alltid
              lika förvånad när Per Landgren interpellerar mig, därför att det
              är inom den borgerliga alliansen som ni borde föra den här diskussionen.
              En sak är säker: Fastighetsskatten blir kvar även om det blir
              en borgerlig regering. Ni har ju inte lyckats gå på den linje
              som Kristdemokraterna föreslår, nämligen att avskaffa fastighetsskatten.
            </seg>
            <seg xml:id="i-a3d9cd01075914f8-0">
              Den diskussion som vore väldigt intressant för väljarna är: Vad
              blir det egentligen för slags fastighetsskatt med ert regeringsalternativ?
              Att Per Landgren är intresserad av teorier bakom skattesystemet
              kan man föra seminariediskussioner kring, men för väljarna är
              det intressant att veta vad det egentligen är som gäller.
            </seg>
            <seg xml:id="i-7d51ab03c5da6105-0">
              För oss socialdemokrater gäller följande.
            </seg>
            <seg xml:id="i-b9ecf1c2d9008b99-0">
              Fastighetsskatten är en skatt som inbringar stora inkomster till
              statskassan. Den betalas av fastighetsägare, villaägare. Villaägare
              är också barnfamiljer, pensionärer och bilister. Vi använder fastighetsskatteinkomsterna
              till att höja barnbidraget till barnfamiljerna, till att stärka
              pensionerna till pensionärerna, till att bygga ut vägarna till
              bilisterna. Det är så vårt skattesystem fungerar. Vi behöver ha
              ett robust, stabilt skattesystem.
            </seg>
            <seg xml:id="i-43c61bc929c49cce-0">
              Är det någonting som ekonomerna är överens om en skatt som inte
              snedvrider ekonomins funktionssätt är det fastighetsskatten. Så
              sent som för något år sedan kom SNS med en rapport SNS kan inte
              beskyllas för att vara en socialdemokratisk kryptoorganisation
              och de förespråkar att vi ska ha en fastighetsskatt. Dessa ekonomer,
              oberoende, som jag tror ingalunda hör hemma i det socialdemokratiska
              lägret, pläderar för att vi behöver ha denna stabila, fasta skattebas.
            </seg>
            <seg xml:id="i-cdd13e712cf53f8d-0">
              Vi socialdemokrater är emellertid inte främmande för att justera
              i fastighetsskattesystemet. Det har vi gjort under senare år.
              Vi har sänkt fastighetsskatten för småhus från 1 ½ % till 1 %.
              En begränsningsregel för fastighetsskatten har införts som innebär
              att hushåll från årsskiftet i princip inte ska behöva betala mer
              än 4 % av hushållsinkomsten i fastighetsskatt. Det här innebär
              att fler hushåll får lättnader. Vi har dessutom infört en dämpningsregel
              för att sprida ut effekten av höjda taxeringsvärden. Höjda taxeringsvärden
              är i grund och botten någonting väldigt positivt; det är ett uttryck
              för att det går bra för Sverige att fastighetsägarna blir rikare.
            </seg>
            <seg xml:id="i-e908e757345ae5a5-0">
              Begränsningsregeln är vi socialdemokrater inte främmande för
              att gå vidare på. Det är ett effektivt sätt att sänka fastighetsskatten
              för dem som behöver det allra mest. Därför har jag, precis som
              Gunnar Andrén sade, nyligen aviserat att vi inte är främmande
              för att gå vidare på den vägen.
            </seg>
            <seg xml:id="i-efda924fbb5f3a69-0">
              Men en sak är säker: Vi kommer inte att ge oss ut på några skattesänkaräventyr
              innan vi har säkrat kvaliteten i just det! vården, skolan och
              omsorgen. Vi behöver ha skatter som är bra och stabila och som
              omfördelar resurser från dem som har till dem som har lite mindre.
            </seg>
          </u>
          <note type="speaker" xml:id="i-9cc245b4b1c49969-0">
            Anf. 5 PER LANDGREN (kd):
          </note>
          <u who="per_landgren_365b3c" next="cont" xml:id="i-2a6997c8f4233d14-1">
            <seg xml:id="i-467300f4ad7b6d74-0">
              Fru talman! Jag känner igen det här. Finansministern hänvisar
              till seminarier. Han vill inte ens diskutera teorin eller bakgrunden
              bakom fastighetsskatten. Han hänvisar till auktoriteter och till
              SNS. Det är fantastiskt att han gör det i detta sammanhang han
              kunde också ha nämnt OECD och andra. Han talar om justeringar
              som regeringen har gjort justeringar som visar just att det är
              något principiellt felaktigt. Om finansministern inte kan se detta
              och om han inte är beredd att diskutera det i en interpellationsdebatt,
              vet jag inte när det ska bli aldrig, förmodligen.
            </seg>
            <seg xml:id="i-fa8481dcbe33a234-0">
              Vad är det finansministern föreställer sig, frågar man sig när
              man läser interpellationssvaret. Ja, det är ungefär så här.
            </seg>
            <seg xml:id="i-16d251a7b6fb3cde-0">
              En ung barnfamilj, kanske en ensamstående eller ett pensionerat
              par: Det är ungefär som om de stod där med en miljon eller två
              på fickan och hade olika placeringsalternativ. Och så verkar det
              som om någon kommer på: Ja, men vi kan ju placera i hus! Det är
              fullständigt verklighetsfrämmande.
            </seg>
            <seg xml:id="i-e0e7230e76d05332-0">
              När man läser svaren ser man att det är en ekonomism som genomsyrar
              finansministern, trots att han är jurist. Var är bostadspolitiken,
              rätten till bostad, behovet av boende och till och med plikten
              för dem som försörjer barn och liknande att sörja för boendet?
              Här talas det om en välbalanserad avvägning. Det är principlöst,
              skulle jag vilja säga. Det är inkonsekvent.
            </seg>
            <seg xml:id="i-9f362ab2a4e9cb3d-0">
              Här är det en orealiserad värdestegring som beskattas löpande.
              Vilka andra kapitaltillgångar beskattas på ett sådant sätt? Både
              de statliga och de privata företagen går bra nu, men om de inte
              går så bra och det inte blir någon aktieutdelning har man inte
              ens en fiktiv intäkt att beskatta. Men här ska det vara en fiktiv
              intäkt. Man räknar ut något värde som fastighetsägarna konsumerar,
              och så ska det beskattas.
            </seg>
            <seg xml:id="i-c0720040a3e59cc3-0">
              Vad är det för övrigt för beskattningsprinciper som avses? Dämpningsregeln,
              som Gunnar Andrén var inne på, är ju kvittot på att teorin inte
              håller, för att inte tala om alla dessa sänkningar av skattesatsen.
              Skatt efter bärkraft det finns ju inga hänsyn till hushållsinkomsten
              i teorin bakom fastighetsskatten. Det är en rad ad hoc -regler,
              fru talman, som visar det här.
            </seg>
            <seg xml:id="i-ae9479554d3a903c-0">
              Likformighetsprincipen: Hur kan man ha en likformighetsprincip
              när intäkten är fiktiv? Den är icke-monetär. Jag tycker att varenda
              villaägare och sommarstugeägare skulle få veta hur principlösa
              tankarna är bakom Socialdemokraternas fastighetsskatt.
            </seg>
            <seg xml:id="i-dd6a1f4af8265b5a-0">
              Neutralitetsprincipen: Den ska vara handlingsneutral. Men folk
              flyttar ju. Det är inte handlingsneutralt.
            </seg>
            <seg xml:id="i-2300fdbc5aa77c68-0">
              Likviditetsprincipen: Det är orealiserade tillgångar. Om man
              inte har pengar på fickan så finns ju inte de att beskatta.
            </seg>
            <seg xml:id="i-ba911f2b0291f558-0">
              Dessutom hotas äganderätten, och det gör att hela fastighetsskatten
              har blivit en otrygghetsskatt baserad på en otrygghetsprincip.
              Fastighetsskatten är illegitim och principlös. Om inte ens detta
              kan få finansministern att vakna till och vilja debattera i sak
              vet jag inte hur riksdagen och interpellationsdebatterna ska fungera.
              Finansministern var inne på en stabil skattebas, och vi läste
              om detta i Svenska Dagbladet. Jag återkommer till det här, om
              det är den typen av motiv man ska ha bakom beskattningen.
            </seg>
          </u>
          <note xml:id="i-94037cd89f6e50ea-0">
            Anf. 6 GUNNAR ANDRÉN (fp):
          </note>
          <u who="per_landgren_365b3c" prev="cont" xml:id="i-a440b3b9e4e6a175-1">
            <seg xml:id="i-1b2c4b81103b5d35-0">
              Fru talman! Det var intressant att lyssna på finansministern.
              Det är det alltid. Finansministern efterlyste vad en eventuell
              ny regering kan komma att föreslå. Det är en intressant fråga.
              Jag tror säkert att det kommer att bli förändringar till det bättre.
              Eftersom statsrådet förväntar sig att bli omvald som finansminister
              eller någonting annat tror jag att svenska folket skulle vara
              mycket intresserat av att få reda på vilka förslag den regering
              som statsrådet Nuder själv sitter i lämnar. Det är ju det som
              är verkligt intressant. Vad blir det för förslag?
            </seg>
            <seg xml:id="i-d82b4485765ac5cc-0">
              Sedan, fru talman, måste jag ändå komma in på frågan om vilka
              frågor som statsrådet svarar på eller inte. De senaste två dagarna
              har jag i den här kammaren bara hört statsrådet svara på en fråga,
              och det var den om platt skatt. Den fanns det ett utförligt svar
              på ifrån en socialdemokratisk ledamot. Men i övrigt? Det gäller
              till exempel den fråga som jag ställer om vad den pensionär som
              heter Lennart ska spara på. Det, tycker jag, vore en intressant
              fråga att svara på.
            </seg>
            <seg xml:id="i-0abd026347a38463-0">
              Låt mig slutligen ta upp frågan om varför fastighetsskatten bryter
              mot förmågeprincipen, likviditetsprincipen och påverkansprincipen.
              Det har att göra med, statsrådet Nuder, att sättet att fastställa
              vad som ska beskattas enligt likformighetsprincipen som vi kan
              vara överens om har skenat iväg. Det är inte som finansministern
              nu försöker göra gällande. Det är väldigt viktigt, för det är
              en osanning att det finns enighet om taxeringsvärdet. Finansministern
              är jurist, och finansministern vet också att det finns andra principer.
              Det skulle till exempel kunna vara köpeskillingen. Då hade det
              enligt likformighetsprincipen varit förutsebart och påverkansbart
              när det gäller taxeringsvärdet och vilken fastighetsskatt man
              skulle betala. Det är en helt annan ordning.
            </seg>
          </u>
          <note type="speaker" xml:id="i-a9cd87e95e6ddf0e-0">
            Anf. 7 Finansminister PÄR NUDER (s):
          </note>
          <u who="unknown" xml:id="i-d5dfe6d37c6c0f98-2">
            <seg xml:id="i-8ea37e5d91e2314f-0">
              Fru talman! Det är lite tråkigt att Gunnar Andrén inte har någon
              replik, så jag får vara lite försiktig med min vassa tunga. Jag
              ska ändå för protokollet återge vad en företrädare till mig i
              ämbetet som finansminister har sagt:
            </seg>
            <seg xml:id="i-d45c0c3dee2c4e4c-0">
              Fastighetsskatten är utformad som en objektskatt beräknad på
              fastighetens taxeringsvärde. Ett motiv för att ta ut fastighetsskatt
              har varit att denna ersätter en inkomstbeskattning av det i fastigheten
              nedlagda kapitalet. Fastighetsskatten för privatbostäder i form
              av småhus kan således ses som en skatt på implicit avkastning
              på eget kapital motsvarande den tidigare schablonintäkten.
            </seg>
            <seg xml:id="i-0411a060cd757fae-0">
              Det var Anne Wibble. Som sagt, Gunnar har inte någon replik.
            </seg>
            <seg xml:id="i-afd06ada3ed81b85-0">
              Vad ska den fiktiva personen i Näsby Park göra? Ett sätt är att
              rösta på Kristdemokraterna. Om det handlar om att bli gynnad av
              något förslag som finns i debatten så är det Kristdemokraternas
              förslag. Det skulle få förödande fördelningspolitiska, regionalpolitiska
              och bostadspolitiska konsekvenser, men det skulle de facto gynna
              de i Näsby Park med höga taxeringsvärden. Kristdemokraternas förslag
              bygger ju på att alla över hela landet ska betala lika mycket
              i någon slags ny avgift. Man ska betala lika mycket vare sig man
              bor i Näsby Park eller i Bergslagen. Därmed frångår kd skatteförmågeprincipen.
              Skatt efter bärkraft kommer inte att spela någon som helst roll
              i den typen av system. Men visst, Gunnar Andréns grannar kommer
              att gynnas. Uppmaningen till dem om de väljer mellan olika borgerliga
              partier är snarast att gå på den kristdemokratiska linjen.
            </seg>
            <seg xml:id="i-c649c94a897f3092-0">
              De som bor i Bergslagen med låga taxeringsvärden ska dessutom
              vara med och finansiera Kristdemokraternas förslag genom att de
              ska få en höjd kapitalvinstskatt och ett halverat uppskovsavdrag.
              Det kommer förmodligen i slutändan att leda till en ökad skattebelastning
              för dem med de allra lägsta taxeringsvärdena, de som bor i landsbygden.
            </seg>
            <seg xml:id="i-ce4ee868982866d9-0">
              Per Landgren, ni har inte talat så mycket om ert förslag. Ni
              kritiserar gärna det som finns. Men en sak är säker. Jag kan lova
              dig, Per Landgren, att vi kommer att berätta för glesbygdens folk
              om hur ert förslag verkligen slår i praktiken. Det kommer att
              slå väldigt hårt. Men det kommer att hjälpa Gunnar Andréns grannar.
              Var så säker!
            </seg>
            <seg xml:id="i-c6e2ede9ea9f292b-0">
              Vi socialdemokrater vill ha ett fastighetsskattesystem som inbringar
              inkomster till staten som vi kan omfördela inte minst till villaägare
              runtom i landet. Men vi är inte dogmatiska. Vi är beredda att
              pröva fastighetsskattens olika detaljer inklusive att göra den
              så kallade begränsningsregeln mer generös. Det är ett besked till
              svenska folket.
            </seg>
          </u>
          <note type="speaker" xml:id="i-e6a1ca840f8850d2-0">
            Anf. 8 PER LANDGREN (kd):
          </note>
          <u who="per_landgren_365b3c" xml:id="i-531827783f125b03-0">
            <seg xml:id="i-e2377cdfcbc603bf-0">
              Fru talman! Jo, Socialdemokraterna med Pär Nuder i ledningen
              i alla fall vad gäller skattepolitiken är dogmatiska. Finansministern
              är inte ett dugg beredd att diskutera den principiella frågan.
              Jag interpellerar någonting, och så kommer han in på vårt förslag.
              Jag kan inte stå här i kammaren och interpellera mig själv och
              be mig själv lägga ut Kristdemokraternas förslag.
            </seg>
            <seg xml:id="i-fd61b62865df0bcc-0">
              Nej, Socialdemokraterna har inget bostadspolitiskt mål längre.
              Nu handlar det om en osolidarisk beskattning som leder till segregering
              längs våra kuster och runt våra storstäder. Det är människor med
              feta plånböcker som ska kunna bo där. Det är de som ska kunna
              ha ett sommarboende. De tränger bort de fast boende. Så har det
              varit i många år, och det hjälper inte med de här lindringsreglerna
              som bara är ett bevis på att det är feltänkt från början. Det
              är bara människor med feta plånböcker som ska kunna behålla sina
              sommarstugor. Det är den solidariteten som Socialdemokraterna
              har. Det är det svenska folket ska få reda på. Då tror jag att
              folk i glesbygden också kan känna en solidaritet när det gäller
              den cyniska beskattningen och den cyniska principen bakom.
            </seg>
            <seg xml:id="i-c0c515f47d09cc3f-0">
              Vi hörde hur finansministern talade om en stabil skattebas. Så
              står det i Svenska Dagbladet i intervjun, om det är rätt. Vad
              är det för typ av argumentering? Det är en form av statsutilitarism,
              man skulle kunna säga en fiskal utilitarism. Det är nyttan som
              avgör. Huvudsaken är att pengarna kommer in till statskassan.
              Sedan spelar det ingen roll hur det drabbar människor därute i
              landet. Det är osolidariskt, och det ska vi tala om för skattebetalarna.
              Det har varit så alltför länge. Jag blir mäkta upprörd över den
              här typen av argumentering. Det är aldrig någon principiell argumentering.
              Det hänvisas till seminarierum, och man gömmer sig bakom borgerliga
              auktoriteter. Det är en ekonomism som är svårtolererbar.
            </seg>
          </u>
          <note xml:id="i-559f749d9064f6da-0">
            Överläggningen var härmed avslutad.
          </note>
          <note xml:id="i-9dd8454e4dc76979-0">
            6 § Svar på interpellation 2005/06:233 om biståndsbedömning av
            funktionshindrade asylsökande
          </note>
          <note type="speaker" xml:id="i-39b071b957dadd47-0">
            Anf. 9 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-110830af4b877af3-0">
            <seg xml:id="i-87089daa3b80f3ca-0">
              Fru talman! Anne-Marie Ekström har frågat mig vilka åtgärder
              jag avser att vidta för att reglerna kring ansvaret för biståndsbedömning
              blir klarare när det gäller funktionshindrade asylsökande. Anne-Marie
              Ekström tar i sin interpellation också upp några enskilda händelser
              på Migrationsverket och frågar mig vilka åtgärder jag ämnar vidta
              för att de etiska regler som Migrationsverket har i sina policydokument
              också ska gälla asylsökande med funktionshinder.
            </seg>
            <seg xml:id="i-035829f6424cb819-0">
              Fru talman! Mottagandet av asylsökande ska vara humant och värdigt
              och organiseras med full respekt för individen. Migrationsverkets
              personal har ett svårt uppdrag men gör generellt ett mycket bra
              arbete. Eftersom de anställda dagligen möter människor som befinner
              sig i utsatta situationer måste det kontinuerligt föras en diskussion
              om etik och om hur den enskilde ska bemötas.
            </seg>
            <seg xml:id="i-fa4791a898365718-0">
              Som jag tidigare redovisat här i riksdagen har Migrationsverket
              initierat ett åtgärdsprogram för att stärka arbetet med etik och
              bemötande på myndigheten. Detta arbete fortsätter. Som jag också
              redovisat tidigare har regeringen beslutat att inrätta ett etiskt
              råd vid Migrationsverket. Jag vill understryka att det arbete
              med inriktning på etik och förhållningssätt som Migrationsverket
              bedriver naturligtvis är generellt till sin karaktär och också
              omfattar exempelvis personer med funktionshinder.
            </seg>
            <seg xml:id="i-c1f69139eb8c4bc7-0">
              De exempel som Anne-Marie Ekström tar upp handlar i huvudsak
              om Migrationsverkets uppdrag att erbjuda de asylsökande ett lämpligt
              boende. När Migrationsverket ordnar boendet för asylsökande är
              det naturligtvis viktigt att hänsyn tas till särskilda behov som
              kan finnas, till exempel till följd av funktionshinder. Om verket
              i det enskilda ärendet inte kan erbjuda en anpassad bostad kan
              ett sådant boende i stället upphandlas från bland annat kommunerna.
              Det är av yttersta vikt med en bra samverkan mellan Migrationsverket
              och kommunerna vad gäller boende eller andra insatser för asylsökande
              med funktionshinder.
            </seg>
            <seg xml:id="i-b4ea2744ac934bd2-0">
              Jag är medveten om att det finns ett behov av att i olika avseenden
              se över Migrationsverkets ansvar i förhållande till kommunernas
              ansvar. Ansvarsfördelningen mellan verket och kommunerna när det
              gäller asylsökande regleras i huvudsak av lagen om mottagande
              av asylsökande m.fl. och socialtjänstlagen. Jag har för avsikt
              att initiera bland annat en översyn av lagen om mottagande av
              asylsökande m.fl. I det sammanhanget bör även Migrationsverkets
              ansvar i förhållande till andra aktörer ses över.
            </seg>
          </u>
          <note type="speaker" xml:id="i-cf1e22c1e47bdbb0-0">
            Anf. 10 ANNE-MARIE EKSTRÖM (fp):
          </note>
          <u who="anne-marie_ekstrom_1c190c" xml:id="i-ab7c9ec2960b49d0-0">
            <seg xml:id="i-ba4bf7fb8048662b-0">
              Fru talman! Jag tackar för svaret, men jag är inte nöjd.
            </seg>
            <seg xml:id="i-11a3afd8861a8886-0">
              Nu duggar debatterna om Migrationsverket tätt. Det är bara två
              veckor sedan vi stod här och pratades vid senast, och nu står
              vi här igen. Precis som jag framförde då måste både asylsökande
              och övriga medborgare känna förtroende för hela asylprocessen,
              och då är det som händer och sker på Migrationsverket det absolut
              viktigaste. Migrationsverket är första länken i en kedja, och
              ingen kedja är starkare än sin svagaste länk. Migrationsverket
              kommer också att ha ögonen på sig extra mycket efter allt som
              har hänt.
            </seg>
            <seg xml:id="i-11fc3258656cc415-0">
              Självklart är det precis som Barbro Holmberg säger: Det finns
              många som gör ett bra arbete på Migrationsverket, och de har ett
              svårt uppdrag i en organisation som omorganiseras gång på gång.
              En person har varit med om tre omorganisationer på två och ett
              halvt år. Dessutom är det Migrationsverkets personal som ska genomföra
              regeringens alltmer hårdnande asylpolitik.
            </seg>
            <seg xml:id="i-0ceb910bb8797a2b-0">
              Fru talman! När människor kränks kan jag inte låta bli att reagera.
              Det bemötande som de funktionshindrade fått vid Migrationsverket
              i Hedemora är fullständigt oacceptabelt ingen behovsbedömning,
              kränkande uttalanden och ett boende som inte är handikappanpassat.
              En asylsökande är utsatt, och den som är funktionshindrad och
              asylsökande är dubbelt utsatt.
            </seg>
            <seg xml:id="i-b719d2276982285d-0">
              Fru talman! Det är också kränkande när anställda som följer en
              avvisad till flyget köper sprit och cigaretter på dennes boardingkort.
              Att utnyttja en försvarslös människa på detta sätt är oacceptabelt.
              Det är bra att dessa personer enligt uppgift kommer att bestraffas
              för det som har hänt.
            </seg>
            <seg xml:id="i-b59d5c1036ddf9c4-0">
              Detta är dock två händelser som skett på bara två veckor, och
              det är två händelser för mycket. Det är alltså inte enstaka händelser
              på Migrationsverket. Detta bidrar till att skapa en bild av Migrationsverket
              som en myndighet där de anställda saknar moral och ansvarskännande.
              Det tycker jag inte är bra.
            </seg>
            <seg xml:id="i-652b00f699a42c78-0">
              Fru talman! Genom att frivilligorganisationer reagerat och händelserna
              i Hedemora beskrivits i medierna har situationen förbättrats för
              de funktionshindrade i Hedemora. De har fått behovsbedömning,
              och de har fått hjälp och stöttning. Förhoppningsvis är den varaktig
              den här gången. Förra gången var den inte det. Detta är glädjande,
              men det är ändå oacceptabelt att det ska behöva gå till på det
              här sättet.
            </seg>
            <seg xml:id="i-a43132ccc8c04852-0">
              Även om det nu har löst sig i det här fallet är det viktigt att
              detta ändå är en principfråga. Det måste finnas riktlinjer för
              hur personer som har olika typer av funktionshinder ska bemötas
              från första början. I dag är reglerna otydliga, precis som Barbro
              Holmberg uttryckte. Ansvarsfördelningen mellan migrationsverk
              och kommun måste vara glasklar.
            </seg>
            <seg xml:id="i-3225b7d39a372cd4-0">
              Migrationsministern säger också att hon tänker initiera en översyn
              av lagen om mottagande av asylsökande. Det har jag och många med
              mig väntat på länge. År 2003 var den utredning klar som handlade
              om Sveriges anpassning till EG-direktivet om mottagande av asylsökande,
              en anpassning som skulle ha trätt i kraft för ett år sedan. Det
              är oerhört viktigt att alla asylsökande får ett människovärdigt
              mottagande, och då behövs det tydliga riktlinjer. I EG-direktivet
              finns det ett kapitel som handlar om personer med särskilda behov.
              Där står att den speciella situationen för bland annat funktionshindrade
              ska beaktas efter individuell prövning. Jag frågar nu: Varför
              har det tagit så lång tid att få fram en proposition om mottagandet?
            </seg>
          </u>
          <note type="speaker" xml:id="i-d44099c4f8a2cca4-0">
            Anf. 11 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-110830af4b877af3-1">
            <seg xml:id="i-09bc3f322a409a69-0">
              Fru talman! Först och främst vill jag tacka Anne-Marie Ekström
              för den här interpellationen. Den pekar på en grupp asylsökande
              som vi faktiskt inte har uppmärksammat särskilt mycket tidigare.
              Vi har stått här många gånger, Anne-Marie Ekström och jag, men
              vi har inte pratat om just den här gruppen. Jag tror att det är
              viktigt att göra det verkligen! Jag tror att det finns väldigt
              mycket generellt sett när det gäller funktionshindrade i samhället
              som vi kan förbättra. Jag tror också att det finns mycket som
              man kan förbättra när det gäller asylsökande med funktionshinder.
            </seg>
            <seg xml:id="i-a5f03ab5ac7848fe-0">
              Jag vill dock börja med att sätta in denna debatt i ett större
              perspektiv. Jag reagerar fortfarande mot det som Anne-Marie Ekström
              säger om regeringens alltmer hårdnande asylpolitik. Jag vill gärna
              veta: Vad är det som har hårdnat? På vilket sätt anser Anne-Marie
              Ekström att mottagandet har försämrats under de senaste tio åren,
              eller sedan den borgerliga regeringen styrde asylpolitiken?
            </seg>
            <seg xml:id="i-567df933fbfed177-0">
              När man lyssnar på Anne-Marie Ekström och ibland när man lyssnar
              på debatten kan det förefalla som om det bara blir sämre och sämre.
              I själva verket har det faktiskt skett en rad olika förbättringar.
            </seg>
            <seg xml:id="i-c17c84c9104ceb28-0">
              I början av 90-talet, när vi tog emot väldigt många från krigets
              Bosnien, såg mottagandet och boendet väldigt annorlunda ut. Då
              inhyste vi asylsökande i militärförläggningar, vi använde nedlagda
              ålderdomshem, vi hade båtar och båtplattformar, ja, till och med
              tält.
            </seg>
            <seg xml:id="i-bcab9c4382b433f5-0">
              Då måste man se till situationen. Skulle vi ha sagt att vi inte
              kunde ta emot människor med särskilda behov därför att vi inte
              hade tillräckligt bra boende? Nej, det kan vi inte göra, och det
              ska vi inte göra. Detta är människor som flyr, och vi måste ta
              emot och ordna det så bra som möjligt för människor som flyr undan
              förföljelse och som kommer direkt från krig.
            </seg>
            <seg xml:id="i-673e0d2ecb7872c8-0">
              Hur ser då reglerna ut? Hur har reglerna för mottagandet förändrats?
              Vad är det som har tillkommit under de senaste tio åren? Ja, till
              att börja med får alla som kommer ett hälsosamtal. Vi har förändrat
              lagstiftningen när det gäller barns skolgång. När vi hade en borgerlig
              regering i början av 90-talet hade barn inte fullständig rätt
              till skolgång. Funktionshindrade barn som kanske behövde särskola
              hade inte rätt till det. Barn hade inte ens rätt till gymnasieskola.
              Allt detta har förändrats. Vi har sett till att barn till asylsökande
              har precis samma rätt till skolgång som barn som bor här.
            </seg>
            <seg xml:id="i-8cb4f60029537c47-0">
              Bostäderna har, som jag sade, förändrats oerhört mycket. Tidigare
              var det väldigt mycket ett institutionsboende. I dag hyr Migrationsverket
              lägenheter som upplåts till asylsökande. Det betyder att en familj
              som kommer som asylsökande i dag oftast i den mån det är möjligt,
              men det är det man försöker får en egen lägenhet till sitt förfogande.
            </seg>
            <seg xml:id="i-2a4a1a8ed3972cf9-0">
              Visst har det alltså skett förändringar. Jag skulle vilja att
              Anne-Marie Ekström lite grann fördjupade sig i vad det är som
              har hårdnat så mycket. På vilket sätt har det blivit så oerhört
              mycket sämre? Det tycker jag vore intressant att höra Anne-Marie
              Ekström säga.
            </seg>
          </u>
          <note type="speaker" xml:id="i-32511c5ec4ea7f00-0">
            Anf. 12 ANNE-MARIE EKSTRÖM (fp):
          </note>
          <u who="anne-marie_ekstrom_1c190c" xml:id="i-ab7c9ec2960b49d0-1">
            <seg xml:id="i-34f3cb63e99ec3bd-0">
              Fru talman! Jag vet att det har hänt mycket, särskilt när det
              gäller mottagande, sedan början av 90-talet då jag själv åkte
              runt på ett antal militärförläggningar och gamla ålderdomshem
              och träffade asylsökande. Jag har varit med ganska länge, och
              på den tiden mer konkret. Det fanns bra boenden även då. Precis
              som det finns bra boenden i dag. Men det finns också boenden som
              är utdömda av hälsoskäl.
            </seg>
            <seg xml:id="i-c8f309c53436a7bd-0">
              I både min egen valkrets och på andra håll har jag träffat på
              att man placerar asylsökande i boenden där det är osunt att bo.
              Nyligen tror jag det var ett i Fagersta där elledningar låg utvändigt.
              Dörrar är sneda, det drar in och allt sådant. Det är inte värdigt
              alla gånger.
            </seg>
            <seg xml:id="i-870d8af83cee879b-0">
              Likaså handlar det om det bemötande man får. Jag har fått veta
              att människor har placerats långt ute på landet utan att få veta
              var de kan handla eller hur de kan ta sig till närmaste affär,
              med buss eller så. Det är inte bra på många sätt och vis.
            </seg>
            <seg xml:id="i-d78a58ee0635670d-0">
              Därtill har vi de attityder som de asylsökande möts av. Det finns
              självklart de som är väldigt bra, men det finns också de som inte
              är bra. Och jag tycker att det är viktigt att alla är bra.
            </seg>
            <seg xml:id="i-6dc9fa4ceb6a4203-0">
              Under de senaste åren har det varit väldigt många omorganisationer.
              Som jag sade har en person varit med om tre omorganisationer på
              två och ett halvt år på grund av att ekonomin har gått upp och
              ned. Människor har sagts upp. Man har flyttats från olika avdelningar
              och kanske inte är utbildad för just det jobb man ska göra. Känner
              man sig inte hemma på sin arbetsplats, man känner att man inte
              har utbildning för det man ska göra, gömmer man sig kanske bakom
              attityder på ett sätt som man inte borde göra. Eller också slutar
              man, vilket gör att det kommer nya personer. Hela tiden ständig
              personalförändring.
            </seg>
            <seg xml:id="i-759ed0d22fc89d07-0">
              Jag fick inte svar på frågan om EG-direktivet. Varför har man
              inte kommit med förslag till lag om mottagande tidigare? Det jag
              kan hitta i EG-direktivet är, förutom att funktionshindrade ska
              få särskilda behov tillgodosedda, att även till exempel de som
              har utsatts för sexuellt våld och våldtäkt ska få sina behov tillgodosedda.
              De ska också få behandling. Där är det någonting som brister i
              dag.
            </seg>
            <seg xml:id="i-74ea3aa12eec4d4c-0">
              Det här hänger också ihop med att det finns brister i själva
              rättssäkerheten, i själva asylprocessen. Vi har ett antal gånger
              pratat om de ensamkommande barnen som får en tvivelaktig åldersbedömning,
              barn som inte hörs och kvinnor där man inte följer de riktlinjer
              som är givna.
            </seg>
            <seg xml:id="i-7e82588ca05b15f5-0">
              Jag tror att man måste se över hela situationen på Migrationsverket.
              Det är bra att man jobbar med etiska regler. Det är på tiden.
              Folkpartiet vill gå längre. Jag ställde frågan om detta i vår
              förra debatt. Vi vill ha något som vi kallar lex Vlad och som
              är liknande lex Maria och lex Sara som finns inom vård och omsorg.
              Den som jobbar på Migrationsverket och upptäcker att någon bryter
              mot de etiska reglerna ska ha möjlighet att anmäla det.
            </seg>
            <seg xml:id="i-e53c94cf7743a220-0">
              Så kommer jag till den sista frågan, som jag inte fick svar på
              förra gången heller. Det är för mig fullkomligt ofattbart hur
              Migrationsverket ska klara av att förändra personalens attityder
              och utföra sitt uppdrag samtidigt som det saknas 1 miljard kronor.
              Förra gången fick jag en uppmaning att försöka förmå kommuner
              att ta emot fler av dem som redan har fått uppehållstillstånd.
              Men det sparar inte 1 miljard.
            </seg>
          </u>
          <note type="speaker" xml:id="i-01fb278e23368b71-0">
            Anf. 13 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-110830af4b877af3-2">
            <seg xml:id="i-90d0feb812a1ef47-0">
              Fru talman! Anne-Marie Ekström säger att det är viktigt att alla
              boenden är bra. Det håller jag verkligen helt med om. Vi har ett
              bra mottagande och vi ska ha ett bra mottagande. Vi ska också
              se till att människor får ett bra boende och ett bra bemötande.
              Där är vi helt överens.
            </seg>
            <seg xml:id="i-3b69c5ec8e6748f7-0">
              Men jag tror att förutsättningarna för att alla ska få ett bra
              boende blir större om också alla kommuner tar emot asylsökande
              och människor som har fått ett uppehållstillstånd. Här vet ju
              Anne-Marie Ekström, precis som jag, att det företrädesvis är borgerliga
              kommuner som faktiskt säger nej. De tar inte emot. Det finns kommuner
              som inte tar emot en enda. Och jag tror att det här finns väldigt
              mycket som man kan göra.
            </seg>
            <seg xml:id="i-22eadd62c17fd1e9-0">
              När det sedan gäller boendet för asylsökande är det ju så att
              om kommunerna säger nej måste Migrationsverket gå till privata
              hyresvärdar för att över huvud taget se till att människor får
              tak över huvudet.
            </seg>
            <seg xml:id="i-0e63af9c15f6b7b5-0">
              Hur ser då lagstiftningen ut, om det är ett boende där man behöver
              rusta upp och så vidare? Jo, det är hyresvärdens ansvar att se
              till att detta blir gjort. Om det är ledningar som ligger blottade
              är det naturligtvis hyresvärden som ska göra det. Vad gör då Anne-Marie
              Ekström? Jo, hon kastar sig på Migrationsverket i stället för
              att kanske ge Migrationsverket stöd att ställa de kraven på de
              privata hyresvärdarna att de ska se till att rusta upp de bostäder
              där människor faktiskt bor. Jag tror att det finns mycket här
              som man kan göra för att faktiskt förbättra för asylsökande.
            </seg>
            <seg xml:id="i-3321a56b61dcf89d-0">
              När det sedan gäller Migrationsverkets ansvar i förhållande till
              kommunerna, och särskilt när det gäller funktionshindrade, tror
              jag, som jag också sade i mitt inledande anförande, att Anne-Marie
              Ekström har rätt. Vi måste se över ansvarsfördelningen mellan
              å ena sidan Migrationsverket och å andra sidan kommunerna när
              det gäller just biståndsbedömningar.
            </seg>
            <seg xml:id="i-d7a8e1f4c5b1f947-0">
              Jag vet att man i Hedemora har en överenskommelse. Nu är det
              kommunen som ska göra de här biståndsbedömningarna. Det har man
              också gjort. Dels tror jag att ansvarsområden överlappar varandra
              lite grann, dels kanske en del faller mellan stolarna. På det
              här området tror jag att vi måste se över lagstiftningen. Därför
              är jag väldigt glad över och tacksam för att Anne-Marie Ekström
              pekar på just områden som vi behöver titta särskilt noga på.
            </seg>
            <seg xml:id="i-8693b51cdada9a5e-0">
              När det sedan gäller EG-direktivet vill jag säga att vi har ett
              EG-direktiv om minimiregler för mottagande av asylsökande. Vad
              regeringen har gjort är att vi har tillsatt en utredning som har
              sett över det svenska mottagandet i förhållande till EG-direktivet.
              Den utredningen konstaterar att Sverige ligger högt över minimidirektivet.
              Många länder ligger under. Så jag tror att om man ser det generellt
              kommer det att bli ett lyft för hela EU. Men på några punkter
              måste vi förändra lagstiftningen. Det är det vi håller på och
              bereder inom Regeringskansliet.
            </seg>
          </u>
          <note type="speaker" xml:id="i-04ff2fe3141f2158-0">
            Anf. 14 ANNE-MARIE EKSTRÖM (fp):
          </note>
          <u who="anne-marie_ekstrom_1c190c" xml:id="i-ab7c9ec2960b49d0-2">
            <seg xml:id="i-a4d16cc687ebbf9a-0">
              Fru talman! Barbro Holmberg säger att jag skyller på Migrationsverket.
              Om en bostad är undermålig eller utdömd ska man väl egentligen
              inte hyra den över huvud taget förrän man har rustat upp den.
              Det är min uppfattning.
            </seg>
            <seg xml:id="i-bf646473896da60b-0">
              Men, fru talman, jag tycker att den här debatten har varit väldigt
              viktig. Jag tycker att det är väldigt bra att Barbro Holmberg
              har tagit tag i själva frågan om funktionshindrade. Sedan kan
              jag fortfarande inte förstå varför det har tagit så lång tid att
              få fram ett förslag. Betänkandet var klart år 2003. Lagändringarna
              skulle ha trätt i kraft år 2005. Som första förslag skulle det
              ha funnits med på propositionslistan i vår. Men vad jag förstår
              kommer den inte förrän senare, till hösten. Där kan man fråga
              sig varför det har tagit så lång tid.
            </seg>
            <seg xml:id="i-c1c6e9350a8ebfc1-0">
              Det är viktigt att man verkligen tar med de funktionshindrade,
              men även hur man ska hantera de andra fall som tagits upp, de
              som blivit utsatta för våldtäkt, tortyr och så vidare. Jag har
              ett exempel där man inte ens har låtit en tortyrskadad få en specialistundersökning,
              trots att han har påvisat skador för att få möjlighet att få uppehållstillstånd
              av det skälet. Det var frivilligorganisationerna som fick gå in
              och bekosta en specialistundersökning. Jag tror att vi måste lyfta
              fram även de frågorna, både våldtäkter och tortyr liksom när man
              varit utsatt för annat våld.
            </seg>
            <seg xml:id="i-aea2191fcaf149e8-0">
              Vi måste återupprätta förtroendet för Migrationsverket. Jag tror
              att jag kommer att ha många debatter i fortsättningen med Barbro
              Holmberg, för jag tycker att det är en sådan viktig fråga och
              Migrationsverket är viktigt. Det är bra att man tar tag i de etiska
              reglerna, men det räcker inte. Man kanske till och med skulle
              se över om man till exempel ska dela ansvaret mellan mottagande
              och utredning.
            </seg>
          </u>
          <note type="speaker" xml:id="i-6331f6ae1324db57-0">
            Anf. 15 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-110830af4b877af3-3">
            <seg xml:id="i-96aa54c50e598577-0">
              Fru talman! Anne-Marie Ekström säger att man inte ska hyra en
              bostad som är utdömd över huvud taget. Självklart håller jag med
              om det. Men det beror ju på vad man har för alternativ och hur
              situationen ser ut. I början av 90-talet, återigen, när den borgerliga
              regeringen styrde över asylpolitiken, kom det väldigt många människor
              från krigets Bosnien. Man inrättade tältläger och hade militärförläggningar.
              Det är klart att man skulle kunna säga: Nej, man ska inte använda
              militärförläggningar. Men vad är alternativet? Vi måste ta hand
              om människor på olika sätt. Och återigen: Om man ger Migrationsverket
              stöd i att ställa krav på de privata hyresvärdarna tror jag att
              vi får ett oerhört mycket bättre boende för asylsökande. Jag tror
              att vi kan hjälpas åt i det arbetet.
            </seg>
            <seg xml:id="i-141544b1398d4911-0">
              Sedan håller jag också med Anne-Marie Ekström om att förtroendet
              för Migrationsverket självklart är oerhört viktigt. Vi har det
              etiska rådet. Vi ska arbeta mer med bemötande och etikfrågor.
              Men jag tror också att den reform som vi nu genomför kommer att
              innebära en kvalitetssäkring av Migrationsverket som skapar bättre
              förtroende både för Migrationsverkets beslut och för besluten
              över huvud taget. De reformer som vi nu sätter i sjön kommer alltså,
              det är jag alldeles övertygad om, att förbättra situationen.
            </seg>
          </u>
          <note xml:id="i-559f749d9064f6da-1">
            Överläggningen var härmed avslutad.
          </note>
          <note xml:id="i-eed7869b4f9dca2a-0">
            7 § Svar på interpellation 2005/06:225 om konkurrensutsättning
            av studiemedel
          </note>
          <note type="speaker" xml:id="i-75f67dcff70b6a44-0">
            Anf. 16 Statsrådet LENA HALLENGREN (s):
          </note>
          <u who="unknown" xml:id="i-d5dfe6d37c6c0f98-3">
            <seg xml:id="i-f9b3a961ad6af71a-0">
              Fru talman! Axel Darvik har frågat mig om jag skulle vara beredd
              att inrätta ett system med konkurrensutsättning av studiemedel,
              som Finland har gjort.
            </seg>
            <seg xml:id="i-54c3ec73e9d3fd0f-0">
              Till att börja med vill jag understryka att en väl fungerande
              studiestödsadministration prioriteras högt av regeringen. Både
              regeringen och CSN har under de senaste åren vidtagit omfattande
              åtgärder för att förbättra servicen till studerande och återbetalare.
              Jag anser att det är mycket viktigt med en snabb hantering av
              de studerandes ansökningar om studiestöd så att de kan känna en
              ekonomisk trygghet.
            </seg>
            <seg xml:id="i-5ddd859091b83bb8-0">
              Antalet högskolestuderande som ansöker om studiemedel har ökat.
              CSN hanterar årligen studiestöd, bidrag och lån till totalt sett
              närmare 1 miljon stödtagare och administrerar återbetalningen
              av studielån för ungefär 1 ½ miljon låntagare. Inom CSN:s huvudsakliga
              verksamhetsgren, tilldelning och återbetalning av studiestöd,
              har myndigheten ett stort kunnande. Samtidigt som antalet ärenden
              växer ökar också komplexiteten i många frågor, inte minst mot
              bakgrund av EG-rätten. Myndighetens förändrade arbetssätt har
              förbättrat handläggningstider och telefontillgänglighet även om
              CSN periodvis fortfarande har svårigheter. Detta gäller främst
              i samband med terminsstart och vid utskick av skuldbesked för
              återbetalning. Av denna anledning fick CSN under förra året ett
              nytt uppdrag av regeringen, bland annat att skyndsamt förbättra
              sin service. För att nå målet om förkortade handläggningstider
              måste också nya vägar sökas för att effektivisera hanteringen,
              och under förra året beslutade regeringen om en försöksverksamhet
              med elektronisk ansökan om studiemedel via CSN:s webbplats. Samtidigt
              som jag tidvis varit kritisk till CSN:s service är jag förvissad
              om att myndigheten har en förmåga att förbättra situationen, vilket
              utvecklingen också har visat.
            </seg>
            <seg xml:id="i-408b8e9a002e59c4-0">
              Jag anser att Axel Darvik ger en missvisande bild av CSN:s handläggningstider.
              När det gäller ansökningar om studiemedel för studier i Sverige
              har den genomsnittliga handläggningstiden minskat från 20 dagar
              2002 till 13 dagar 2005. Där ingår den tid då CSN väntar på kompletterande
              uppgifter från den enskilde. Av handläggningstiden på 13 dagar
              har CSN själv bara kunnat påverka sex dagar. Detta visar att regeringens
              och CSN:s åtgärder varit framgångsrika och att de studerande nu
              får snabbare beslut än tidigare.
            </seg>
            <seg xml:id="i-5fc85cffd6fa7a3e-0">
              Förslaget om att konkurrensutsätta CSN:s låneverksamhet genom
              att ta in privata finansiärer vill jag bestämt avvisa. Det är
              viktigt att klargöra att fördelning av studiestöd till enskilda
              och återbetalning av studielån är myndighetsutövning som regleras
              i studiestödsförfattningarna. Denna myndighetsutövning inrymmer
              moment som bankerna inte är skickade eller villiga att hantera.
              Staten subventionerar både studiestödsräntan och studielånet genom
              vissa förmånliga trygghetsregler vid återbetalning. Det är olämpligt
              att överlåta offentligrättslig verksamhet av den här omfattningen,
              och som dessutom innefattar myndighetsutövning, på andra än myndigheter.
              Rättssäkerheten och möjligheten för den enskilde att kunna överklaga
              måste också beaktas. Det finns i dag ingenting som tyder på att
              servicen skulle bli bättre än i dag eller kostnaden lägre om olika
              alternativa studielån erbjuds av privata finansiärer som till
              exempel banker. Staten kan låna upp medel för att finansiera studielån
              till en lägre kostnad än privata långivare. Den enskilde erbjuds
              därmed låga och stabila studielånskostnader genom nuvarande system.
              Jag vill även tillägga att Regeringskansliet har gjort bedömningen,
              bland annat av vissa förslag från banker, att det är svårt att
              se några omedelbara fördelar för den enskilde eller för staten
              av att anlita privat finansiering i studieupplåningen. Riksdagen
              har också tidigare avslagit motioner med liknande krav.
            </seg>
            <seg xml:id="i-676984df5eb0ba49-0">
              Jag anser att servicen till studerande och villkoren för studerande
              och låntagare ska hålla en hög och acceptabel nivå även utan ett
              system med konkurrensutsatta studiemedel.
            </seg>
            <seg xml:id="i-6360ac2a979c43b2-0">
              Naturligtvis följer jag med intresse utvecklingen i våra nordiska
              grannländer, bland annat den förändring som skett på studiemedelsområdet
              i Finland. Det är dock ännu för tidigt att dra några slutsatser.
            </seg>
          </u>
          <note type="speaker" xml:id="i-f89da1c1625944a3-0">
            Anf. 17 AXEL DARVIK (fp):
          </note>
          <u who="axel_darvik_bc1b0b" xml:id="i-de4fd6348d3533c4-0">
            <seg xml:id="i-7e63ee8c1102b04c-0">
              Fru talman! Jag tror inte att vi kommer att komma överens om
              allting här i dag, Lena Hallengren och jag. Och det kan man väl
              känna lite grann på tonen. Men en del av problemen kanske vi i
              alla fall kan bli överens om. För att ta lite historik: Hösten
              1990 tillsatte regeringen en kommitté som skulle ge utmärkelser
              till de bästa myndigheterna i landet. Utmärkelsen hette Kronorna
              bland verken. Det är lite ordvitsigt. 1991 fick CSN utmärkelsen
              tillsammans med tre andra myndigheter. Men några år senare växte
              problem på CSN. Man kan säga att löven föll av CSN vid det laget.
              Man blev föremål för granskning tre gånger av Riksdagens revisorer.
            </seg>
            <seg xml:id="i-b1caa7b4d3912fd4-0">
              Situationen har blivit bättre sedan botten men det finns fortfarande
              vissa problem. Om inte Lena Hallengren litar på mig så är det
              så att i onsdags, när riksdagen debatterade just studiemedlen,
              skrev Socialdemokraterna och Vänsterpartiet, inte Miljöpartiet
              i det här fallet, att målet för studiemedelsadministrationen enligt
              regleringsbrevet för 2004 var att den genomsnittliga tiden för
              handläggning av ärenden skulle minska. Detta mål uppnåddes inte.
              I årsredovisningen från CSN har man där också ett nöjd-kund-index.
              Föga smickrande hamnar man på 51 på en hundragradig skala. Det
              som studenter upplever sig som minst nöjda med är tillgängligheten,
              insynen och inflytandet. Lite bättre är det när man bedömer kompetensen
              och webbtjänsterna som CSN erbjuder. Man kan i alla fall säga
              att studenternas uppfattning om CSN lämnar en hel del övrigt att
              önska.
            </seg>
            <seg xml:id="i-b6d5223dd132dede-0">
              Enligt det förslag som jag och Folkpartiet har vill vi inte överlåta
              myndighetsbeslut till någon annan, utan beslut om statlig borgen
              och bidrag måste ligga på en myndighet. Men lånen behöver inte
              skötas av CSN. Som liberal tror jag på marknadskrafterna. Det
              gör jag för att det är ett system där konsumenten och kunden alltid
              står i centrum. Företag som inte bryr sig om sina kunder eller
              konsumenter överlever inte, helt enkelt. Jag tror därför också
              att en konkurrens mellan långivare ger bättre service. Det ger
              också möjlighet till bättre villkor. Studiestödsräntan förra året
              var 2,3 %. Men den här räntan ger inte möjlighet till några avdrag
              och motsvarar därför en ränta på ungefär 3,28 %. Det är långt
              över den bankränta som banker ger oprutat till sina bolånekunder.
              Lena Hallengren får gärna förklara vad hon menar med att det är
              en subvention som man ger. För mig är det snarare så att man tar
              lite extra.
            </seg>
            <seg xml:id="i-b4f170eb777fe846-0">
              Sedan säger hon också att det inte finns några banker som skulle
              ställa upp på detta. Det är konstigt, för Finland och Sverige
              är ju inte så olika som länder. Staten är till och med väldigt
              stor delägare i en bank, Nordea, som har Sverige och Finland som
              sina huvudmarknader. Att Nordea skulle göra så olika bedömningar
              i Sverige och Finland tycker jag verkar väldigt konstigt. Lena
              Hallengren får nog komma med bättre argument för att kunna avslå
              ett sådant här förslag.
            </seg>
          </u>
          <note type="speaker" xml:id="i-a8be64ba4bfeab51-0">
            Anf. 18 Statsrådet LENA HALLENGREN (s):
          </note>
          <u who="unknown" xml:id="i-d5dfe6d37c6c0f98-4">
            <seg xml:id="i-30e268c72dd5056a-0">
              Fru talman! Axel Darvik berör många olika frågor. För den fortsatta
              interpellationsdebatten vill jag slå fast att CSN hela tiden kan
              bli bättre. Handläggningstiderna kan fortsatt minska. Men jag
              vill upprepa det jag sade i mitt interpellationssvar, nämligen
              att den genomsnittliga tiden som CSN kan påverka är sex dagar.
              Det är viktigt att vara medveten om vad vi talar om och vilka
              handläggningstider som CSN de facto kan påverka.
            </seg>
            <seg xml:id="i-0ac7cb2becdfb4a9-0">
              Axel Darvik säger att man från studenternas sida har synpunkter
              på tillgänglighet och inflytande. Det är naturligtvis också frågor
              som CSN får jobba med. På vilket sätt skulle tillgänglighet och
              inflytande öka om bankerna tog över räntan och utbetalningarna?
              Det ställer jag mig frågande till. Det vore intressant att höra
              Axel Darvik utveckla det.
            </seg>
            <seg xml:id="i-0ac7d5513db157fe-0">
              Att man inte skulle överlåta myndighetsbeslut utan endast utbetalningen
              är verkligen ett ideologiskt ställningstagande snarare än en fråga
              om att öka tillgänglighet eller korta handläggningstider. Det
              som tar tid för CSN är ju just att sköta den myndighetsutövning
              som handlar om att pröva om den studerande har rätt till studiemedel,
              ålder, antal veckor man studerar, om man har godkända studieresultat,
              om utbildningen är studiemedelsberättigad med mera. Det är det
              som tar tid. Att trycka på knappen för utbetalning innebär ingen
              lång handläggningstid.
            </seg>
            <seg xml:id="i-e1de8c609bd9bab3-0">
              Man kan fundera över hur situationen blir för den enskilde när
              marknaden tar över. CSN sköter fortfarande myndighetsutövningen
              och därefter går man runt till Handelsbanken, SEB och Nordea för
              att se var man kan få lägst ränta. Det snabbar ju knappast på
              processen. Man kan ha helt andra skäl, ideologiska sådana, för
              att den enskilde själv ska ta på sig förhandlingen med bankerna,
              men det kortar knappast tiden och det ökar knappast den ekonomiska
              tryggheten.
            </seg>
            <seg xml:id="i-a099e4776345042c-0">
              Det är ett faktum att räntan är lägre. CSN har en genomsnittlig
              ränta de senaste tre åren. Man gör också ett avdrag med 30 % för
              att det inte ska handla om en avdragsmöjlighet för vissa studenter
              med till exempel stora kapitalinkomster. Ett genomsnitt av de
              senaste tre åren minus 30 %, så sätter CSN sin ränta.
            </seg>
            <seg xml:id="i-e4fbbe92de06d8fc-0">
              Det innebär att man ligger lite efter. Men det betyder också
              att man jämnar ut uppgången när räntan stiger. Det blir alltså
              en jämnare ränta där man utjämnar toppar och dalar, vilket är
              en viktig del av CSN:s ansvar.
            </seg>
            <seg xml:id="i-066f5bcfc240b866-0">
              Att vilja ha ett system där marknaden bestämmer är helt klart
              en ideologisk fråga. Man kan fråga sig hur marknaden, i det här
              fallet banken, reagerar om staten är borgenär och garanterar att
              man får tillbaka pengarna. Vad är incitamentet till marknaden
              att ha en låg ränta då? Finns inte snarare incitamentet att ha
              en ganska hög ränta och höga kostnader? Om inte studenten betalar
              betalar staten. Då är man garanterad en ökad intäkt. Marknaden
              har naturligtvis intresse av att öka sina intäkter snarare än
              att ha god service till studenten.
            </seg>
            <seg xml:id="i-6630581891c9564e-0">
              Det går inte att så enkelt jämföra det svenska och det finska
              systemet. Man kan inte bara plocka ut en liten del i ett system
              som har en helt annan uppbyggnad, en helt annan lånebenägenhet
              och ett helt annat välfärdssystem med andra utgångspunkter. Det
              är intressant att följa och titta på olika system, men Axel Darvik
              drar för enkla slutsatser, tycker jag.
            </seg>
          </u>
          <note type="speaker" xml:id="i-66667e79609953a3-0">
            Anf. 19 AXEL DARVIK (fp):
          </note>
          <u who="axel_darvik_bc1b0b" xml:id="i-de4fd6348d3533c4-1">
            <seg xml:id="i-b9626f02f80ef7d7-0">
              Fru talman! Vi börjar bli hyfsat överens om de problem som finns.
              Att bara titta på hur man genomsnittligt har skött sig på CSN
              ger inte alltid en helt rättvisande bild. Vissa grupper har stora
              problem. Det gäller bland annat dem som studerar utomlands. Där
              sackar man efter väldigt och har ett komplicerat system. De hamnar
              många gånger i en rävsax där man inte får några studiemedel och
              tvingas leva på sparade pengar eller luft under lång tid.
            </seg>
            <seg xml:id="i-3f82dafa2e585b00-0">
              Det gäller att man klarar alla studenter. Alla ska garanteras
              att inom tre veckor ha chans att få sina ärenden handlagda. Det
              är något annat än att bara räkna genomsnitt. Därför drev en majoritet
              i riksdagen igenom att man skulle ha detta krav och att man annars
              skulle vara tvungen att betala straffavgifter till de studenter
              som blir drabbade.
            </seg>
            <seg xml:id="i-b75ff5c6e551ff97-0">
              Fru talman! Det är uppenbart att Lena Hallengren och jag har
              olika ideologiska ingångsvinklar. Lena Hallengren har ett socialdemokratiskt
              socialistiskt tänkande. Jag har ett mer liberalt.
            </seg>
            <seg xml:id="i-99bde119330747f3-0">
              Hon säger att det alltid är marknaden som bestämmer villkoren.
              Det är inte så det fungerar. När man ger sig ut på ett torg för
              att köpa frukt eller liknande får man välja. Det är ju konsumenten
              som bestämmer. Vilken frukthandlare ska jag gå till? Den som ger
              mig den bästa kvaliteten till det bästa priset är den som man
              oftast väljer. Därför tycker jag att studenter ska kunna gå mellan
              olika banker och välja den som ger den bästa servicen, de bästa
              villkoren med den lägsta räntan och de lägsta avgifterna.
            </seg>
            <seg xml:id="i-a027c2bc12652661-0">
              Ett marknadssystem pressar ju inte upp priserna. Ett marknadssystem
              visar sig alltid pressa ned priserna. Finns det bara en Konsumaffär
              att gå till får man ju höga priser. Om det finns en Ica, en Vivo
              och en Netto i samma kvarter pressas ju priserna ned. Det är så
              det fungerar.
            </seg>
            <seg xml:id="i-b486c2a9a15dbd75-0">
              Här har vi helt klart olika synsätt. Som liberal tror jag ju
              på marknadslösningar eftersom det är bra för kunderna, det är
              bra för konsumenterna och det är bra för studenterna.
            </seg>
            <seg xml:id="i-083b03a2d8a0abef-0">
              Jag måste ändå få svar på varför det är så omöjligt att ha ett
              system som det finska. Där ställer staten upp som garant för lånen,
              men man överlåter till studenterna att själva välja vem som har
              de bästa villkoren.
            </seg>
            <seg xml:id="i-01a36389ee7d95b8-0">
              Det tycker jag skulle vara ett bra och sunt system. Jag har inte
              fått några tydliga svar på varför det skulle vara så omöjligt
              att ha ett sådant system.
            </seg>
          </u>
          <note type="speaker" xml:id="i-7c25a469e098be7c-0">
            Anf. 20 Statsrådet LENA HALLENGREN (s):
          </note>
          <u who="unknown" xml:id="i-d5dfe6d37c6c0f98-5">
            <seg xml:id="i-72e0df7158c0b69d-0">
              Fru talman! En del saker är marknaden väldigt bra på, men när
              det handlar om att låna upp pengar är staten en väldigt stor låntagare
              och kan låna upp medel för att finansiera studielån till en betydligt
              lägre kostnad än vad mindre, privata långivare kan göra.
            </seg>
            <seg xml:id="i-b146f6320afd9a21-0">
              Det är inte oförmånliga villkor hos CSN i dag. Det är mitt absolut
              främsta skäl.
            </seg>
            <seg xml:id="i-ac2ebccb7bf9cb3d-0">
              En förändring skulle väl göras med studenternas bästa för ögonen
              i förhoppning om att det skulle kunna bli mycket bättre? CSN:s
              system i dag innebär att man får en genomsnittlig ränta de tre
              senaste åren där man också gör avdrag med 30 %. Det innebär att
              det inte bara är de som har en viss inkomst, till exempel av kapital,
              som kan göra det avdraget i deklarationen.
            </seg>
            <seg xml:id="i-5e6412aed206db24-0">
              Det är intressant om Axel Darvik kan utveckla detta lite. Om
              man gör den förändring som Axel Darvik vill gör man väl ändå det
              för att det ska bli bättre för studenterna, inte bara av ideologiska
              skäl. På vilket sätt ökar tillgängligheten och inflytandet för
              den enskilde? På vilket sätt snabbas handläggningstiderna upp
              när man först väntar på ett beslut om man har rätt till studiemedel
              och därefter går runt till ett antal banker för att förhandla
              om sin ränta? Vilken förmånlig ränta får den som läser en relativt
              lång utbildning som kanske inte har de allra bästa lönevillkoren
              därefter? Vem är den svaga och den starka parten i Axel Darviks
              marknadssystem?
            </seg>
            <seg xml:id="i-2ec40858450bad81-0">
              Det är ingen liten bagatellfråga att diskutera om inte marknaden
              bara kan få sköta detta. Jag hävdar att det finns många orättvisor
              som ett sådant system skulle medföra.
            </seg>
            <seg xml:id="i-7e443289fc6d0c8a-0">
              Jag vill också säga något om utlandsstuderande som Axel Darvik
              tog upp.
            </seg>
            <seg xml:id="i-aab0a3a06d4c6c09-0">
              Utbetalning av studiemedel sker ju i förskott under förutsättning
              att den som är studerande kan styrka att han eller hon är antagen
              till studier och att studierna påbörjas. Det är knappast rimligt
              att man betalar ut ett stöd om inte den typen av besked lämnas.
            </seg>
            <seg xml:id="i-27b69e17e3bf4f25-0">
              Som utlandsstuderande befinner man sig många gånger i en mer
              utsatt position. Vi måste naturligtvis se till att bestämmelserna
              är utformade så att man inte hamnar i en oacceptabel situation.
              Men någon form av kontrollfunktion innan CSN betalar ut studiestöd
              till någon som säger sig vara studerande i ett annat land måste
              väl ändå finnas, Axel Darvik?
            </seg>
          </u>
          <note type="speaker" xml:id="i-6f2a58ee7bd9eeaa-0">
            Anf. 21 AXEL DARVIK (fp):
          </note>
          <u who="axel_darvik_bc1b0b" xml:id="i-de4fd6348d3533c4-2">
            <seg xml:id="i-4ad7b58243066efa-0">
              Fru talman! Jag menar ändå att man kan få en bättre service genom
              att man just får chansen att själv välja den modell som passar.
              Man kan träffas och sitta ned tillsammans med den person som handlägger
              ens ärende på banken och tala igenom hur man vill lägga upp villkor
              och vilka risker som man är beredd att ta och så vidare. Med Lena
              Hallengrens system finns det bara ett sätt att lösa detta, en
              enda variant.
            </seg>
            <seg xml:id="i-1666829f1943e91f-0">
              Mig veterligen är det inte särskilt många kunder hos bankerna
              som klagar på att det är väldigt svårt att komma fram ens på telefon
              eller att det är helt omöjligt att komma in och träffa någon om
              man nu vill förhandla om sina lån. Och om man är missnöjd väljer
              man naturligtvis någon annan. Men den möjligheten finns inte för
              studenterna i dag, utan det finns bara en enda lösning som man
              kan välja.
            </seg>
            <seg xml:id="i-d3affffad9866c85-0">
              Man kan konstatera att CSN just nu har en betydligt högre ränta
              än bankerna. Men det är klart att man kan räkna på olika sätt.
              Men som det är nu får studenterna betala en högre ränta 3,28 %
              är mycket högre än de 2,59 % som är den lägsta ränta som banker
              erbjuder i dag.
            </seg>
            <seg xml:id="i-744811408653ec3d-0">
              Därför skulle jag gärna vilja veta varför det är så omöjligt
              att ha ett sådant här system. Jag kan inte se så många andra anledningar
              än att Lena Hallengren sätter socialistiska dogmer framför en
              konkurrens så att studenterna skulle få de absolut bästa villkoren.
              Och det är det som är vår målsättning. Med en statlig borgen kan
              vi faktiskt garantera detta. Det är ingenting annat.
            </seg>
          </u>
          <note type="speaker" xml:id="i-5688fa0d6806d56c-0">
            Anf. 22 Statsrådet LENA HALLENGREN (s):
          </note>
          <u who="unknown" xml:id="i-d5dfe6d37c6c0f98-6">
            <seg xml:id="i-3b08d9ad6bb82a3e-0">
              Fru talman! Det är en snudd på obegriplig debatt som Axel Darvik
              för. Räntesatsen från CSN:s sida 2006 är 2,3 %. Den kan man naturligtvis
              jämföra med olika bankräntor. Man kan jämföra den med räntor på
              bolån eller billån. Det beror på vilket val man gör. Men det är
              definitivt ingen hög ränta. Och den räntan är också mycket jämnare
              än den ränta som man är beroende av när man lånar pengar i en
              bank.
            </seg>
            <seg xml:id="i-e5766615ee83353f-0">
              Axel Darvik måste också ha funderat på hur bankväsendet påverkas
              av en miljon låntagare som kommer in och som naturligtvis har
              helt olika villkor hur länge man studerar, hur sannolikt det är
              att man klarar av sina studier och under hur lång tid som lånet
              ska återbetalas.
            </seg>
            <seg xml:id="i-38f1c1683b6f2f7c-0">
              Det svenska systemet inom studiestödsområdet handlar helt enkelt
              om att lånevillkor och återbetalningsvillkor ska vara lika för
              alla låntagare oavsett vilken utbildning som man läser till. Oavsett
              vilka sidoinkomster som man har ska man ha goda förutsättningar
              och veta förutsättningarna under hela sin utbildningstid, både
              när det gäller lånevillkor och återbetalningsvillkor. Och det
              är klart att det blir en betydligt mer osäker situation för den
              som går till en bank och förhandlar. Det finns säkert de studenter
              som har is i magen. Men jag tror knappast att det är den typen
              av otrygghet som våra studenter eftersöker.
            </seg>
            <seg xml:id="i-e18cf415948d9375-0">
              Återigen: Vi ska göra vårt allra yttersta för att CSN ska bli
              ännu bättre på att hantera de lån och bidrag som man förmedlar
              till Sveriges studenter. Men handläggningstiderna, tillgängligheten
              och inflytandet förbättras knappast för den som efter ett besked
              om bifall till studielån ska gå runt mellan olika banker och vara
              sin egen förhandlare. Det är jag fullständigt övertygad om.
            </seg>
          </u>
          <note xml:id="i-559f749d9064f6da-2">
            Överläggningen var härmed avslutad.
          </note>
          <note xml:id="i-2c5043bd791b0b93-0">
            8 § Hänvisning av ärenden till utskott
          </note>
          <note xml:id="i-26f3264711551f9d-0">
            Föredrogs och hänvisades
          </note>
          <note xml:id="i-7ad0cf6ac05a2fd2-0">
            9 § Bordläggning
          </note>
          <note xml:id="i-6a7970c3448686f1-0">
            Anmäldes och bordlades
          </note>
          <note xml:id="i-46ef72b010458aaf-0">
            10 § Anmälan om frågor för skriftliga svar
          </note>
          <note xml:id="i-8c5a22994b6a8fe4-0">
            Anmäldes att följande frågor för skriftliga svar framställts
          </note>
          <note xml:id="i-e9e3c0bdf1285847-0">
            den 10 februari
          </note>
          <note xml:id="i-6e5d871200566e9d-0">
            Michael Hagberg
          </note>
          <note xml:id="i-f4b54d751ee0d99b-0">
            Annika Qarlsson
          </note>
          <note xml:id="i-afa1fe5eaac2cafa-0">
            Lars-Ivar Ericson
          </note>
          <note xml:id="i-afa1fe5eaac2cafa-1">
            Lars-Ivar Ericson
          </note>
          <note xml:id="i-87bf7919136ba674-0">
            Birgitta Ohlsson
          </note>
          <note xml:id="i-87bf7919136ba674-1">
            Birgitta Ohlsson
          </note>
          <note xml:id="i-3a798beb0d1e3847-0">
            Jan Emanuel Johansson
          </note>
          <note xml:id="i-02aab4e729089b96-0">
            Jan-Evert Rådhström
          </note>
          <note xml:id="i-02aab4e729089b96-1">
            Jan-Evert Rådhström
          </note>
          <note xml:id="i-8a2c1a0b69dda920-0">
            Magdalena Andersson
          </note>
          <note xml:id="i-02aab4e729089b96-2">
            Jan-Evert Rådhström
          </note>
          <note xml:id="i-ed03e3b15a826e1e-0">
            Carl B Hamilton
          </note>
          <note xml:id="i-ed03e3b15a826e1e-1">
            Carl B Hamilton
          </note>
          <note xml:id="i-aa59491221af7d3b-0">
            Catharina Bråkenhielm
          </note>
          <note xml:id="i-52adc26c9bf38a49-0">
            Christer Nylander
          </note>
          <note xml:id="i-930018514229b3f0-0">
            Gustav Fridolin
          </note>
          <note xml:id="i-09d0135cdda92c1b-0">
            Mikael Oscarsson
          </note>
          <note xml:id="i-fecbcf88f07640dd-0">
            Lars Gustafsson
          </note>
          <note xml:id="i-9e6785da4f9d097a-0">
            Frågorna redovisas i bilaga som fogats till riksdagens snabbprotokoll
            tisdagen den 14 februari.
          </note>
          <note xml:id="i-1ddf6400f75b832c-0">
            11 § Anmälan om skriftligt svar på fråga
          </note>
          <note xml:id="i-67a5240f5ed0dbf1-0">
            Anmäldes att skriftligt svar på följande fråga inkommit
          </note>
          <note xml:id="i-0d0888cfdf5960d8-0">
            den 9 februari
          </note>
          <note xml:id="i-c0ebe2880a031c94-0">
            Dan Kihlström
          </note>
          <note xml:id="i-16a6010d8a446d56-0">
            Svaret redovisas i bilaga som fogats till riksdagens snabbprotokoll
            tisdagen den 14 februari.
          </note>
          <note xml:id="i-f9a5e8c39954aeb0-0">
            12 § Kammaren åtskildes kl. 10.14.
          </note>
          <note xml:id="i-8ceff532823b417b-0">
            Förhandlingarna leddes av andre vice talmannen.
          </note>
          <note xml:id="i-9c55b46d718e078f-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
