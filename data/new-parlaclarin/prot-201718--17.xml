<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2017</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2017</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--17</head>
          <docDate when="2017-01-01">2017-01-01</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 22 september justerades.
          </note>
          <note>
            § 2 Anmälan om återtagande av plats i riksdagen
          </note>
          <note>
            Talmannen meddelade att Katarina Köhler (S) skulle återta sin
            plats i riksdagen från och med den 16 oktober, varigenom uppdraget
            som ersättare skulle upphöra för Marie-Louise Rönnmark (S).
          </note>
          <note>
            § 3 Anmälan om ersättare för statsråd
          </note>
          <note>
            Talmannen anmälde att Mattias Vepsä (S) skulle tjänstgöra som
            ersättare för statsrådet Ylva Johansson (S) under tiden den 23
            oktober 2017– 31 januari 2018.
          </note>
          <note>
            § 4 Anmälan om ersättare
          </note>
          <note>
            Talmannen anmälde att Sultan Kayhan (S) skulle tjänstgöra som
            ersättare för Arhe Hamednaca (S) under tiden för han s ledighet
            den 23 oktober 2017– 31 januari 2018 .
          </note>
          <note>
            § 5 Avsägelser
          </note>
          <note>
            Talmannen meddelade
          </note>
          <note>
            att Jan Ericson (M) avsagt sig uppdraget som ledamot i finansutskottet,
          </note>
          <note>
            att Maria Malmer Stenergard (M) avsagt sig uppdraget som ledamot
            i skatteutskottet,
          </note>
          <note>
            att Ewa Thalén Finné (M) avsagt sig uppdragen som ledamot i civilutskottet
            och som ledamot i riksdagsstyrelsen,
          </note>
          <note>
            att Cecilia Widegren (M) avsagt sig uppdraget som ledamot i socialutskottet,
          </note>
          <note>
            att Björn Wiechel (S) avsagt sig uppdraget som ledamot i kulturutskottet,
          </note>
          <note>
            att Camilla Waltersson Grönvall (M) avsagt sig uppdraget som
            ledamot i utbildningsutskottet,
          </note>
          <note>
            att Jonas Jacobsson Gjörtler (M) avsagt sig uppdraget som ledamot
            i miljö- och jordbruksutskottet,
          </note>
          <note>
            att Niklas Wykman (M) avsagt sig uppdraget som ledamot i arbetsmarknadsutskottet,
          </note>
          <note>
            att Jessica Polfjärd (M) avsagt sig uppdraget som ledamot i Utrikesnämnden,
          </note>
          <note>
            att Lars Beckman (M) avsagt sig uppdraget som suppleant i civilutskottet,
          </note>
          <note>
            att Mats Green (M) avsagt sig uppdraget som suppleant i försvarsutskottet,
          </note>
          <note>
            att Ida Karkiainen (S) avsagt sig uppdraget som suppleant i kulturutskottet
            och
          </note>
          <note>
            att Maria Stockhaus (M) avsagt sig uppdraget som suppleant i
            utbildningsutskottet.
          </note>
          <note>
            Kammaren biföll dessa avsägelser.
          </note>
          <note>
            § 6 Anmälan om kompletteringsval
          </note>
          <note>
            Talmannen meddelade
          </note>
          <note>
            att Moderaternas riksdagsgrupp anmält Niklas Wykman som ledamot
            i finansutskottet, Cecilia Widegren som ledamot i skatteutskottet,
            Mats Green och Lars Beckman som ledam ö t er i civilutskottet,
            Camilla Waltersson Grönvall som ledamot i socialutskottet, Maria
            Stockhaus som ledamot i utbildningsutskottet, Maria Malmer Stenergard
            som ledamot i miljö- och jordbruksutskottet, Jan Ericson som ledamot
            i arbetsmarknadsutskottet, Tobias Billström som ledamot i riksdagsstyrelsen
            och i Utrikesnämnden, Ewa Thalén Finné som suppleant i civilutskottet
            och Pål Jonson som suppleant i försvarsutskottet samt
          </note>
          <note>
            att Socialdemokraternas riksdagsgrupp anmält Ida Karkiainen som
            ledamot i kulturutskottet, Mattias Ve psä som suppleant i kulturutskottet,
            ClasGöran Carlsson som suppleant i näringsutskottet, Monica Haider
            och Hans Ekström som suppleanter i styrelsen för Stiftelsen Riksbankens
            jubileumsfond och David Lindvall som suppleant i EU-nämnden under
            Hanna Westeréns ledighet.
          </note>
          <note>
            Talmannen förklarade valda till
          </note>
          <note>
            ledamot i finansutskottet
          </note>
          <note>
            Niklas Wykman (M)
          </note>
          <note>
            ledamot i skatteutskottet
          </note>
          <note>
            Cecilia Widegren (M)
          </note>
          <note>
            ledamot i civilutskottet
          </note>
          <note>
            Mats Green (M)
          </note>
          <note>
            ledamot i civilutskottet
          </note>
          <note>
            Lars Beckman (M)
          </note>
          <note>
            ledamot i socialutskottet
          </note>
          <note>
            Camilla Waltersson Grönvall (M)
          </note>
          <note>
            ledamot i kulturutskottet
          </note>
          <note>
            Ida Karkiainen (S)
          </note>
          <note>
            ledamot i utbildningsutskottet
          </note>
          <note>
            Maria Stockhaus (M)
          </note>
          <note>
            ledamot i miljö- och jordbruksutskottet
          </note>
          <note>
            Maria Malmer Stenergard (M)
          </note>
          <note>
            ledamot i arbetsmarknadsutskottet
          </note>
          <note>
            Jan Ericson (M)
          </note>
          <note>
            ledamot i riksdagsstyrelsen
          </note>
          <note>
            Tobias Billström (M)
          </note>
          <note>
            ledamot i Utrikesnämnden
          </note>
          <note>
            Tobias Billström (M)
          </note>
          <note>
            suppleant i civilutskottet
          </note>
          <note>
            Ewa Thalén Finné (M)
          </note>
          <note>
            suppleant i försvarsutskottet
          </note>
          <note>
            Pål Jonson (M)
          </note>
          <note>
            suppleant i kulturutskottet
          </note>
          <note>
            Mattias Vepsä (S)
          </note>
          <note>
            suppleant i näringsutskottet
          </note>
          <note>
            ClasGöran Carlsson (S)
          </note>
          <note>
            suppleant i styrelsen för Stiftelsen Riksbankens jubileumsfond
          </note>
          <note>
            Monica Haider (S)
          </note>
          <note>
            suppleant i styrelsen för Stiftelsen Riksbankens jubileumsfond
          </note>
          <note>
            Hans Ekström (S)
          </note>
          <note>
            Talmannen förklarade vald under tiden den 13 oktober 2017 – 15
            ju li 201 8 till
          </note>
          <note>
            suppleant i EU-nämnden
          </note>
          <note>
            David Lindvall (S)
          </note>
          <note>
            § 7 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till arbetsmarknadsutskottet:
          </note>
          <note>
            RiR 2017:20 Effekter av Arbetsförmedlingens Förberedande och
            orienterande utbildning
          </note>
          <note>
            § 8 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            EU-dokument
          </note>
          <note>
            KOM(2017) 495 till näringsutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 6 december .
          </note>
          <note>
            Motion
          </note>
          <note>
            2017/18:3908 till skatteutskottet
          </note>
          <note>
            § 9 Motioner för omedelbar hänvisning
          </note>
          <note>
            3 847 motioner avlämnade under den allmänna motionstiden anmäldes.
          </note>
          <note>
            Kammaren biföll talmannens förslag att motionerna omedelbart
            skulle hänvisas till utskott enligt motionsförteckningens förslag.
          </note>
          <note>
            Motionsförteckningen hade i bil aga fogats till detta protokoll.
          </note>
          <note>
            § 10 Svar på interpellation 2017/18:9 om Systembolagets lobbying
            i politiska sakfrågor
          </note>
          <note type="speaker">
            Anf. 1 Socialminister ANNIKA STRANDHÄLL (S):
          </note>
          <u who="thomas_strand_7d4cb3" xml:id="i-4cb47ea750808ac0">
            <seg>
              Herr talman! Staffan Danielsson har frågat närings- och innovationsministern
              hur det kommer sig att Systembolaget har kunnat bedriva politiskt
              lobbyarbete när det gäller frågan om gårdsförsäljning av alkoholhaltiga
              drycker och om ministern kommer att vidta några åtgärder för att
              detta inte ska kunna ske i fortsättningen.
            </seg>
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
            <seg>
              Systembolaget har i uppdrag att med ensamrätt, och med ansvar
              och god service, sälja alkohol och att informera om dess skadeverkningar.
              Ensamrätten har som främsta syfte att skydda folkhälsan genom
              att privata vinstintressen i samband med detaljhandel utesluts.
              Det finns alltså inte ekonomiska intressen i detaljhandelsledet
              som kan bidra till ökad försäljning och därmed ökad alkoholkonsumtion.
            </seg>
            <seg>
              En del av Systembolagets uppdrag är att informera allmänheten
              om de risker som är förenade med konsumtion av alkohol. Det gör
              bolaget på flera olika sätt i syfte att nå så många som möjligt.
              Ett exempel är Alkoholrapporten, som publicerades för första gången
              2017. Den visar på aktuell forskning, ny statistik och trender
              i konsumtion och skadeutveckling, både för individer och för samhället
              i stort. Systembolaget genomför också informationskampanjer. Detta
              är således en del av bolagets informationsuppdrag.
            </seg>
            <seg>
              Statens krav på Systembolaget preciseras bland annat i alkohollagen.
              Regeringen styr Systembolaget genom avtalet mellan Systembolaget
              och staten, ägaranvisningen samt genom statens ägarpolicy och
              riktlinjer för bolag med statligt ägande. Som för andra statligt
              ägda bolag ansvarar Systembolagets styrelse för organisation och
              förvaltningen av bolagets angelägenheter. Den löpande verksamheten
              sköts av bolagets ledning.
            </seg>
            <seg>
              Systembolaget har, i ägaranvisningen, uppdragsmål för att kunna
              mäta och följa upp att de särskilt beslutade samhällsuppdragen
              utförs väl. Uppföljning av Systembolagets uppdrag är ett viktigt
              redskap i statens aktiva förvaltning av bolaget. Denna uppföljning
              sker bland annat i ägardialogen mellan staten som ägare och bolagets
              styrelseordförande och ledning. Jag har en god och nära dialog
              med Systembolaget och kommer fortsatt att ha det.
            </seg>
            <seg>
              Motivet bakom det svenska detaljhandelsmonopolet är skyddet för
              folkhälsan. Systembolaget utgör ett av alkoholpolitikens och folkhälsopolitikens
              viktigaste verktyg , och det finns ett stort folkligt stöd för
              Systembolaget och den service som bolaget ger.
            </seg>
          </u>
          <note type="speaker">
            Anf. 2 STAFFAN DANIELSSON (C):
          </note>
          <u xml:id="i-43d1a98b54382bef" who="unknown">
            <seg>
              Herr talman! Jag tackar statsrådet för svaret, som visar hur
              laddad den här frågan är. Svaret handlar knappast alls om frågan
              utan innehåller mer allmänna formuleringar om Systembolagets uppdrag.
            </seg>
            <seg>
              Sakfrågan vad gäller statens alkoholmonopol är en sak. Jag kan
              upplysa socialministern om att vi hade en livlig debatt nyligen
              på centerstämman om dess utformning. Där var det rätt nära att
              linjen att staten ska licensiera alkoholförsäljningen till olika
              handelsställen och butiker, där Systembolaget kan vara en fortsatt
              viktig aktör tillsammans med andra, vann majoritet. Ärligt talat
              tror jag att vi om en del år kan vara där. Vi får väl se.
            </seg>
            <seg>
              I dag gäller att det statliga bolaget Systembolaget har monopol
              på all alkoholförsäljning av sprit, vin och öl i starkare former.
              Med de allt högre svenska alkoholskatterna ökar tyvärr tillgängligheten
              av sprit och öl på gator, parkeringsplatser och torg där ingen
              ålderskontroll sker. Det gör naturligtvis att den som vill, oavsett
              ålder, skaffar sig det den vill ha den vägen.
            </seg>
            <seg>
              Systembolagets uppdrag är enligt dess vd att sälja alkohol utan
              vinstintresse och med omsorg. Det ska ske utan extrapriser och
              lockvaror – jo, jo. När vi går in i Systembolagets butiker möts
              vi av en enorm chockexponering av alkohol i olika former med sprit,
              vin och öl i alla prisklasser och med billiga sötade lådviner
              i stora fång där man går. Jag skulle vilja påstå att det lockar
              till köp.
            </seg>
            <seg>
              Systembolaget levererar varje år in flera hundra miljoner kronor
              i vinst till staten. Jag skulle tro att bolaget bidrar till ökad
              vinförsäljning mer än vi kan inse.
            </seg>
            <seg>
              Min interpellation handlar inte om detta utan om de förslag som
              finns om att tillåta ett litet antal vingårdar att sälja sitt
              vin på gården, vilket i dag sker i Finland som också har ett alkoholmonopol
              och som liksom Sverige är med i EU. Detta diskuteras politiskt
              av medborgarna och av riksdagens partier. Jag är för att vi inför
              denna rätt. Om EU skulle grymta får vi diskutera med dem, men
              vi ska inte lägga oss platt ned och dö.
            </seg>
            <seg>
              I denna debatt kastar sig plötsligt Systembolaget och dess vd
              in med stora annonser i 56 tidningar och i personliga brev till
              varje riksdagsledamot med uppmaningen: Tillåt för Guds skull inte
              vinförsäljning i några gårdsbutiker som drivs av profitintresse
              och utan omsorg om folkhälsan!
            </seg>
            <seg>
              Statligt vinstintresse går alltså utmärkt i Absolut Vodka, tidigare,
              och i Systembolaget. Men seriösa vingårdar med små marginaler
              fördöms som profithungriga. Det är en ynklig argumentation.
            </seg>
            <seg>
              Ska alltså ett statligt dotterbolag och dess vd skriva medborgarna
              och deras uppdragsgivare riksdagen på näsan om hur reglerna för
              bolaget och monopolet ska utformas? Innebär bolagets uppdrag att
              informera om skadeverkningar av alkohol att ge medborgare och
              riksdag direktiv för hur reglerna kring bolagets verksamhet ska
              utformas?
            </seg>
            <seg>
              Jag är upprörd. Delar socialministern min upprördhet, eller är
              det precis så här statliga bolag ska agera?
            </seg>
          </u>
          <note type="speaker">
            Anf. 3 RASMUS LING (MP):
          </note>
          <u who="rasmus_ling_8d3df6" xml:id="i-2d70c6dae6c62078">
            <seg>
              Herr talman! För Centerpartiet är det en viktig fråga att det
              ska bli möjligt med så kallad gårdsförsäljning av alkohol. Att
              man tycker så är givetvis bakgrunden till att man har ställt interpellationen,
              även om dess fråga rör att Systembolagets vd har skickat ett brev
              till oss riksdagsledamöter. Tydligen har det också varit annonser,
              vilket jag själv inte har sett. Men när det gäller brev till riksdagsledamöter
              tycker jag att det är någonting som vi bör klara av att få. Det
              är någonting som vi också får i stor utsträckning – både snigelpost
              och mejl.
            </seg>
            <seg>
              Men Centerpartiet är inte konsekvent i denna fråga och därför
              inte trovärdigt när det gäller lobbning. När vi ser på andra frågor,
              som flygskatten, vet vi att Swedavia, ett statligt bolag, både
              har bedrivit och har deltagit i kampanjer mot regeringens föreslagna
              flygskatt. Jag har inte hört Staffan Danielsson eller någon annan
              borgerlig företrädare ifrågasätta det. Möjligen är anledningen
              att man i denna fråga har varit överens med Swedavia, vilket man
              inte är med Systembolaget i det här fallet. Därmed handlar detta
              inte heller om sakfrågan i interpellationen, statliga bolags lobbning,
              utan om vad man tycker i frågan om gårdsförsäljning.
            </seg>
            <seg>
              Herr talman! Varför är gårdsförsäljning ingen bra idé? Man kan
              väl tycka att det är jättetrevligt att kunna köpa en flaska skånskt
              vin som odlas på Österlen, och det skulle väl inte innebär a någon
              skada för folkhälsan? Absolut – det skulle kunna vara jättetrevligt.
              Och gissningsvis skulle inte denna flaska vara det som skulle
              öka skadorna speciellt mycket. Men om vi skulle öppna för gårdsförsäljning
              skulle vi också riskera Systembolagets alkoholmonopol, och då
              skulle vi kunna se betydligt större konsekvenser.
            </seg>
            <seg>
              Jag vet att det är många på den borgerliga sidan som har som
              mål att slopa Systembolagets alkoholmonopol, men då tycker jag
              att man måste vara uppriktig och ärlig och diskutera sakfrågan
              och inte gömma den bakom någon annan fråga. Säg i så fall att
              ni inte vill ha kvar Systembolaget!
            </seg>
            <seg>
              Jag och Miljöpartiet tycker att Systembolaget ska vara kvar.
              Vad jag förstår var det också vad Centerpartiet beslutade om på
              sin stämma. Jag tycker att det är viktigt att föra en diskussion
              om alkoholpolitiken, om skatter, öppettider och åldersgränser.
              Man kan också diskutera hur Systembolaget skulle kunna göra beställningssortimentet
              från små bryggerier mer tillgängligt och smidigare.
            </seg>
            <seg>
              Därför, herr talman, vill jag fråga: Varför är Centerpartiet
              berett att utmana Systembolagets alkoholmonopol med de stora konsekvenser
              som det skulle kunna få?
            </seg>
          </u>
          <note type="speaker">
            Anf. 4 Socialminister ANNIKA STRANDHÄLL (S):
          </note>
          <u who="thomas_strand_7d4cb3" xml:id="i-76fd6a805068b894">
            <seg>
              Herr talman! Tack, Staffan Danielsson, för ditt inlägg! I mitt
              interpellationssvar svarade jag på precis den fråga som du ställer.
              Systembolaget har ett tydligt uppdrag, som är ett samhällsuppdrag
              och som handlar om att också påpeka alkoholens konsekvenser för
              folkhälsan. Det är ett uppdrag som de sköter alldeles utmärkt.
              Regeringen detaljstyr inte Systembolaget; det är inte det som
              är uppgiften.
            </seg>
            <seg>
              Utgångspunkten för regeringens bolagsstyrning är, som Staffan
              Danielsson väl vet, den svenska bolagsstyrningsmodellen. Bolaget
              lyder under aktiebolagslagen. Alltså ska denna styrning inte blandas
              ihop med styrningen av våra myndigheter. Vilka reklamkampanjer
              bolaget ska medverka i liksom vilka kostnader som är förenade
              med desamma är upp till bolagets styrelse och ledning att ta ställning
              till. Min uppgift är att se hur bolaget uppfyller de uppdrag som
              vi har lagt på det, nämligen bland annat att se till att informera
              om konsekvenser för folkhälsan av alkoholens skadeverkningar.
              Det var det första.
            </seg>
            <seg>
              Det andra – som man ändå måste påpeka – är att Systembolaget
              är det företag som det svenska folket har absolut störst förtroende
              för. Så har det sett ut i flera års tid. Faktum är att nöjd-kund-index
              har ökat från drygt 70 i början av 2000-talet till att 2015 ligga
              på rekordnivån 84. Detta är ett bolag som har ett mycket stort
              folkligt stöd och som man upplever ger en god service och uppfyller
              sitt uppdrag väl.
            </seg>
            <seg>
              Dessutom ser vi, vilket vi ska vara oerhört glada över som politiker,
              att alkoholkonsumtionen i Sverige går ned. Det gäller inte minst
              bland ungdomar, som uppenbarligen är betydligt klokare än vad
              vi själva var när vi växte upp. Detta är naturligtvis en glädjande
              riktning som vi vill hålla i framöver. Vi ser att vårt alkoholmonopol
              är framgångsrikt.
            </seg>
            <seg>
              Jag går nu över till frågan om gårdsförsäljning. Jag ser att
              jag har två minuters talartid kvar av detta inlägg, så jag lär
              behöva komma tillbaka om detta. Den moderatledda alliansregeringen
              tillsatte själv två stycken utredningar för att utreda huruvida
              det var möjligt att kombinera gårdsförsäljning med att behålla
              vårt detaljhandelsmonopol. Båda utredningarna visade att detta
              inte var möjligt, och man valde därför att inte gå vidare med
              förslagen. Det är verkligheten.
            </seg>
            <seg>
              När vi talar om Finlandsexemplet måste vi en gång för alla vara
              lite hederliga i debatten och konstatera att det inte går att
              applicera på den svenska ingången i frågan. Finland får lov att
              försälja fruktviner framställda av bär som växer ovanför en viss
              breddgrad. Det är det undantag som Finland har. Det är förhandlat
              om i samband med Finlands inträde i EU. De försökte 2009 att skaffa
              sig ett större utrymme genom att också inkludera likörer men fick
              smäll på fingrarna av kommissionen och gick inte vidare med detta.
              Nu får vi se, när Finland försöker ta ytterligare ett steg i denna
              riktning, vad det kommer att få för konsekvenser.
            </seg>
            <seg>
              Man måste också vara noga med att säga att detta inte handlar
              om vinflaskor på den skånska landsbygden. Alliansregeringens egna
              utredningar visade just på att om man skulle öppna för detta skulle
              man också behöva göra gårdsförsäljningen tillgänglig för producenter
              i hela EU för att inte strida mot EU:s diskrimineringsregler.
              Därmed skulle också europeiska alkoholproducenter kunna öppna
              butiker i hela Sverige och slå sönder det svenska detaljhandelsmonopolet.
              Det handlar alltså inte bara om vingårdar i Skåne.
            </seg>
            <seg>
              Låt oss få lite hederlighet i debatten. Om ni inte vill ha alkoholmonopolet
              – säg det, så tar vi den debatten i stället!
            </seg>
          </u>
          <note type="speaker">
            Anf. 5 STAFFAN DANIELSSON (C):
          </note>
          <u xml:id="i-14809c70e3a4b81a" who="unknown">
            <seg>
              Herr talman! Finland vågar och utmanar EU. Men regeringen och
              Miljöpartiet har en väldig respekt för EU och vågar ingenting.
              Det var andra tider förr.
            </seg>
            <seg>
              I sakfrågan om gårdsförsäljning av vin är Sverige kanske det
              enda land i Europa där detta inte tillåts. Jag ser det som en
              mycket liten och självklar fråga. Det är klart att detta ska få
              ske, och det sker ju också i Finland.
            </seg>
            <seg>
              Gårdarna skulle till exempel kunna bli ombud för Systembolaget.
              Om EU skulle ta upp frågan får den diskuteras då. Diskussionen
              skulle handla om gårdsförsäljningen – inte om alkoholmonopolet,
              som vi är överens om.
            </seg>
            <seg>
              Sverige är med i EU, javisst. Men vi kan och ska ta för oss inom
              EU och inte bara lägga oss ned och dö i rädsla för hur EU kan
              agera. Vi måste våga agera och ta för oss.
            </seg>
            <seg>
              Så till Systembolagets skandalösa, skulle jag vilja säga, agerande.
              Jag är riksdagsledamot och lagstiftare, och riksdag och regering
              är de parlamentariska instrument som fastställer regler för statens
              bolag, varav Systembolaget är ett.
            </seg>
            <seg>
              Det är viktigt att hålla isär sina roller. Ett annat upplägg
              vore att staten tillsätter en styrelse i till exempel Systembolaget
              som tillsätter en vd och att de tillsammans sedan bestämmer hur
              deras verksamhet ska regleras och hur alkoholmonopolet ska utformas.
              Jag noterade att socialministern anser att de jobbar inom ramen
              för sitt uppdrag. Det är mycket anmärkningsvärt. Ytterligare ett
              annat upplägg vore, och det är nästan lika illa, att styrelse
              och vd skulle tolka sitt uppdrag som att de ska delta fullt ut
              i den politiska debatten och skriva både medborgare och riksdag
              på näsan när det gäller hur villkoren för alkoholmonopolet och
              det bolag de är satta att sköta ska utformas.
            </seg>
            <seg>
              Det här kan utvecklas vidare om inte ägarna, regering och riksdag,
              agerar. Försvaret skulle kunna annonsera och skriva brev om att
              Sverige måste gå med i Nato. Det vore en parallell. Nu är jag
              för Nato, och Sverige kommer snart att vara med där, men det vore
              ändå otillständigt med en sådan opinionsbildning från en myndighet
              underställd regeringen. Likadant är det med Swedavia. Jag har
              inte sett något brev från Swedavia till mig, men jag skulle tycka
              att det var precis lika illa som det här brevet som vi har fått.
            </seg>
            <seg>
              Därför är det med stort allvar som jag frågar regeringen, genom
              dess socialminister, för det första: Ska ett statligt bolag alltså
              skriva brev till sina uppdragsgivare och annonsera över hela landet
              för mångmiljonbelopp och tala om för medborgare och riksdag hur
              de ska utforma lagstiftningen för det bolag som talar om vad som
              ska gälla? Jag har förstått att socialministerns svar på den frågan
              är: Ja, så ska de kunna agera. Jag har ingen synpunkt på det.
            </seg>
            <seg>
              För det andra: Har regeringen och socialministern förtroende
              för en bolagsledning som tolkar sitt uppdrag på det sätt som skett?
              Socialministern har ju kontakter med bolagsstyrelsen. Var den
              här annonskampanjen förankrad i bolagets styrelse?
            </seg>
            <seg>
              Min sista fråga är: Om Systembolagets styrelse beslutade om eller
              visste om annonskampanj och brev utan att agera, har regeringen
              då förtroende för denna statliga bolagsstyrelse som så tydligt
              har missuppfattat sitt uppdrag?
            </seg>
            <seg>
              Det var tre frågor, socialministern. Jag har redan noterat svaret.
              Det är okej för en bolags-vd, kanske förankrad i sin styrelse,
              att skriva brev till mig och alla riksdagsledamöter om hur vi
              ska utforma reglerna för bolagets verksamhet.
            </seg>
            <seg>
              Jag kan inte se att det ligger i den rollen. Jag tycker att det
              är ett väldigt anmärkningsvärt agerande. Om regeringen inte skulle
              agera i denna fråga, vad öppnar vi då för?
            </seg>
            <seg>
              Vi är överens om Swedavia, Rasmus . Jag har inte uppfattat den
              kampanjen, men jag tycker inte att statliga bolag ska skriva brev
              till riksdagen och tala om för sina ägare hur de ska fastställa
              ramarna för bolagens egen verksamhet.
            </seg>
          </u>
          <note type="speaker">
            Anf. 6 RASMUS LING (MP):
          </note>
          <u who="rasmus_ling_8d3df6" xml:id="i-3828a8138cdf4785">
            <seg>
              Herr talman! Jag är glad över att höra den här tydligheten från
              Staffan Danielsson nu. Det kan säkert bli fler tillfällen när
              vårt bolag som har hand om våra flygplatser gör på samma sätt,
              och i så fall kan vi hjälpas åt då.
            </seg>
            <seg>
              Någonting som är viktigt i diskussionen om Systembolaget och
              gårdsförsäljning, särskilt när det är Centerpartiet som lyfter
              frågan, tycker jag är Systembolagets uppdrag rörande tillgänglighet
              i hela landet och hur det i dag fungerar och hur det skulle riskeras
              om man skulle öppna för gårdsförsäljning på det sätt som Centerpartiet
              vill.
            </seg>
            <seg>
              Statsrådet Strandhäll talade om att ifall man gör detta skulle
              det öppna för europeiska bolag att kunna öppna butiker var som
              helst. Vi kan nog förutsätta att dessa konkurrenter från europeiska
              bolag inte skulle starta butiker i Strömsund eller Årjäng. De
              skulle göra det på Drottninggatan i Helsingfors, i Malmö där jag
              bor och möjligen också i Göteborg och i andra större städer, men
              de skulle inte göra det på den svenska landsbygden.
            </seg>
            <seg>
              Om Systembolaget inte längre skulle finnas, eller om det skulle
              finnas en marknad för andra aktörer, skulle följaktligen utbudet
              för folk som bor i Strömsund, Årjäng och på andra ställen bli
              betydligt mindre än vad det är i dag. Det tycker jag vore synd.
              Det vore inte bra för landsbygden, och jag är lite förvånad över
              att Centerpartiet intar den här ställningen i en sådan viktig
              fråga.
            </seg>
          </u>
          <note type="speaker">
            Anf. 7 Socialminister ANNIKA STRANDHÄLL (S):
          </note>
          <u who="thomas_strand_7d4cb3" xml:id="i-d2772dd5288deb10">
            <seg>
              Herr talman! Ja, Staffan Danielsson, det ligger i Systembolagets
              uppdrag att informera allmänheten, och det är bolagets ansvar
              att tolka det uppdraget. Systembolaget har som främsta syfte att
              skydda folkhälsan, och i detta ligger också ett informationsuppdrag.
              Hur Systembolaget fullgör det här uppdraget detaljstyr inte regeringen
              , och regeringen ska inte detaljstyra det . Systembolaget lyder
              under aktiebolagslagen, och det är styrelsen och bolagets ledning
              som ska se till bolagets bästa och på vilket sätt som bolaget
              ska ta sig an de här uppdragen.
            </seg>
            <seg>
              Vid den senaste ägardialogen – jag har en mycket god dialog med
              Systembolaget – som jag hade så sent som den 11 september med
              både vd:n och styrelseordföranden informerade bolaget om att man
              mot bakgrund av det här samhällsuppdraget avsåg att göra externa
              informationsinsatser på området. Exakt hur de skulle utformas
              är naturligtvis upp till bolaget att ta ställning till.
            </seg>
            <seg>
              Jag kan konstatera, precis som jag sa i mitt förra inlägg, att
              det finns ett mycket stort förtroende hos den svenska befolkningen
              för det sätt som Systembolaget sköter sina uppdrag på. Det är
              det företag som den svenska befolkningen har störst förtroende
              för. Det är dessutom så att vi i Sverige ser, vilket är väldigt
              glädjande, att alkoholkonsumtionen sjunker, särskilt bland unga.
            </seg>
            <seg>
              Den alkoholpolitik som vi för i Sverige är mycket framgångsrik.
              Jag får många gånger reaktioner från kollegor runt om i Europa,
              inte minst i de baltiska staterna, som med avund ser på den situation
              vi har i Sverige . Vi har en mycket effektiv alkoholpolitik där
              vi minskar alkoholens skadeverkningar och dessutom på det här
              sättet åtnjuter ett stort förtroende från det svenska folket avseende
              på vilket sätt uppdraget sköts men också avseende den service
              som medborgarna tillhandahålls. Vi ska naturligtvis värna detta
              och som politiker vara glada över att vi har ett framgångsrikt
              bolag.
            </seg>
            <seg>
              Sedan måste jag komma in på det som sas här tidigare, nämligen
              att Systembolaget faktiskt är, tvärtemot vad som ibland anförs
              i debatten, häpnadsväckande nog av en del centerpartister, en
              del i en levande landsbygd. Systembolaget är representerat i varenda
              kommun i Sverige. Dessutom har Systembolaget, just utifrån att
              man ser att intresset för lokalt och småskaligt har ökat under
              senare år, verkligen sett till att tillhandahålla ett större utbud
              av sådana varor i sina butiker. Faktum är att man som kund hos
              Systembolaget kan beställa ca 1 000 lokala och småskaliga produkter
              från hela Sverige till hela Sverige och hämta det i sin lokala
              butik eller hos sitt S ystembol agsombud. Det är ju alldeles fantastiskt.
            </seg>
            <seg>
              När det gäller hur Systembolagsombud fungerar i Sverige, vilket
              är viktigt att ha ordning på när man ger sig in i den här debatten,
              får ombud för Systembolaget enbart förvara alkoholdrycker som
              konsumenter tidigare har beställt. Det innebär alltså att ett
              ombud inte får lov att lagerhålla varor för direktförsäljning,
              för då blir det i stället en fråga om detaljhandel direkt till
              konsument, vilket bryter mot det undantag som vi har när det gäller
              hur vi ska förhålla oss till vårt detaljhandelsmonopol och den
              EU-rättsliga lagstiftningen.
            </seg>
          </u>
          <note type="speaker">
            Anf. 8 STAFFAN DANIELSSON (C):
          </note>
          <u xml:id="i-2ab8fcd3c4ab58de" who="unknown">
            <seg>
              Herr talman! Det här börjar bli riktigt intressant. Socialministern
              och jag är överens om att Systembolaget har i uppdrag att informera
              allmänheten om alkoholens skadeverkningar och så vidare. Socialministern
              säger dock att regeringen inte ska lägga sig i hur bolaget fullgör
              detta. Det är anmärkningsvärt.
            </seg>
            <seg>
              Vi får reda på att Systembolagets styrelse och ledning den 11
              september informerade om att man avsåg att göra externa informationsinsatser.
              Det är uppenbart att brevet till riksdagsledamöterna som har skrivits
              av vd, om hur vi ska agera och utforma villkoren för Systembolaget,
              var förankrat i bolagets styrelse. Statsrådet visste om att en
              kampanj skulle ske men inte exakt hur och såg ingen anledning
              att agera.
            </seg>
            <seg>
              När jag frågar hur statsrådet ser på det sätt på vilket bolagets
              styrelse och vd agerar, när det gäller att skriva brev till sina
              uppdragsgivare i riksdagen, annonsera till allmänheten och skriva
              oss på näsan om hur reglerna för hur bolagets verksamhet ska utformas,
              får jag svaret att det ligger i deras uppdrag. Statsrådet agerar
              inte i efterhand. Det gör inte heller bolagets styrelse.
            </seg>
            <seg>
              Den här debatten visar på viktiga principfrågor som vi får fortsätta
              att diskutera. Det är möjligt att konstitutionsutskottet också
              bör diskutera detta. Det får vi se.
            </seg>
            <seg>
              Jag tackar statsrådet för en bra debatt och för de raka och tydliga
              svar jag har fått. Jag tycker inte alls att de är tillfredsställande,
              men tackar ändå för debatten.
            </seg>
          </u>
          <note type="speaker">
            Anf. 9 Socialminister ANNIKA STRANDHÄLL (S):
          </note>
          <u who="thomas_strand_7d4cb3" xml:id="i-f0a010b23bcad3f8" next="cont">
            <seg>
              Herr talman! Tack för debatten, Staffan Danielsson!
            </seg>
            <seg>
              Det finns ingen anledning att ha interpellationsdebatter eller
              ställa interpellationer till statsråd om man inte kan förvänta
              sig raka och ärliga svar. Det är en tydlig del av mitt uppdrag
              att leverera sådana.
            </seg>
            <seg>
              Jag har svarat tydligt på Staffan Danielssons frågor om vilket
              uppdrag Systembolaget har. Min roll som ansvarigt statsråd är
              inte att gå in och detaljstyra de informationskampanjer som Systembolaget
              löpande genomför. Min roll är tvärtom att titta på hur man sköter
              sina uppdrag avseende vilken effekt vårt detaljhandelsmonopol
              får på folkhälsan i Sverige . G år alkoholkonsumtionen ned? Informerar
              man allmänheten på ett bra sätt om möjliga risker och alkoholens
              skadeverkningar?
            </seg>
            <seg>
              Jag tycker att Systembolaget sköter sitt uppdrag på ett utmärkt
              sätt i det fallet. Det visar också stödet för Systembolaget som
              funktion.
            </seg>
            <seg>
              Det är också viktigt med lite hyfs i debatten, Staffan Danielsson.
              Du talar om att regeringen inte utmanar EU. Min uppgift som statsråd
              är i det här fallet att utvärdera hur Systembolaget fungerar och
              hur de uppfyller sitt uppdrag. Jag kan konstatera att de visar
              utmärkta resultat som andra avundas oss.
            </seg>
            <seg>
              Två alliansinitierade utredningar har kommit fram till att det
              inte är möjligt att utmana EU. Alliansregeringen valde också att
              inte gå fram med detta. Då vore det direkt dumdristigt. Det skulle
              dessutom få effekter som jag under den här interpellationsdebatten
              har beskrivit som icke önskvärda.
            </seg>
            <seg>
              Tack för en bra debatt!
            </seg>
          </u>
          <note>
            Överläggningen var härmed avslutad.
          </note>
          <note>
            § 11 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 12 oktober
          </note>
          <u who="thomas_strand_7d4cb3" prev="cont">
            <seg>
              2017/18:26 Ett enhetligt biljett- och betalsystem i kollektivtrafiken
            </seg>
            <seg>
              2017/18:28 Öppna data i stat, landsting och kommuner
            </seg>
            <seg>
              till statsrådet Ardalan Shekarabi (S)
            </seg>
            <seg>
              2017/18:30 En nationell drönarstrategi
            </seg>
            <seg>
              2017/18:89 Situationen i Kambodja
            </seg>
            <seg>
              2017/18:90 Sydostlänken
            </seg>
            <seg>
              2017/18:91 Kopparstölder på Bohusbanan
            </seg>
            <seg>
              2017/18:92 Flygets utsläpp och Århuskonventionen
            </seg>
            <seg>
              2017/18:93 Taiwans politiska roll i FN-sammanhang
            </seg>
            <seg>
              till utrikesminister Margot Wallström (S)
            </seg>
            <seg>
              2017/18:94 Renare eldning i bostäder
            </seg>
            <seg>
              2017/18:95 Den svenska vargstammen
            </seg>
            <seg>
              2017/18:96 Fyrspår genom Halland – en framtidsfråga för Väst
              ­ sverige
            </seg>
            <seg>
              2017/18:97 Polisutbildning i Västsverige
            </seg>
            <seg>
              2017/18:98 Behovet av fler ledarhundar
            </seg>
            <seg>
              Anf. 3 RASMUS LING (MP)
            </seg>
          </u>
          <note>
            av Erik Ottoson (M)
          </note>
          <note>
            till statsrådet Tomas Eneroth (S)
          </note>
          <note>
            2017/18:27 Falsklarm med VMA i Helsingforss län
          </note>
          <note>
            av Erik Ottoson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            av Erik Ottoson (M)
          </note>
          <note>
            2017/18:29 Jägar-id som giltig märkning av åtelkameror och fällor
          </note>
          <note>
            av Erik Ottoson (M)
          </note>
          <note>
            till justitie- och inrikesminister Morgan Johansson (S)
          </note>
          <note>
            av Erik Ottoson (M)
          </note>
          <note>
            till statsrådet Tomas Eneroth (S)
          </note>
          <note>
            § 12 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 12 oktober
          </note>
          <note>
            av Margareta Cederfelt (M)
          </note>
          <note>
            till statsrådet Isabella Lövin (MP)
          </note>
          <note>
            av Annicka Engblom (M)
          </note>
          <note>
            till statsrådet Tomas Eneroth (S)
          </note>
          <note>
            av Fredrik Christensson (C)
          </note>
          <note>
            till statsrådet Tomas Eneroth (S)
          </note>
          <note>
            av Jens Holm (V)
          </note>
          <note>
            till statsrådet Isabella Lövin (MP)
          </note>
          <note>
            av Caroline Szyber (KD)
          </note>
          <note>
            av Erik Ottoson (M)
          </note>
          <note>
            till statsrådet Peter Eriksson (MP)
          </note>
          <note>
            av Erik Ottoson (M)
          </note>
          <note>
            till statsrådet Sven-Erik Bucht (S)
          </note>
          <note>
            av Larry Söder (KD)
          </note>
          <note>
            till statsrådet Tomas Eneroth (S)
          </note>
          <note>
            av Larry Söder (KD)
          </note>
          <note>
            till justitie- och inrikesminister Morgan Johansson (S)
          </note>
          <note>
            av Larry Söder (KD)
          </note>
          <note>
            till statsrådet Åsa Regnér (S)
          </note>
          <note>
            § 13 Kammaren åtskildes kl. 9.33.
          </note>
          <note>
            Sammanträdet leddes av talmannen.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om återtagande av plats i riksdagen
          </note>
          <note>
            § 3 Anmälan om ersättare för statsråd
          </note>
          <note>
            § 4 Anmälan om ersättare
          </note>
          <note>
            § 5 Avsägelser
          </note>
          <note>
            § 6 Anmälan om kompletteringsval
          </note>
          <note>
            § 7 Anmälan om granskningsrapport
          </note>
          <note>
            § 8 Ärenden för hänvisning till utskott
          </note>
          <note>
            § 9 Motioner för omedelbar hänvisning
          </note>
          <note>
            § 10 Svar på interpellation 2017/18:9 om Systembolagets lobbying
            i politiska sakfrågor
          </note>
          <note>
            Anf. 1 Socialminister ANNIKA STRANDHÄLL (S)
          </note>
          <note>
            Anf. 2 STAFFAN DANIELSSON (C)
          </note>
          <note>
            Anf. 4 Socialminister ANNIKA STRANDHÄLL (S)
          </note>
          <note>
            Anf. 5 STAFFAN DANIELSSON (C)
          </note>
          <note>
            Anf. 6 RASMUS LING (MP)
          </note>
          <note>
            Anf. 7 Socialminister ANNIKA STRANDHÄLL (S)
          </note>
          <note>
            Anf. 8 STAFFAN DANIELSSON (C)
          </note>
          <note>
            Anf. 9 Socialminister ANNIKA STRANDHÄLL (S)
          </note>
          <note>
            § 11 Anmälan om interpellationer
          </note>
          <note>
            § 12 Anmälan om frågor för skriftliga svar
          </note>
          <note>
            § 13 Kammaren åtskildes kl. 9.33.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
