<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--95</head>
          <docDate when="2003-01-01">2003-01-01</docDate>
        </div>
      </front>
      <body>
        <div>
          <note xml:id="i-3953a8d6a414d3b5-0">
            ﻿
          </note>
          <note xml:id="i-db5b918a0341c911-0">
            Riksdagens protokoll
          </note>
          <note xml:id="i-d13485362bc073b7-0">
            2003/04:95
          </note>
          <note xml:id="i-2aca627c8dac39a0-0">
            Onsdagen den 14 april
          </note>
          <note xml:id="i-a4689a4c8658fa97-0">
            Kl. 09:00 - 14:07
          </note>
          <note xml:id="i-9cda683d28e1c466-0">
            1 § Aktuell debatt: Problem och utmaningar i sjukvården
          </note>
          <note type="speaker" xml:id="i-a3d0cb445090e777-0">
            Anf. 1 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-f8ffee812e8c9e74-0">
            <seg xml:id="i-8a11ffabf24eb5c5-0">
              Fru talman! Det råder en akut brist på intensivvårdsplatser vid
              de allra flesta större sjukhus, rapporterade Sveriges Radios Ekoredaktion
              för någon vecka sedan. I det inslaget beskrev chefen för centralintensiven
              vid Karolinska sjukhuset här i Helsingfors hur man, när en ny
              patient som behöver intensivvård kommer in, får ägna flera timmar
              åt att hitta en plats tid som tas från vården.
            </seg>
            <seg xml:id="i-bf7c6dd32bf14f5d-0">
              En annan läkare beskrev i inslaget beskrev sin arbetssituation:
              Jag tvingas spela fia med knuff med patienterna. Det betyder alltså
              att en vårdbehövande tvingas bort för att en annan ska få plats.
              Det går inte att utesluta, sägs det i inslaget, att platsbristen
              har lett till att patienter har kommit till skada eller avlidit.
            </seg>
            <seg xml:id="i-56e5c620f9d42fa3-0">
              Detta är en verklighet inom svensk sjukvård. Till verkligheten
              hör också att hälso- och sjukvården genomgår mycket stora förändringar.
              På sjukvårdssvenska heter det effektiviseringar, men det kan också
              beskrivas som ransoneringar av sjukvård. Effekten för många medborgare
              blir att tillgängligheten till vården minskar.
            </seg>
            <seg xml:id="i-83a9c6acee7cc33f-0">
              En del av vårdens företrädare, däribland socialminister Lars
              Engqvist, framhåller tvärsäkert att utvecklingen i huvudsak är
              bra och något att sträva efter. Men om man frågar patienter och
              vårdpersonal är det svårt att finna instämmanden.
            </seg>
            <seg xml:id="i-3875f3917232df81-0">
              Självfallet ska vården bedrivas effektivt, men frågan är om den
              utvecklingen som vi nu ser inom vården verkligen är eftersträvansvärd,
              om det inte finns anledning till kritik, till eftertanke och till
              en genomgång av vad som håller på att hända.
            </seg>
            <seg xml:id="i-49961165d6a75e64-0">
              Det finns en väldigt stor oro ute bland medborgare, bland patienter,
              bland sådana som inte kommer till i vården och bland vårdpersonal.
              Detta måste självfallet tas på största allvar.
            </seg>
            <seg xml:id="i-a46fe80ae7997abf-0">
              Det är skälet till att vi kristdemokrater har begärt den här
              debatten om den svenska sjukvårdens problem och framtid. Fia med
              knuff är inte värdigt vårt land.
            </seg>
          </u>
          <note type="speaker" xml:id="i-aa83a9c276182a0a-0">
            Anf. 2 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-0">
            <seg xml:id="i-2d755714f43b3e9c-0">
              Fru talman! För några veckor sedan presenterade Landstingsförbundet
              och Svenska Kommunförbundet en genomgång av utvecklingen inom
              svensk sjukvård och av hur resurserna används. Rapporten är på
              många sätt en glädjande läsning.
            </seg>
            <seg xml:id="i-5e7e22f8e0a1346f-0">
              Det utförs mer sjukvård i Sverige än i många andra jämförbara
              länder. Tillgängligheten är större, trots att Sverige har den
              absolut äldsta befolkningen i EU och därmed de största vårdbehoven.
            </seg>
            <seg xml:id="i-994eef28e1b91a2e-0">
              En enastående medicinsk utveckling och en mycket kompetent personal
              har gjort att sjukvården i vårt land kan ta hand om alltfler och
              allt äldre patienter. Vårdtiderna har kunnat kortas, och alltmer
              av vården utförs nu utanför sjukhusen.
            </seg>
            <seg xml:id="i-902fc486e9c28e55-0">
              Exemplen på gjorda framsteg är många.
            </seg>
            <seg xml:id="i-9c3207aaedf27ee6-0">
              Överlevnaden i cancersjukdomar förbättras ständigt.
            </seg>
            <seg xml:id="i-241cca59330fed4a-0">
              Sverige är ett av de länder i världen som har lägst dödlighet
              i hjärtinfarkt.
            </seg>
            <seg xml:id="i-a08a044ecf4da193-0">
              Här görs flest gråstarroperationer i Europa, och antalet ökar
              dramatiskt. År 2002 utfördes 80 000 gråstarroperationer jämfört
              med 32 000 operationer tio år tidigare. I dag är inte längre en
              svår synskada en mer eller mindre ofrånkomlig följd av åldrandet.
            </seg>
            <seg xml:id="i-b610fd3228d188b3-0">
              Under 2002 utfördes också 17 100 höftledsoperationer. Det är
              en ökning med 30 % på tio år. Hälften av patienterna är 75 år
              eller äldre.
            </seg>
            <seg xml:id="i-6164eeaf74c834a9-0">
              Ett mått på den svenska sjukvårdens kvalitet är spädbarnsdödligheten,
              där vi tillsammans med Finland har de lägsta siffrorna i EU.
            </seg>
            <seg xml:id="i-a5eef2ff8a0bcd05-0">
              Till dessa siffror som redovisar sjukvårdens kapacitet kan vi
              dessutom lägga en rad undersökningar där en stor majoritet av
              medborgarna ger sjukvården ett gott betyg.
            </seg>
            <seg xml:id="i-45416d5a783e0ad4-0">
              Vi har anledning av vara stolta över detta, men vi har ändå långt
              kvar innan vi kan vara nöjda.
            </seg>
            <seg xml:id="i-9c7b6821d957dce1-0">
              Delar av svensk sjukvård lever inte upp till det som man som
              patient har rätt att förvänta sig. Det är alldeles för svårt att
              få kontakt med sin vårdcentral. Möjligheterna att få rådgivning
              per telefon är för begränsade. Det är inte heller godtagbart att
              en patient kan få vänta halvårsvis på en behandling som är medicinskt
              motiverad och som är beslutad.
            </seg>
            <seg xml:id="i-3360a91a72c9cd7d-0">
              Vi ser också allvarliga brister i vården av människor med psykiska
              sjukdomar. Det finns för få platser i slutenvården, och det är
              ett alltför outvecklat samarbete mellan de olika huvudmännen.
            </seg>
            <seg xml:id="i-a4936b54e826c834-0">
              Fru talman! I samband med den allmänpolitiska debatten den 6
              november 2002 alltså bara åtta veckor efter valet redogjorde jag
              här i kammaren för regeringens dagordning för sjukvårdspolitiken
              under mandatperioden. Jag sade då att inriktningen ska vara att
              sjukvårdspolitiken ska präglas av utveckling och förnyelse.
            </seg>
            <seg xml:id="i-a8e232ce4e038c62-0">
              Under det dryga år som har gått har mycket hänt. Runtom i landet
              pågår ett omfattande arbete för att förnya organisationen och
              utveckla kvaliteten. Låt mig därför gå tillbaka till den tiopunktslista
              som jag då presenterade och redovisa det arbete som utförs. Jag
              ska ta upp punkt för punkt.
            </seg>
            <seg xml:id="i-cf728bac22e42d3e-0">
              Punkt 1: Vi ska garantera patienten rätt vård i rätt tid. Hela
              den svenska sjukvården ska präglas av 0-7-90-regeln. Den innebär
              att det ska vara noll väntetid för att komma i kontakt med sin
              vårdcentral, att man ska få träffa sin läkare inom sju dagar och
              att man ska erbjudas behandling inom 90 dagar. Vid akuta fall
              gäller naturligtvis omedelbar behandling.
            </seg>
            <seg xml:id="i-b48f949ac4880a51-0">
              Sedan detta sades har statens direkta satsningar på handlingsplaner
              för utveckling av sjukvården ökat från 2002 till 2004 med 3 miljarder,
              från 1 miljard till 4 miljarder. Det innebär att vi sammantaget
              har satsat 9 miljarder kronor under en fyraårsperiod för att utveckla
              sjukvården. Till detta kommer att vi för varje år har satsat 1,25
              miljarder kronor för att utveckla tillgängligheten. Vi har också
              meddelat att dessa satsningar på 4 miljarder plus 1,25 miljarder
              kommer att fortsätta under 2005 och 2006.
            </seg>
            <seg xml:id="i-a270040b27919fd0-0">
              För att öka tillgängligheten har ett arbete startat med sikte
              på att införa ett nationellt telefonnummer till sjukvårdsupplysningen.
              Där ska medborgarna snabbt kunna få kvalificerad vägledning om
              hur de ska gå vidare med sina problem. Den nationella vårdlinjen
              ska garantera att patienten omedelbart ska få tala med utbildad
              vårdpersonal.
            </seg>
            <seg xml:id="i-36c4c4b0001b9456-0">
              Punkt 2: Vi ska införa en nationell vårdgaranti. Vi socialdemokrater
              har lovat att införa en nationell vårdgaranti under denna mandatperiod.
              Det är så löftet har ställts ut. Detta blev också en av de centrala
              delarna i det 121-punktsprogram som regeringen, Vänsterpartiet
              och Miljöpartiet kom överens om inför samarbetet under mandatperioden.
              Också Landstingsförbundets kongress och det är viktigt har fattat
              beslut om att införa en nationell vårdgaranti.
            </seg>
            <seg xml:id="i-2db567cc9b97ba6a-0">
              Sedan 2002, då jag presenterade dagordningen, har vi arbetat
              med att förbereda införandet av denna vårdgaranti. Det har bland
              annat skett genom att regering och riksdag har fattat beslut om
              stora satsningar på utveckling av vården och genom att alla landsting
              sedan den 1 januari förra året har beslutat att fritt vårdval
              ska gälla i hela Sverige. Det innebär att patienten själv får
              avgöra var i Sverige han eller hon ska få sin vård.
            </seg>
            <seg xml:id="i-8cdd5e025d628d27-0">
              I den budget som presenteras i morgon avsätts resurser som möjliggör
              införandet av en nationell vårdgaranti nästa år och en rejäl satsning
              på psykiatrin.
            </seg>
            <seg xml:id="i-039c95e07dbc387d-0">
              Punkt 3: Vi ska öppna för en gränsöverskridande vård. Sverige
              spelar en central roll i det arbete som pågår inom EU om gränsöverskridande
              vård. En utvecklad samverkan mellan de europeiska högspecialiserade
              sjukhusen och den medicinska forskningen kan i framtiden erbjuda
              helt nya möjligheter både för svenska patienter och för den svenska
              vården. Genom EU-samarbetet får den svenska högspecialiserade
              vården möjlighet att vara med i utvecklingen av den europeiska
              sjukvården.
            </seg>
            <seg xml:id="i-7700ca5df8e675fa-0">
              Punkt 4: Vi ska förnya sjukvårdens organisation. Personalen är
              sjukvårdens viktigaste resurs. Landstingen ska därför erbjuda
              stimulerande och utvecklande arbeten och arbetsmiljöer. Personalens
              kompetens och initiativförmåga måste tas till vara på ett mycket
              bättre sätt.
            </seg>
            <seg xml:id="i-fe08c71849ea5d69-0">
              Runtom i landet pågår nu förbättringsarbete i så kallade genombrottsprojekt,
              där personalen med stor kreativitet lyckats får bukt med långa
              väntetider och stressiga arbetsförhållanden. Detta arbete ger
              ett bra resultat men behöver få större spridning. Denna process
              påskyndas av de Dagmaröverenskommelser som staten träffar med
              Landstingsförbundet.
            </seg>
            <seg xml:id="i-3ed33d877dd37ebf-0">
              Punkt 5: Vi ska utbilda fler till framtidens sjukvård.
            </seg>
            <seg xml:id="i-07833908a9108360-0">
              För att möta behovet av mer personal inom vården har regeringen
              utökat antalet utbildningsplatser. Läkarutbildningen utökas med
              200 platser, och sjuksköterskeutbildningen har fått över 1 200
              nya platser. Regeringen har också gjort insatser för att underlätta
              för personer med utländsk sjukvårdsutbildning att få svensk legitimation.
              Tio myndigheter har fått regeringens uppdrag att ta fram en nationell
              strategi för att underlätta den framtida personalrekryteringen
              inom vård och omsorg. Deras arbete ska redovisas till sommaren.
            </seg>
            <seg xml:id="i-8cb57b04e4e9377f-0">
              Punkt 6: Vi ska förstärka primärvården.
            </seg>
            <seg xml:id="i-c97c59d60e7eabd8-0">
              Under de senaste åren har stora resurser avsatts för att utveckla
              vården, öka tillgängligheten och korta väntetiderna. Vi kan nu
              glädja oss över att sjukvårdens andel av BNP har passerat 9 %,
              enligt SCB:s senaste uppgifter. De kommande åren ska staten fortsätta
              att tillföra resurser. Handlingsplanen för utveckling av vården
              ska utvecklas i ett nytt samarbetsavtal till hösten med regeringen
              och landstingen.
            </seg>
            <seg xml:id="i-fd3e52c231f186c5-0">
              De senaste åren har personalen ökat inom sjukvården, men ännu
              fler behöver anställas för att vi ska leva upp till 0-7-90-regeln
              och den nationella vårdgarantin. Vi behöver öka antalet läkare
              från 4 500 i dag till 6 000, det vill säga en läkare per 1 500
              patienter inom primärvården.
            </seg>
            <seg xml:id="i-3c4629b18a07fc48-0">
              Punkt 7: Vi ska utveckla den högspecialiserade vården genom att
              stärka den medicinska forskningen.
            </seg>
            <seg xml:id="i-ff676b91d4c0ce1f-0">
              Arbetet med en översyn av den högspecialiserade vården är nu
              slutfört och en rapport har överlämnats till regeringen. Under
              år 2004 avser regeringen att lägga fram förslag om hur den högspecialiserade
              vården ska styras i framtiden.
            </seg>
            <seg xml:id="i-7bfe22a4bc676afb-0">
              Punkt 8: Vi ska se över äldreomsorgen.
            </seg>
            <seg xml:id="i-317772591b48a0e7-0">
              Med tio års erfarenhet av ädelreformen har regeringen gett en
              utredare i uppdrag att undersöka om vården och omsorgen om de
              äldre i dag är organiserad på bästa sätt. I juni presenteras resultatet.
            </seg>
            <seg xml:id="i-1127f4aa60f488df-0">
              Punkt 9: Vi ska ha klara spelregler för relationen mellan sjukvården
              och företagen.
            </seg>
            <seg xml:id="i-0cccb338bd3e4156-0">
              Vi socialdemokrater kan aldrig acceptera ett sjukvårdssystem
              med särskilda gräddfiler för dem som kan betala för sig. All offentligt
              finansierad sjukvård, oavsett vårdgivare, ska ges på lika villkor
              och följa samma regler.
            </seg>
            <seg xml:id="i-7eebc542f2e2ffdf-0">
              För att förhindra att medborgarnas ekonomi avgör möjligheten
              till vård är det nödvändigt att skapa en tydlig gränsdragning
              mot kommersiella intressen. I februari träffade regeringen, Vänsterpartiet
              och Miljöpartiet en överenskommelse om vårdens ägarformer. Regeringen
              kommer att presentera ett lagförslag för riksdagen i höst.
            </seg>
            <seg xml:id="i-0786759cb30fbf41-0">
              Med en sådan tydlighet ges också förutsättningar för mer konstruktiva
              diskussioner mellan det offentliga och det privata näringslivet
              om framtidens samverkan. Medborgarna ska veta att förändringar
              av organisationen, driften och arbetsmetoderna inte syftar till
              att avlägsna sjukvården från allemansrättens principer. Och företagen
              ska veta inom vilka områden och efter vilka principer de kan delta
              i sjukvårdens utveckling.
            </seg>
            <seg xml:id="i-5cd3e5f917c38631-0">
              Den sista punkten, fru talman, handlar om att vi ska bilda ett
              internationellt forum för vård på lika villkor. Sedan ett år arbetar
              ett sådant forum. I det deltar, förutom Sverige, Storbritannien,
              Kanada, Tyskland, Belgien, Nya Zeeland, Slovenien, Grekland, Chile
              och Brasilien. Tillsammans arbetar vi för att utveckla en vård
              på lika villkor.
            </seg>
            <seg xml:id="i-13d300288ed35c57-0">
              Den debatt som vi för här i dag är inte nationell, den förs internationellt.
              Vi har samma strävan: Vården ska ske på lika villkor, och vi ska
              tillsammans förhindra att vi får en tudelad vård.
            </seg>
          </u>
          <note type="speaker" xml:id="i-c9c1189527102224-0">
            Anf. 3 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-f8ffee812e8c9e74-1">
            <seg xml:id="i-ef2f743ed5a94213-0">
              Fru talman! Tack, socialministern, för inlägget i den här diskussionen.
            </seg>
            <seg xml:id="i-507132faa47b8b3b-0">
              Det var väl klädsamt att socialministern nu erkände att det finns
              en rad problem som väntar på sin lösning, bland annat när det
              gäller platserna inom slutenvården. Något som vi kristdemokrater
              har aktualiserat under många år nu är den dramatiska minskningen
              av platser inom slutenvården, som naturligtvis delvis kan förklaras
              av den medicinsktekniska utvecklingen, men det räcker inte som
              förklaring. Tyvärr är det alltfler som får allt längre till vården,
              allt längre till den trygghet som de behöver.
            </seg>
            <seg xml:id="i-ae6411fbdc5805d3-0">
              Socialministern tar också upp svårigheterna att komma i kontakt
              med vårdcentraler och så vidare, som är ett välkänt problem. Sedan
              går socialministern över till att relatera det tiopunktsprogram
              som riksdagen för ett par år sedan fått redovisat här i riksdagen.
              Det mest konkreta i det är en lagstiftning som förbjuder vård
              i andra former än de som passar det socialdemokratiska partiet.
            </seg>
            <seg xml:id="i-401db114a0db840d-0">
              Bara för att lyssnarna ska ha bakgrunden klar för sig lite grann
              kanske det kan finnas skäl att påminna om att det infördes en
              nationell vårdgaranti under den borgerliga regeringen, som satt
              fram till 1994. Den vårdgarantin avskaffades av Socialdemokraterna.
              Vi återkom i motion efter motion, år efter år här, men Socialdemokraterna
              avslog det. Man ville inte ha det här.
            </seg>
            <seg xml:id="i-4c5b77d346fe3b45-0">
              Efter en förnyad ansträngning från de borgerliga partierna kom
              Socialdemokraterna under våren 2002 inför valet och sade att en
              nationell vårdgaranti behövdes, och det var ju bra. Den skulle
              införas 2003. Efter valet sköts det fram till den 1 januari 2004.
              Sedan skulle den införas under 2005. Och nu får vi klart för oss
              att vad som har sagts är att det kommer att ske under mandatperioden.
              Låt oss hoppas. Den som lever får se, får man väl säga i det här
              sammanhanget.
            </seg>
            <seg xml:id="i-053ee72c286da197-0">
              Den lista som socialministern här redovisar innehåller väldigt
              mycket av bra målsättningar men ganska lite av praktisk handling.
              Det är väldigt lite av konkreta förslag som riksdagen får ta ställning
              till, väldigt lite av konkreta förslag som förändrar verkligheten
              för de många människor som väntar i vårdköer i vårt land. Det
              är väldigt få åtgärder som innebär någon förändring för de många
              människor som jobbar inom vården och för vilka resursbrist och
              problem att få ägna sig åt sina verkliga yrkesuppgifter är en
              vardag i deras verksamhet.
            </seg>
            <seg xml:id="i-a9ae71ba9f11d0de-0">
              I Göteborg ockuperas nedläggningshotade vårdcentraler, och över
              hela landet protesterar i dag människor mot nedläggningar av akutsjukhus.
              Om det finns någon genomtänkt strategi bakom de här nedläggningarna,
              bakom de här förändringarna, så har den inte presenterats för
              medborgarna. Här tycker jag att det finns all anledning att föra
              en diskussion om hur vården i framtiden ska organiseras, hur den
              ska se ut. Här är det kanske också på sin plats att klargöra att
              vi, precis som alla andra partier här i kammaren, vill ha en gemensam
              finansiering av vården. Men vi vill inte förbjuda att andra än
              den offentliga sektorn bedriver vården, såsom socialministern
              och hans parti vill göra.
            </seg>
            <seg xml:id="i-538dd3f0e0058f85-0">
              Vårdköerna består. Hälften av alla patienter får inte vård inom
              tre månader, som målsättningen är. Väntetider för operationer
              och behandlingar på ett år eller mer är vanligt förekommande.
              Till och med spädbarn ställs i operationskö. Är det här rimligt?
              Är det här tecken på en fungerande vårdsektor? Är detta tecken
              på att socialministern har lyckats hantera sitt fögderi under
              de sex år som han har varit socialminister? Vad vi ser är ju i
              praktiken en vårdransonering där de kroniskt sjuka och äldre är
              de som blir lidande runtom i vårt land.
            </seg>
            <seg xml:id="i-7ac0a17e05c02bad-0">
              Så sent som i går talade jag med en man som har en kronisk sjukdom.
              Han hade den 16 februari sökt för att få träffa en läkare för
              ett vanligt besök. Han fick en tid den 20 april, alltså drygt
              två månader senare, för en vanlig provtagning och förnyelse av
              recept. Han var förhållandevis ung och klarade det här. Men hur
              ska många andra vårdtagare klara av att ha den framförhållning
              som krävs för att inte den nödvändiga medicinen tar slut? Är det
              här rimligt? Är detta ett tecken på en väl fungerande vårdsektor?
              Det tycker inte jag.
            </seg>
            <seg xml:id="i-09bbfc877ed869c4-0">
              Min slutsats är att socialministern inte har klarat av sitt fögderi,
              utan här finns det väldigt mycket ytterligare som bör göras för
              att vi ska få en bättre situation i vården.
            </seg>
            <seg xml:id="i-1cc69bcc8b96c5ad-0">
              Några korta förslag: En nationell vårdgaranti bör naturligtvis
              införas, och vi väntar på ett förslag från socialministern på
              den punkten.
            </seg>
            <seg xml:id="i-5e6b5122842b397d-0">
              Vi behöver långsiktigt arbeta för att öka sjukvårdens resurser
              för att klara de behov som finns i dag och som vi kommer att möta
              i morgon i takt med en åldrande befolkning.
            </seg>
            <seg xml:id="i-d193a0e2926ffcc7-0">
              Vi behöver öka antalet vårdplatser. De neddragningar som har
              skett har passerat en gräns för länge sedan.
            </seg>
            <seg xml:id="i-26d8918ba2dbe8c1-0">
              Vi behöver ta bort den stopplag som förbjuder vård i andra former
              än i offentlig regi och se till att vi får större frihet för andra
              att etablera sig på det här området. Vi behöver slå vakt om en
              nära sjukvård där de många människorna känner en trygghet genom
              en närhet till vården.
            </seg>
          </u>
          <note xml:id="i-30dca193b10a318a-0">
            I detta anförande instämde Ingvar Svensson, tredje vice talman
            Helena Höij, Stefan Attefall, Lars Lindén, Olle Sandahl, Torsten
            Lindström, Chatrine Pålsson, Maria Larsson, Kenneth Lantz, Peter
            Althin, Dan Kihlström, Lars Gustafsson, Inger Davidson, Rosita
            Runegrund, Ulrik Lindgren, Sven Gunnar Persson, Ragnwi Marcelind,
            Per Landgren, Ingemar Vänerlöv, Sven Brus och Yvonne Andersson
            (alla kd).
          </note>
          <note type="speaker" xml:id="i-6d879cfd2c18bc6d-0">
            Anf. 4 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-b6f8d98f7b3b0400-0">
            <seg xml:id="i-5e982c0258e7b101-0">
              Fru talman! Jag läste nyligen om en äldre man som fick besked
              från kirurgkliniken i Linköping. Där stod det att han kunde opereras
              tidigast september 2007. Detta är inga siffror som redovisas i
              Landstingsförbundets databaser över väntetider, men det är exempel
              på en verklighet som möter många människor i dag.
            </seg>
            <seg xml:id="i-033762be53578e88-0">
              Den starkaste myten inom vården är att man måste begränsa utbudet,
              eftersom patienternas efterfrågan på vård annars kan vara omättlig.
              Jag menar att det är få som söker vård i onödan. Att sitta timtal
              i ett väntrum är ingen höjdare.
            </seg>
            <seg xml:id="i-430abff19754b844-0">
              Däremot kan det självklart förekomma onödig vårdkonsumtion, men
              det beror ofta på att patienterna försummas i vården. Det handlar
              om patienter som betraktas som besvärliga och krävande och som
              sjukvården hela tiden hänvisar vidare. Göran Hägglund kallar det
              som fia med knuff. Jag kan också kalla det för ett spel med svartepetter.
              Ingen vill stå kvar med kostnaden.
            </seg>
            <seg xml:id="i-cb25c5cdd937ed11-0">
              Fru talman! De flesta är överens om att sjukvårdens största bekymmer
              i dag heter bristen på resurser eller fel utnyttjade resurser.
              Om man arbetar hårt, opererar och behandlar fler, utnyttjar utrustningen
              bättre och samtidigt spar pengar åt försäkringskassan, vad händer
              då? Jo, klinikens prestationer ökar, och då kräver huvudmannen
              neddragningar. Man tvingas släcka ned operationslamporna i november,
              man ger patienten en tid till doktor i februari och läkarna uppmanas
              att ta ut kompledighet.
            </seg>
            <seg xml:id="i-5fa625d32ad81366-0">
              Fru talman! Om Sverige hade kunnat hålla jämna steg med OECD
              under åren 19702000 hade vi troligtvis haft 30 miljarder kronor
              mer till vården, enligt Socialstyrelsens lägesrapport för 2003.
              I Sverige har landstingens sammanlagda underskott varat i elva
              år i sträck. I Finansdepartementets egen Långtidsutredning 2003
              ställs frågan: Hur länge kan man hålla på att vandra på denna
              knaggliga väg? Man ger själv ansvariga politiker rådet: Gör någonting,
              gör någonting nu, reformer tar tid. Men regeringen reagerar inte.
              Det finns andra som inser problematiken. I dag sparar inte längre
              föräldrar till sina barn och barnbarn. Man sparar till kommande
              ögonoperationer, till en hörapparat eller kanske en ny knäled.
            </seg>
            <seg xml:id="i-a6a689351ba915fb-0">
              Det krävs kraftfulla åtgärder för att uppnå en hållbar finansiering
              av vården om vi ska kunna säkerställa en god vård på lika villkor
              och en fortsatt solidarisk finansiering. I dag har vi, fru talman,
              inte vård på lika villkor. Det finns tydliga tecken på att också
              den solidariska finansieringen håller på att urholkas, Lars Engqvist.
            </seg>
            <seg xml:id="i-bd3700ce2a98f30f-0">
              Fru talman! Utvecklingen i andra europeiska länder går mot större
              valfrihet, ökade patienträttigheter och en modernare organisation.
              Det är en väg som också Sverige borde slå in på. I dag tillåts
              svenskar, efter utslag i EG-domstolen, att få vård ute i Europa.
              Där finns en tilltro till vårdens utveckling som inte finns här
              hemma. Mycket tydligt framgår detta i ett debattinlägg som fanns
              i Svenska Dagbladet den 11 april i år. Där utmålar Landstingsförbundets
              socialdemokratiske ordförande Lars Isaksson patienternas möjlighet
              till vård ute i Europa som ett hot.
            </seg>
            <seg xml:id="i-5db901b2b8712376-0">
              I andra länder ser man det tvärtom som en möjlighet, och man
              bejakar denna fria rörlighet. Problemet för Lars Isaksson och
              för socialminister Lars Engqvist heter faktiskt bristande tilltro
              till en framgångsrik svensk hälso- och sjukvård. Detta, observera
              det, kommer från två av våra främsta företrädare för hälso- och
              sjukvården i det här landet.
            </seg>
            <seg xml:id="i-7f367a99ceb57755-0">
              Varför inte, Lars Engqvist, visa handlingskraft och satsa på
              hälso- och sjukvården, satsa på forskningen, på IT och bioteknik?
              Då kan också vi hälsa patienter välkomna hit till vårt land. Varför
              bygga murar kring den svenska vården och se varje utflyende patient
              som ett misslyckande?
            </seg>
            <seg xml:id="i-9211a4b47ef6bfb4-0">
              Fru talman! Det är också dags att släppa in entreprenörer i vården.
              Det finns många goda exempel på det. Många försöker Lars Engqvist
              i dag skrämma i väg, bland annat till England.
            </seg>
            <seg xml:id="i-4fb34ade1a047378-0">
              Jag ska ge ett par exempel.
            </seg>
            <seg xml:id="i-528e167dbcf0cb40-0">
              Nacka närsjukhus utför ortopediska operationer med kortare väntetider
              och till lägre pris än jämförbara sjukhus i Helsingfors. S:t Görans
              sjukhus har avtal med landstinget om samma vård som övriga sjukhus
              i staden, men billigare och minst lika bra. Vinsten för landstinget
              i Helsingfors motsvarar 1 700 höftledsoperationer.
            </seg>
            <seg xml:id="i-8f86c3e0b250eef3-0">
              Nacka geriatriska kom tvåa i en internationell tävling om den
              bästa arbetsplatsen. Microsoft kom etta!
            </seg>
            <seg xml:id="i-33ef5b1c7e34899a-0">
              Fru talman! Det finns i dag signaler om att landstingen vill
              ändra indikationer på operationer för att på så sätt krympa vårdköerna.
              I dag är väntetiderna längre för operationer i knä, höft eller
              för att utprova hörapparat. När det gäller gråstarroperationer
              finns det signaler om i dag att man ska ha en betydande synnedsättning
              innan en operation ska utföras. I Östergötland talar man till
              och med om att kalla in anhöriga för att hjälpa inom sjukvården.
              Är det en tillfällighet, Lars Engqvist, att det mycket handlar
              om äldres problematik? Jag vill fråga Lars Engqvist: När får vi
              se en vård på lika villkor i landet? När får patienterna den starkare
              ställning som de förtjänar? När, Lars Engqvist, får vi se en hållbar
              finansiering av sjukvården?
            </seg>
          </u>
          <note type="speaker" xml:id="i-47d60abe55ef81ca-0">
            Anf. 5 BO KÖNBERG (fp):
          </note>
          <u who="bo_konberg_56250a" xml:id="i-f7964e5c13902dde-0">
            <seg xml:id="i-ecb1eec4b06f800e-0">
              Fru talman! Mycket är bra i svensk sjukvård och omsorg. Vårdpersonalen
              gör enormt stora insatser varje dag för att hjälpa dem som behöver
              hjälp och omsorg. Men det finns också betydande brister i den
              svenska sjukvården. Vad allmänheten oftast pekar på är tillgänglighet
              i primärvård och de långa vårdköerna. Men det finns också andra
              brister.
            </seg>
            <seg xml:id="i-cf7a8ddc40aa5378-0">
              Vad gäller tillgängligheten i primärvården konstaterar även socialministern
              att framkomligheten är dålig. Framför allt handlar det om att
              vi har en fortsatt stor brist på husläkare. Det är i själva verket
              så att när man från Socialstyrelsens sida frågar hur stor del
              av befolkningen som anser sig ha husläkare är det i praktiken
              färre som anser det i dag än 1994, efter nio år av socialdemokratisk
              regering. Under de år det fanns en borgerlig regering ökade antalet
              husläkare med i storleksordningen 1 400 på tre år. Under Socialdemokraternas
              nio år har det kanske ökat med 300400 eller någonting sådant.
              Det är inte konstigt att bristen är mycket stor på husläkare.
              Det upplevs konkret av medborgarna.
            </seg>
            <seg xml:id="i-d98fb487ba92afb0-0">
              Vårdköerna är mycket långa, på många håll extremt långa. Även
              på den punkten kan man konstatera att det är längre vårdköer i
              vårt land och en lägre andel som kommer fram än 1994. Det konstiga
              med vårdköerna är att operationerna ändå ska göras. Det är mycket
              få som blir friska i kön, och det är förhoppningsvis ganska få
              som avlider under sin tid i kön, för operationen ska ändå göras.
              Det var den insikten som gjorde att den borgerliga regeringen
              anslog vad man kan kalla för puckelpengar 1992 för att landstingen
              skulle få resurser att ta bort puckeln och sedan sköta verksamheten
              med korta köer.
            </seg>
            <seg xml:id="i-32f33c2ed735ee16-0">
              Det är inte bara det som brister i svensk sjukvård. Inom psykiatrin
              råder stora brister. Det behövs mycket mer av samarbete, och det
              behövs mer resurser. En hel del beslut som har fattats har varit
              korrekta, en del behöver ses över. Det rör framför allt frågan
              om samarbete. Inom psykiatrin dem som har mer än ett problem.
            </seg>
            <seg xml:id="i-a7d7d5c3b9fd63a8-0">
              Ett annat stort bristområde är äldreomsorgen och äldrevården.
              Det är färre som får hjälp nu än tidigare. Pressen på de anhöriga
              ökar ständigt. Vi får rapporter om det nästan dagligen. Inom äldreområdet
              behövs mer resurser, framför allt mer personal.
            </seg>
            <seg xml:id="i-d2e6edb4881d2496-0">
              Även inom akutsjukvården finns det problem vad gäller platser.
              Det handlar bland annat om intensivvårdsplatser.
            </seg>
            <seg xml:id="i-a2bec862e1bda4b5-0">
              Som jag konstaterade har den socialdemokratiska regeringen haft
              mer än nio år på sig att klara detta. Personen Lars Engqvist har
              haft ungefär fem och ett halvt år på sig att hantera dessa frågor.
            </seg>
            <seg xml:id="i-78f95d0d3c181d81-0">
              Summan av den socialdemokratiska politiken på sjukvårdsområdet
              under de här nio åren kan sammanfattas i några få ord. Den är
              för monopolistisk. Det som sker sker för sent. Det som sker sker
              för lite.
            </seg>
            <seg xml:id="i-9aa906d8e8123e13-0">
              Vad gäller det monopolistiska inslaget är det bara att konstatera
              att det mycket raska beslut att ta bort möjligheten för husläkare
              att etablera sig och konkurrera med landstingets verksamhet om
              patienter som fattades av den nya socialdemokratiska regeringen
              för nio år sedan inte har lett till några förbättringar av situationen
              på husläkarområdet utan tvärtom, vilket vi sade från borgerligt
              håll när det ägde rum.
            </seg>
            <seg xml:id="i-4a34cc7dae7eaa41-0">
              En mycket stor del av regeringens tid när det gäller sjukvårdsområdet
              tycks ägnas åt frågan om ägarformerna på sjukhusen. Detta är uppenbarligen
              i många sammanhang viktigare än innehållet.
            </seg>
            <seg xml:id="i-0ca2bcf8393a381e-0">
              När det gäller frågan om husläkarutbyggnaden finns det en uppgörelse
              mellan några partier. För några år sedan handlade det om att det
              skulle ske en snabb utbyggnad av husläkarna. Jag var med om de
              samtalen med Lars Engqvist, och ville att det skulle gå några
              år snabbare. Från socialdemokratiskt håll var man angelägen om
              och det blev också majoritetsbeslutet i riksdagen att det skulle
              kunna hålla på till 2008. Ingenting tyder i dag på att man kommer
              att klara den målsättningen.
            </seg>
            <seg xml:id="i-da9e2fc3e3e06056-0">
              Vårdgarantin fanns under de åren, och avskaffades av Socialdemokraterna.
              I en utredning ledd av Socialdemokraterna och den nuvarande försvarsministern
              Leni Björklund för sju år sedan 1997 föreslogs en återgång till
              en vårdgaranti av den modell som hade funnits under den borgerliga
              tiden. Det är alltså sju år sedan.
            </seg>
            <seg xml:id="i-8419e405542832f0-0">
              I dag har vi fått ett besked om att det ska bli vårdgaranti nästa
              år. Det beskedet har vi fått många gånger förut att det ska ske
              nästa år. Vi får väl se vad som händer den här gången.
            </seg>
            <seg xml:id="i-a79b47b1f2255c56-0">
              Skulle det mot förmodan bli en vårdgaranti 2005 är det bara tio
              förlorade år för patienterna på grund av Socialdemokraternas hantering
              av frågan om vårdkön.
            </seg>
            <seg xml:id="i-2c76b5e1e72787b6-0">
              När det gäller sjukförsäkringspengar till vården är det för sent
              och för lite. I dag är det inte bara Folkpartiet och några av
              de andra borgerliga partierna som pekar på det självklara att
              man ska kunna använda sjukförsäkringspengar till vården utan också
              Läkarförbundet och nu senast Riksförsäkringsverket lett, som bekant,
              av en minister från en regering med samma färg som den nuvarande.
            </seg>
            <seg xml:id="i-5287bd9a4cab0482-0">
              Det som jag, och förmodligen många andra i vårt land, skulle
              vilja veta är om det kommer att hända någonting med husläkarna.
              Kommer Lars Engqvist att ta intryck av att våra vänner i Norge
              lyckats genomföra det med en modell som liknar den som den borgerliga
              regeringen hade? Kommer det verkligen att bli en vårdgaranti nästa
              år? Hur kommer det att gå med sjukförsäkringspengarna till vården?
            </seg>
          </u>
          <note type="speaker" xml:id="i-dfbe02cd91064ef9-0">
            Anf. 6 INGRID BURMAN (v):
          </note>
          <u who="ingrid_burman_114164" xml:id="i-f1cab8ef50acf538-0">
            <seg xml:id="i-d150315c5a15fd33-0">
              Fru talman! Bilden av den svenska sjukvården är komplex. En bild
              som man hittar i Landstingsförbundets rapport är att allt färre
              åstadkommer alltmer och med bättre resultat. Höft- och knäledsoperationer
              för patienter som är äldre än 85 år har till exempel tredubblats
              på tio år. Antalet starroperationer har, som vi tidigare har hört,
              ökat från 30 000 år 1990 till 82 000 år 2002. Spädbarnsdödligheten
              halverades under 1990-talet och har fortsatt att gå ned under
              början av 2000-talet. Vi tillhör de länder i världen som har lägst
              dödlighet efter hjärtinfarkter och så vidare.
            </seg>
            <seg xml:id="i-0ab228fd3c8c3ea7-0">
              Den här listan kan göras lång.
            </seg>
            <seg xml:id="i-6aa5a1d12690df44-0">
              Innebär det att vården är utan problem? Nej. Vi kan också konstatera
              som talare före mig har gjort att det finns långa väntetider för
              vissa diagnoser och att väntetiderna varierar mellan landstingen.
              Vi har bristande tillgänglighet på en del platser när det gäller
              en del behandlingar. Antalet vårdplatser är för litet. Vi har
              en psykiatri som saknar resurser.
            </seg>
            <seg xml:id="i-b2c3ef15c1aa79f0-0">
              Vi kan läsa i Socialstyrelsens rapport att kvinnor får billigare
              läkemedel än män, att kvaliteten och tillgängligheten brister
              för äldre kvinnor, att kvinnor inte får tillgång till by-passoperationer
              i den utsträckning som är motiverad och så vidare.
            </seg>
            <seg xml:id="i-d36f13f751809a3c-0">
              Även problemlistan kan göras lång.
            </seg>
            <seg xml:id="i-e81e7442065e40ca-0">
              Sedan början av 1990-talet har sjukvården genomgått stora förändringar.
              I dag är det 20 % färre anställda inom vården än 1993. Vårdtiderna
              har minskat med 25 %. Landstingsförbundet och Kommunförbundet
              konstaterar i sin rapport Utvecklingen i svensk hälso- och sjukvård
              att patienterna ändå verkar ha klarat sig hyfsat när det gäller
              den medicinska kvaliteten, om man tittar på statistiken, men personalen
              har fått försämrad arbetsmiljö och ett minskat förtroende för
              sjukvårdssystemet. Det är allvarligt.
            </seg>
            <seg xml:id="i-2c03731f3f617e82-0">
              Svensk sjukvård är i internationell jämförelse kostnadseffektiv.
              År 2001 avsatte vi 8,7 % av BNP till sjukvården. Det är att jämföra
              med USA:s 13,9 % och Tysklands 10,7 %. När vi mäter kvaliteten
              ligger vi ändå ofta i topp.
            </seg>
            <seg xml:id="i-dc45585886720a09-0">
              Ska vi lösa sjukvårdens problem samtidigt som vi har en åldrande
              befolkning och samtidigt som vi glädjande nog gör alltfler medicinska
              framsteg som innebär att vi kan bota och behandla alltfler, måste
              vi också avsätta mer resurser till vården.
            </seg>
            <seg xml:id="i-d246ebaa41443d1c-0">
              Det handlar om att öka tillgängligheten. Det handlar om att bygga
              ut närsjukvård. Det handlar om att öka resurserna och ta fram
              en handlingsplan för psykiatrin. Det handlar också om att kunna
              styra patientströmmarna till den rätta vårdnivån. Det handlar
              om att satsa på förebyggande insatser, jag har saknat det i diskussionen
              hittills inte minst på alkoholområdet, men även på andra folkhälsoområden.
            </seg>
            <seg xml:id="i-8815cc8c6b598877-0">
              Det handlar också om att se till att det finns fler läkartimmar
              i serviceboenden för att möta de äldres behov. Även listan på
              de insatser som behöver göras kan göras lång.
            </seg>
            <seg xml:id="i-1ce9149e05197443-0">
              Vårt svenska system med sjukvård på lika villkor, och framför
              allt att den ska ges efter behov, förutsätter att våra gemensamma
              sjukvårdsresurser fördelas till de vårdområden där de största
              behoven finns. Alla ska ha samma rätt till sjukvård. Det innebär
              att privatiseringar och marknadstänkande inte är någon lösning
              på sjukvårdens problem. Marknadstänkande bygger på att den enskilde
              väljer vilken vara han vill köpa och till vilket pris. Sjukvården
              är inte en vara på en marknad i den bemärkelsen eftersom sjukvården
              betalas med gemensamma skattepengar. Det ska i sin tur garantera
              att alla ska ha samma rätt till sjukvård.
            </seg>
            <seg xml:id="i-8b9758d288cd8e3f-0">
              I den budget som ska presenteras här i kammaren på torsdag tillförs
              också kommuner och landsting mer resurser, precis som i varje
              budget sedan samarbetet med Socialdemokraterna, Vänsterpartiet
              och Miljöpartiet inleddes 1998.
            </seg>
            <seg xml:id="i-bb029fef285201d8-0">
              Jag menar att det är bra att vi kontinuerligt har kunnat öka
              anslagen till vården, samtidigt som jag är medveten om att statsanslaget
              är en försvinnande liten del av vårdens finansiering. En aktiv
              arbetsmarknadspolitik för att öka landstingens skatteintäkter
              är minst lika viktig som att öka statsanslagen.
            </seg>
            <seg xml:id="i-eb3551dc74929a39-0">
              Ska sjukvården kunna utvecklas i en takt som den åldrande befolkningen
              kräver och som den medicinska utvecklingen ger möjlighet till
              krävs resurser. Vi menar att det är rimligt att vårdens andel
              av BNP ökas till 10 %. Vi hörde socialministern säga att vi just
              har passerat 9 %. Låt oss behålla ambitionen med 10 %.
            </seg>
            <seg xml:id="i-f4aa115318415d53-0">
              Även om vi vet att BNP är ett dåligt mått är vi överens med regeringen
              om det så kallade 121-punktsprogrammet och att satsa ytterligare
              resurser på vården. Det handlar om att vården ska ges till människor
              efter behov.
            </seg>
            <seg xml:id="i-7bb46be8711a8efe-0">
              Socialstyrelsen har just presenterat en rapport som heter Jämställd
              vård könsperspektiv på hälso- och sjukvården . Den visar bland
              annat att kvinnor, och särskilt äldre kvinnor, oftare än män drabbas
              av kvalitetsbrister och problem.
            </seg>
            <seg xml:id="i-29c864968fea2dfe-0">
              Jag skulle vilja höra socialministern reflektera över den rapporten,
              som faktiskt visar att vården inte alltid ges på lika villkor
              utan att det finns könsspecifika skillnader.
            </seg>
          </u>
          <note type="speaker" xml:id="i-ae58b4eb6bf9b387-0">
            Anf. 7 KENNETH JOHANSSON (c):
          </note>
          <u who="kenneth_johansson_7d251e" xml:id="i-a2c56c30df45801d-0">
            <seg xml:id="i-ee6839c31d63d142-0">
              Fru talman! När man följer utvecklingen av den svenska vården
              blir man imponerad av mycket. Vi har en vårdpersonal som ger både
              mer och bättre vård nu än i början av 90-talet, trots att antalet
              anställda inom vården har minskat med 70 000 personer under samma
              tid. Våra kompetenta och hårt arbetande sjuksköterskor, undersköterskor
              och läkare är troligen i världsklass när det gäller att ge en
              bra, modern och samtidigt omtänksam vård.
            </seg>
            <seg xml:id="i-0aeb2b427efb49e6-0">
              Men tyvärr är bristerna trots personalens insatser betydande.
              Väntetiderna för att få vård är fortfarande för långa. Det är
              helt orimligt att till exempel gamla människor med begränsad tid
              kvar att leva ska behöva vänta många månader och ibland år på
              att få höftleden eller starren opererade.
            </seg>
            <seg xml:id="i-e3f74d825f3ccca8-0">
              Besparingstrycket är stort och tvingar fram prioriteringar som
              börjar kännas stötande. Personalen har en pressad arbetssituation
              och har fortfarande otillräckligt med inflytande. Bristen på personal
              är redan besvärande men kan bli ett riktigt hot framöver. Skulden
              måste sökas högre upp, inte bland vårdpersonalen. Nej, felet sitter
              nog oftast högst upp i röret, här i denna kammare och i regeringskvarteren
              norr om Strömmen. Visst har socialminister Lars Engqvist och hans
              kompisar gjort en del saker, mest då Centerpartiet har medverkat,
              till exempel när vi vågade oss på att skära bort 8 miljarder från
              försvaret och skicka dem till vårdsektorn. Vi smidde om kanoner
              till sjukhussängar. Vi tog från pansar och gav till psykiatrin,
              om man så vill. Det gjorde vi bra, Engqvist.
            </seg>
            <seg xml:id="i-a6e8af439e090dc2-0">
              Den nationella vårdplanen som vi lade fram som villkor för kanonpengarna
              blev rätt bra. Vi satsade på psykiatrin, vårdkedjorna kring de
              äldre och tillgängligheten som är så viktig för många människors
              trygghet. Och vi har följt upp detta och kan se att landstingen
              efter förmåga arbetar för att göra verklighet av vår plan. Det
              gjorde vi bra.
            </seg>
            <seg xml:id="i-7531531e831f0f14-0">
              Men jag har också en känsla av, herr socialminister, att så fort
              som du ska bestämma på egen hand eller tillsammans med stödpartierna
              till vänster, då går det på tok. Jag tänker på alla dina löften
              om vårdgaranti som visar sig vara tunn luft. Vi har den finansiella
              samordningen, den enkla men geniala idén om att man ska kunna
              göra passiva sjukförsäkringspengar till aktiva vårdinsatser, ett
              system som finansierar sig självt mer än väl genom att sjukskrivningstiderna
              blir korta. Och jag tänker naturligtvis men nu blir jag lite vred
              på dig, Engqvist på mångfalden i vården. Du skrev ju under på
              att du gillade mångfalden med privata och kooperativa alternativ
              när vi skrev den nationella handlingsplanen. Men så gör du upp
              med Vänstern och Miljöpartiet om nya stopplagar för mångfalden
              inom sjukhusvården. Var finns logiken? Tror du på mångfald eller
              stopplagar?
            </seg>
            <seg xml:id="i-c1cd949c41b9b7a0-0">
              Fru talman! Jag tror inte att vi kommer undan resursfrågan. Försvarsmiljarderna
              räcker inte i det långa loppet, och landstingsskatten kan inte
              höjas mer. Ändå måste pengar fram. Jag har nämnt finansiell samordning.
              Det är faktiskt ett viktigt sätt att mobilisera mer resurser genom
              att passiva bidragspengar görs om till vård. Men det behövs också
              ekonomisk tillväxt och breddade skattebaser för landstingen.
            </seg>
            <seg xml:id="i-044c8951bca171f6-0">
              Fru talman! Det finns de som ropar på förstatligande av vården.
              Jag tror att det är helt fel väg att gå. Min vision är en hälsofrämjande
              hälso- och sjukvård. Där ska närvården vara stark, där ska stödet
              till förebyggande insatser vara starkt, där ska hjälpen till egenvård
              vara framträdande, där ska bättre information om till exempel
              läkemedel och om ett förbättrat samarbete mellan kommunernas hemtjänst
              när det gäller de äldre och så vidare vara tongivande i arbetet.
              Det är en vision där vårdcentralen och primärvården blir viktigare,
              och operationssalarna kommer in i nästa steg i processen. För
              att skapa en sådan hälso- och sjukvård tror jag att det behövs
              ett huvudmannaskap med en regional förankring och en demokratiskt
              vald ledning.
            </seg>
            <seg xml:id="i-d850ba30ac1b1c81-0">
              Fru talman! Det finns skillnader mellan de borgerliga partierna,
              men det finns också mycket som förenar, framför allt att vi över
              huvud taget vill göra något. Där är skillnaden mot regeringens
              passivitet tydlig. Vi vill tillföra pengar och utforma drivkrafter
              som ger en nationell vårdgaranti. Vi ser möjligheterna i mer mångfald
              i vårdsektorn och större möjligheter för personalen att pröva
              sina idéer. Flera av oss ser också möjligheten att föra resurser
              från passiva bidrag till aktiva vårdinsatser och därigenom öka
              vårdens resurser. Vi sluter upp kring principen om valfrihet och
              om att systemen ska anpassas efter människan och inte tvärtom.
            </seg>
            <seg xml:id="i-d2c3aa61e335d4d6-0">
              Fru talman! Med en ny och modern regering med ett starkt centerparti
              skulle den svenska vården, som redan har en högt kvalificerad
              personal, få chansen att bli verkligt världsledande.
            </seg>
          </u>
          <note type="speaker" xml:id="i-843621f4f3934524-0">
            Anf. 8 KERSTIN-MARIA STALIN (mp):
          </note>
          <u who="unknown" xml:id="i-e4440a9a167e8bde-1">
            <seg xml:id="i-66b346971257bf50-0">
              Fru talman! Ärade kamrater, åhörare och TV-tittare! Det är svårt
              att på sex minuter kasta sig in i hela den stora hälso- och sjukvårdsdebatten.
              Jag tänkte därför utgå från de två skrifter som många har talat
              om, nämligen Socialstyrelsens skrivelse om hälso- och sjukvård
              och Svenska Kommunförbundets och Landstingsförbundets skrivelse
              om utvecklingen i hälso- och sjukvården. En kamrat i mitt utskott
              sade att det var en riktig rysare. Jag håller till viss del med
              om det, framför allt avsnittet om skolhälsovården. Det är verkligen
              en riktig rysare. Där står:
            </seg>
            <seg xml:id="i-d6f99321889035de-0">
              Det fanns oftast minimal tid att ägna sig åt skolhälsovårdsuppdraget.
              Intresset var skiftande i olika kommuner. Det var en stressig
              arbetssituation, och man hann inte med eleverna. Skolpsykologerna
              och skolkuratorerna var alldeles för få i flera kommuner och saknades
              helt ibland.
            </seg>
            <seg xml:id="i-2826144500ecb4f1-0">
              Psykiatriavsnittet är också psykiskt i hög grad en rysare. Och
              jag påminner socialministern om att hålla tag i detta med rätt
              vård i rätt tid.
            </seg>
            <seg xml:id="i-db1be4e3c997cac5-0">
              I Socialstyrelsens skrift står det på framsidan att den handlar
              om folkhälsa och sociala förhållanden. Men avsnittet om folkhälsa
              handlar om spädbarnsdödlighet, förväntad medellivslängd och åtgärdbar
              dödlighet. Det var ett nytt uttryck för mig. Och det avsnittet
              är väldigt tekniskt beskrivet och saknar mycket analys.
            </seg>
            <seg xml:id="i-816c6e5419710c31-0">
              Det är något förmildrande att det under avsnittet om psykiatrisk
              vård står:
            </seg>
            <seg xml:id="i-55cf484f6f92d43f-0">
              Tidig upptäckt och tidiga samordnade insatser är grundläggande
              för att kunna ge effektiv vård, behandling och sociala insatser.
              Det handlar om att förena insatser från bland annat polis, kriminalvård,
              socialtjänst, barn- och ungdomspsykiatri, rättspsykiatri, allmänpsykiatri,
              skolhälsovård och beroendevård.
            </seg>
            <seg xml:id="i-064e6475cab017ed-0">
              Jag skulle kunna lägga till väldigt mycket att detta också skulle
              hindra mer än missbruk, psykiska problem och asociala inslag.
              Det skulle också hindra sjukdomar av olika slag och sjukskrivningar.
            </seg>
            <seg xml:id="i-bf31105c5cac7da9-0">
              Men detta var allt om förebyggande arbete. Här saknas också beskrivningar
              och analyser tabeller och beräkningar. Det går att ekonomiskt
              räkna ut vad man tjänar på att till exempel förhindra en brottslig
              karriär, en missbrukarkarriär eller en sjukdomskarriär.
            </seg>
            <seg xml:id="i-ba322ba01b597f25-0">
              Den skrift som socialministern hänvisade till sades vara glädjande.
              Mig gläder den inte. Den handlar mest om organisation och om strukturomvandlingar.
            </seg>
            <seg xml:id="i-f46b5473793266b5-0">
              Hälso- och sjukvården har länge drabbats av omorganisationer.
              Omorganisationer påbjudna uppifrån har varit vardagsmat, och en
              blind tro på att omorganisationer ska lösa allt har funnits. Allt
              färre åstadkommer alltmer och med bättre resultat. Det har jag
              hört många gånger i denna sal, och det har funnits med i många
              överskrifter när det gäller omorganisationer.
            </seg>
            <seg xml:id="i-af090764e94fcce1-0">
              Tekniskt sett är det allt bättre resultat ja, men ett sämre bemötande
              och ett sämre tillstånd när det gäller hur personalen mår.
            </seg>
            <seg xml:id="i-7f9570d33372b33b-0">
              I mitten av 1980-talet då jag jobbade i landstinget var jag på
              ett stort seminarium för hela landstinget i Dalarna. Det skulle
              handla om arbetsskador. Jag trodde att det skulle handla om tunga
              lyft och sådant. Redan då var alltså orsaken till arbetsskador
              och till sjukskrivningar omorganisationer. Detta hade jag sedan
              med mig i socialförsäkringsutskottet förra mandatperioden, men
              det var svårt att få gehör för att just det här var en orsak till
              sjukskrivningar.
            </seg>
            <seg xml:id="i-861764cf8276239f-0">
              Jag vill också passa på att säga att mångfald inte är endast
              olika huvudmän utan också olika sätt att bedriva vård.
            </seg>
            <seg xml:id="i-66f6449bfc81afdd-0">
              Hittills har dagens inlägg här mycket handlat om teknik. Men
              ämnet är ju inte bara problem, utan det gäller också utmaningar.
              En stor utmaning är att satsa förebyggande och långsiktigt. Vi
              har en väldigt kortsiktig finanspolitik över huvud taget. Det
              är fruktansvärt att så intensivt kämpa med en vårbudget och en
              höstbudget, med en vårbudget och en höstbudget och så vidare.
              Man borde se mycket längre framåt.
            </seg>
            <seg xml:id="i-686e0b483195d000-0">
              I går startade i Aftonbladet en serie om självmord, Barnen som
              inte vill leva. Många unga mår så dåligt att de faktiskt hellre
              vill dö. Men det talar vi aldrig om. Självmord speciellt bland
              unga är tabubelagt. Trots att det bland unga är så vanligt med
              självmord finns det en liten, liten enhet på Karolinska Institutet
              som tillåts jobba med detta som är så stort och så allvarligt.
            </seg>
            <seg xml:id="i-6d925e2429b33a28-0">
              Jag vill senare under de två minuters talartid som jag har kvar
              återkomma lite mer om det förebyggande, om barn och ungdom och
              lite om komplementärmedicin.
            </seg>
          </u>
          <note type="speaker" xml:id="i-a4a7445bc14cd4c1-0">
            Anf. 9 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-2">
            <seg xml:id="i-152f6707cc580159-0">
              Fru talman! Först vill jag göra en liten kommentar till Kerstin-Maria
              Stalins påpekande om nämnda rapport. Jag gick snabbt igenom detta
              och fann att i rapporten från Landstingsförbundet och Kommunförbundet
              finns det 37 olika diagram. 24 av dessa handlar om medicinska
              behandlingar i svensk sjukvård och om behandling av patienter,
              så det är inte sant att detta i huvudsak är en organisatorisk
              redovisning. Det är i huvudsak en skildring av medicinsk utveckling
              inom svensk sjukvård.
            </seg>
            <seg xml:id="i-a8805623eb32dd15-0">
              Till Göran Hägglund vill jag säga att jag blev en smula positivt
              överraskad av hans inlägg. På TT i går såg jag att en ledamot
              av denna kammare har ägnat all sin kraft åt att försöka hitta
              på en sorts personliga angrepp på mig. Jag vill ge Göran Hägglund
              ett gott råd: Ägna tid och kraft åt att fundera på hur sjukvården
              ska utvecklas kom med idéer och förslag om hur den ska utvecklas!
              Det är ingen bra strategi att ägna all kraft åt personliga påhopp.
            </seg>
            <seg xml:id="i-b66cad57c346b145-0">
              Det gjorde inte Göran Hägglund, utan han ägnade sig, som sagt,
              åt reflexioner kring sjukvården. Detta är glädjande. Jag tycker
              att det fanns en stor samstämmighet när det gäller såväl beskrivningen
              av sjukvårdens problem som beskrivningen av de uppdrag som vi
              står inför. Nu återstår egentligen bara några grundläggande frågor
              som handlar om efter vilka värden vården ska utvecklas.
            </seg>
            <seg xml:id="i-eeeb750bf8309f62-0">
              Göran Hägglund och Kristdemokraterna ger inte entydiga besked
              beträffande två frågor som väldigt många människor ställer sig.
            </seg>
            <seg xml:id="i-35be002e1be1b555-0">
              Den första frågan är: Varför vill Kristdemokraterna inte förhindra
              gräddfiler i vården varför är man inte tydlig om att den offentligt
              finansierade vården aldrig får bli en plattform för privata försäkringsbolags
              försäkringsförsäljningar? Om jag kan få ett besked från Göran
              Hägglund på den punkten vore det glädjande.
            </seg>
            <seg xml:id="i-25c3e280e855513e-0">
              Den andra frågan är: Varför vill inte kd försäkra sig om att
              vinster i den offentligt finansierade vården stannar i vården
              varför kan Kristdemokraterna inte vara tydliga på den punkten?
            </seg>
            <seg xml:id="i-c18124384137e6dd-0">
              Gärna entreprenörer, gärna avtal med entreprenörer inom den offentligt
              finansierade vården, men vinsten ska stanna för att utveckla vården
              och gå till personalen, till medicinska behandlingar eller till
              annat utvecklingsarbete.
            </seg>
            <seg xml:id="i-a8a9bfbc8e0dd6ae-0">
              Det är nog på de två punkterna som vi mest skiljer oss. Beskrivningarna
              är vi överens om. Problembeskrivningarna är vi överens om. Men
              vi är uppenbart inte överens om efter vilka värden svensk sjukvård
              ska utvecklas. Om Göran Hägglund kunde utveckla sina tankar på
              det området skulle jag vara glad.
            </seg>
            <seg xml:id="i-bb06462b1acffc5a-0">
              Till Cristina Husmark Pehrsson, som kritiserar Landstingsförbundets
              ordförande och Kommunförbundets ordförande för en artikel i Svenska
              Dagbladet, vill jag säga att jag tror att hon har missuppfattat
              frågeställningen. Det finns en stor samstämmighet också inom EU
              om att sjukvård ska vara en nationell angelägenhet. Vi vill försäkra
              oss om att varje medlemsstat själv förfogar över besluten om sjukvårdens
              utveckling och över prioriteringen av sjukvården hur man ska fördela
              resurserna, hur mycket man ska satsa på sjukvårdens utveckling
              och så vidare.
            </seg>
            <seg xml:id="i-bc2bad134b7c02f1-0">
              Det är viktigt att det markeras i det nya fördrag som ska tecknas
              att sjukvård inte är en EU-kompetens utan att sjukvård är en nationell
              kompetens där medlemsstaterna förfogar över besluten. Detta hindrar
              inte att man utvecklar ett samarbete över gränserna.
            </seg>
            <seg xml:id="i-2d96a9a953b9f37a-0">
              Som jag i mitt tidigare inlägg påpekade går det att kombinera
              ett beslut och en entydig hållning när det gäller medlemsstaternas
              möjligheter och en utveckling av samarbetet mellan sjukhus, inom
              den högspecialiserade vården och, framför allt, mellan forskningen
              på det medicinska området detta för att se till att vi länkar
              samman medlemsstaternas olika sjukvårdssystem med varandra, helt
              enkelt för att skapa en bättre sjukvård för de europeiska medborgarna.
            </seg>
            <seg xml:id="i-0cdebd70dce5a993-0">
              Jag skulle också något vilja kommentera det som Bo Könberg sade
              men talartiden räcker inte för det, så jag återkommer i nästa
              inlägg till Bo Könbergs frågor.
            </seg>
          </u>
          <note type="speaker" xml:id="i-a748418db570b861-0">
            Anf. 10 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-f8ffee812e8c9e74-2">
            <seg xml:id="i-40cd9ce007745895-0">
              Fru talman! Jag börjar med socialministerns två frågor. Den ena
              handlar om varför vi kristdemokrater inte vill förhindra gräddfiler
              inom vården. Där får man väl säga som vi politiker gillar att
              säga: Frågan är fel ställd.
            </seg>
            <seg xml:id="i-106f7bd8e9a0c53e-0">
              Vi vill förhindra gräddfiler inom vården. Problemet är att den
              politik som Socialdemokraterna bedriver leder fram just till en
              ordning där den som har den tjockaste plånboken köper sig förbi
              de vårdköer som finns vid sidan av en offentlig vård som inte
              fungerar fullt ut.
            </seg>
            <seg xml:id="i-06eac1a3967fb9db-0">
              Svaret är alltså att vi vill förhindra gräddfiler. Men problemet
              är att Socialdemokraternas politik leder till att gräddfiler faktiskt
              etableras i vårt land.
            </seg>
            <seg xml:id="i-b1d16da913cf1ef4-0">
              Varför vill Kristdemokraterna, frågade socialministern också,
              inte försäkra sig om att eventuell vinst ska stanna inom vården?
              Ja, det är samma sak här: Det handlar om att erbjuda många olika
              möjligheter med en offentlig finansiering. Där är det också så,
              får man understryka, att socialministern själv i Dagens Medicin
              har sagt att det när det gäller stopplagarna egentligen inte är
              hans egen uppfattning, utan det är samarbetet med Vänsterpartiet
              som har drivit honom till de här stopplagarna. Jag skulle gärna
              vilja höra socialministern utveckla sin egen syn på dessa frågor.
            </seg>
            <seg xml:id="i-0509d79a04ae68c2-0">
              Vad som är regeringens politik efter samarbetet med Vänsterpartiet
              är uppenbart tyvärr. Men är det också socialministerns egna uppfattningar?
              I så fall har Dagens Medicin refererat honom fel.
            </seg>
            <seg xml:id="i-d1cd26f34275762f-0">
              När det gäller den rapport som det nu många gånger har refererats
              till, Utvecklingen i svensk hälso- och sjukvård , sägs det från
              Ingrid Burman och från socialministern att det är en glädjande
              läsning. Jag vet inte om det finns någon vårdkö för selektivt
              synfel. I så fall är det möjligt att man skulle försöka sluta
              upp i den vårdkön för att få det synfelet åtgärdat.
            </seg>
            <seg xml:id="i-73b60a5277f258d6-0">
              Här är det ju nämligen så att det redovisas väldigt mycket som
              inte är fullt så muntert, bland annat när det gäller vårdplatserna
              i Sverige eller de många nedläggningar av akutsjukhus som sker
              i vårt land. Häromdagen kunde vi läsa i Dagens Nyheter hur man
              beskriver att det på 60-talet fanns 115 akutsjukhus i landet 2003
              finns det 60 kompletta akutsjukhus kvar, och prognosen säger att
              30 av dem kommer att försvinna. Är detta en önskvärd utveckling?
            </seg>
            <seg xml:id="i-57e3919c65733fc4-0">
              Här vill jag vara prövande och sökande, för jag är inte alldeles
              säker på vad som är det optimala antalet. Men jag är mycket bekymrad
              över en utveckling där sjukhus läggs ned på löpande band och det
              blir allt längre till vården för alltfler människor. Tillgängligheten
              försämras. Det måste naturligtvis alltid ställas mot behovet av
              en koncentration för att kunna få en kompetens som är så hög som
              möjligt på varje enhet. Men går vi nu inte för snabbt fram? Sker
              det inte för dramatiska förändringar av vården i vårt land? Det
              blir väldigt svårt att backa hem denna process om det visar sig
              att detta är fel, vilket jag tillåter mig att tro.
            </seg>
            <seg xml:id="i-8d6953004cd3abd0-0">
              Det kan inte vara alldeles angenämt att vara socialminister och
              ansvarig för vården i en regering som inte förmår att åstadkomma
              de resurser som faktiskt fordras till det här området. Vi har
              en resursbrist i dag, och vi kommer att få en än större brist
              i morgon när andelen äldre ökar i en dramatisk takt. Jag avundas
              inte socialministerns uppgift, men den är likafullt oerhört angelägen.
              Jag hoppas att de många goda orden i dag ska omsättas i praktisk
              handling. Det behövs, för människor behöver känna trygghet i sin
              tillvaro och trygghet inför ålderdomen och vara medvetna om att
              man inte behöver vänta särskilt länge när man behöver vård och
              omsorg.
            </seg>
          </u>
          <note type="speaker" xml:id="i-94b385c4c23126d3-0">
            Anf. 11 CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-b6f8d98f7b3b0400-1">
            <seg xml:id="i-57e179d289041375-0">
              Fru talman! I dag är patienter sjukskrivna i stället för i arbete.
              Prioriteringar införs, och vårdkedjor brister. Nytänkande och
              initiativ motverkas. Politiker styr, och underskotten växer. Alltfler
              betalar vården två gånger: först via skatten och sedan via en
              sjukvårdsförsäkring.
            </seg>
            <seg xml:id="i-45c7cea3b1d0b2a4-0">
              Fru talman! Vi står inför ett vägval. Det handlar om en gränslös
              vård eller ett landstingsmonopol till varje pris och om vi ska
              ha en mångfald av vårdgivare eller om vi ska ransonera vården.
              Det handlar om behovet av en långsiktig finansiering av vård och
              omsorg eller fortsatt tro på ökad skattekraft.
            </seg>
            <seg xml:id="i-06aad3f2acb14aad-0">
              Moderaterna vill att pengarna ska följa patienten till den vårdgivare
              man väljer. Vi har avsatt 3 ½ miljard kronor till en vårdgaranti.
              Socialdemokraterna röstar emot. Vi vill införa ett ersättningssystem
              som ger vården betalt för det man verkligen gör. Vi vill också
              införa en nationell finansiering, inte ett förstatligande av sjukvården,
              som garanterar en likvärdig vård i hela landet. Vi har snart inga
              militära enheter att lägga ned för att hämta pengar ifrån.
            </seg>
            <seg xml:id="i-6ea7681ea16c199b-0">
              Jag vill, fru talman, påminna om Moderaternas förslag om finansiering
              av vård och omsorg av äldre. Vi har i många år vädjat till denna
              riksdag och till Socialdemokraterna att anta vårt förslag om att
              tillsätta en parlamentarisk utredning där vi, precis som vid pensionsuppgörelsen,
              med alla partier kommer överens om en lösning för att garantera
              en god och hållbar finansiering av äldreomsorgen på sikt, en lösning
              som håller över tid och håller över val.
            </seg>
            <seg xml:id="i-3289a7b2799c3dfc-0">
              Avslutningsvis, herr socialminister: Varför inte lyssna till
              Långtidsutredningen, som uppmanar regeringen att göra någonting
              och göra det nu? Det hastar när det gäller finansieringen, både
              av sjukvården och av vården av äldre.
            </seg>
          </u>
          <note type="speaker" xml:id="i-96f1bd61e764b125-0">
            Anf. 12 BO KÖNBERG (fp):
          </note>
          <u who="bo_konberg_56250a" xml:id="i-f7964e5c13902dde-1">
            <seg xml:id="i-a331c8e40c185e9a-0">
              Fru talman! Socialministern hann inte riktigt med Folkpartiet
              i sitt förra inlägg, men jag ser fram emot hans nästa inlägg.
            </seg>
            <seg xml:id="i-8aa412b203d210c3-0">
              Göran Hägglund uppmanade han att komma med idéer. Det tycker
              jag är en bra idé. Jag hoppas att han vill att även andra kommer
              med idéer.
            </seg>
            <seg xml:id="i-e8fb5249c62ffec7-0">
              Då är det så här, Lars Engqvist, att vi i Folkpartiet liberalerna
              har försökt och vi har försökt, och vi har försökt. Men tyvärr
              har vi under en stor del av de senaste 30 åren ju haft en socialdemokratisk
              regering.
            </seg>
            <seg xml:id="i-1c5d9e050a74ef10-0">
              Vi förde fram idén: Vore det inte bra om alla människor i Sverige
              hade en egen läkare att vända sig till, en person som kände dem
              och som de kände? Vi kallade det husläkare. Det är bara 29 år
              sedan.
            </seg>
            <seg xml:id="i-7fac8c9972b66ad4-0">
              Vi förde fram idén: Vore det inte bra att alla som ville ha ett
              eget rum inom långvården skulle få det? Det är bara 19 år sedan,
              och det håller nu faktiskt på att förverkligas, till skillnad
              från en del av det andra.
            </seg>
            <seg xml:id="i-901316c9bd7b5995-0">
              Vi förde fram tanken: Är det inte bättre att använda passiva
              sjukförsäkringspengar till aktiva operationer? Det kallades då
              för finansiell samordning, och fördes fram, som sagt var, för
              19 år sedan.
            </seg>
            <seg xml:id="i-1ea6aabe0843d2f1-0">
              I fjol förde vi fram idén om att man mera direkt skulle kunna
              säga att landstingen får ta ansvar för en del av sjukförsäkringskostnaderna,
              och förstås få pengar med på kuppen. Det har Läkarförbundet varit
              inne på. Det var delvis därifrån vi hämtade idén. Riksförsäkringsverket
              är nu inne på det. Den finansiella samordningen är fortfarande
              bara en tumme.
            </seg>
            <seg xml:id="i-8ed48aa850ae662b-0">
              Vi förde fram idén: Är det inte bättre att operera människor
              på kort tid i stället för att de ska vänta länge om de ändå måste
              opereras? Vi kallade det för vårdgaranti.
            </seg>
            <seg xml:id="i-7d30ea5461bf04be-0">
              Nog har vi fört fram idéer, men vi har haft att göra med en doktrinär
              och mycket långsam regering. Mängder av de här problemen har man
              misslyckats att klara av på 9 ½ år socialministern personligen
              på 5 ½ år. Det verkar inte kunna bli någon ändring förrän vi får
              en ny regering. Det kan möjligen något annat parti hjälpa till
              med under mandatperioden, annars får väljarna tyvärr vänta till
              nästa val.
            </seg>
          </u>
          <note type="speaker" xml:id="i-fac6f3abfdbeb3f4-0">
            Anf. 13 INGRID BURMAN (v):
          </note>
          <u who="ingrid_burman_114164" xml:id="i-f1cab8ef50acf538-1">
            <seg xml:id="i-26b2c6db67a95c99-0">
              Fru talman! Jag vänder mig till Göran Hägglund. Det är alldeles
              sant att jag behöver glasögon, och jag ska köpa dem så fort jag
              bara får tid. Men jag undrar om inte Göran Hägglund behöver en
              hörapparat. Jag sade aldrig att Landstingsförbundets rapport var
              glädjande. Jag redovisade att det fanns olika bilder, och så redovisade
              jag den bild som Landstingsförbundet gav i sin rapport. Där konstaterar
              man att i en internationell jämförelse är det medicinskt en hög
              kvalitet i Sverige. Om detta är glädjande eller inte överlåter
              jag till Göran Hägglund att ta ställning till.
            </seg>
            <seg xml:id="i-63e0d4e37535c52f-0">
              Jag vänder mig nu till socialministern. Det finns ju flera rapporter
              som belyser vården i dag intressanta rapporter. Den ena hann jag
              kort referera till, nämligen Socialstyrelsens Jämställd vård?
              Könsperspektiv på hälso- och sjukvården . Den har vi gemensamt
              beställt fram i budgeten för 2001. Där redovisar man, där det
              finns statistik. Det finns inte alltid.
            </seg>
            <seg xml:id="i-9ae1b056261de413-0">
              Landstingsförbundets rapport, som kommer nu, delar inte upp någonting
              efter kön utan bara efter år. Detta innebär problem för Socialstyrelsen
              och för oss när vi ska fatta politiska beslut. Men man redovisar
              i alla fall att det finns vissa skillnader när det gäller kön,
              och man lyfter särskilt fram en grupp, äldre kvinnor, som inte
              alltid får sina behov tillgodosedda. Man visar också på att kvinnor
              får äldre, billigare läkemedel och så vidare.
            </seg>
            <seg xml:id="i-3c8a0bc0e7df40a2-0">
              Då blir min fråga till socialministern: Om vi nu ska ha en likvärdig,
              likställd vård, vad avser då socialministern att göra utifrån
              den rapport som nu finns publicerad?
            </seg>
          </u>
          <note type="speaker" xml:id="i-6a6fd80604577b5b-0">
            Anf. 14 KENNETH JOHANSSON (c):
          </note>
          <u who="kenneth_johansson_7d251e" xml:id="i-a2c56c30df45801d-1">
            <seg xml:id="i-4150b48fc85cbdc5-0">
              Fru talman! Vi har, som tidigare sagts, all anledning att vara
              stolta över många delar av svensk hälso- och sjukvård, och framför
              allt gäller det vårdpersonalen. Att jobba målmedvetet och hårt
              för att klara personalförsörjningen är nödvändigt, och vi måste
              uppvärdera vård- och omsorgsyrkena. Vi måste i mycket större utsträckning
              arbeta med förebyggande insatser ta i problemen innan de uppstår.
              Vi måste förbättra tillgängligheten, och det måste ske över hela
              landet. Höftleden värker lika mycket i norr som i söder. Därför
              vill vi ha en nationell vårdgaranti, en utbyggd närvård, en förstärkt
              primärvård om man så vill, nära den enskilda människan.
            </seg>
            <seg xml:id="i-74d5075d72bcb90c-0">
              Vi varnar för en övertro på stordriftens fördelar och säger nej
              till ett förstatligande av vården. Centerpartiet står för en solidariskt
              finansierad vård med en mångfald av vårdgivare. Jag är nöjd med
              att få socialministern att ställa upp för flera alternativ inom
              primärvården, men jag förstår åter inte logiken i att i nästa
              andetag motverka mångfalden inom sjukhusvården. Vinst i primärvård
              är okej. Vinst i sjukhusvård är fult. Det är en logisk kullerbytta!
            </seg>
            <seg xml:id="i-b5ca90c9ebd09b3f-0">
              Från Centerpartiets sida vill vi se en sådan utveckling av hälso-
              och sjukvården som jag har talat om. Det tänker vi fortsätta att
              kämpa för i denna riksdag.
            </seg>
          </u>
          <note type="speaker" xml:id="i-904d69111a0dadf1-0">
            Anf. 15 KERSTIN-MARIA STALIN (mp):
          </note>
          <u who="unknown" xml:id="i-e4440a9a167e8bde-3">
            <seg xml:id="i-2e55beaaf413509b-0">
              Fru talman! Ja och jo, herr socialminister det finns diagram
              över vårdtillfällen, medelvårdtid, hjärtinfarkter, kranskärlsoperationer,
              höftledsplastik, medellivslängd och så vidare. Det finns många
              tekniska tabeller och diagram och ett helt kapitel om strukturförändringar.
            </seg>
            <seg xml:id="i-afa6fb06f238ed69-0">
              Men jag hittar inga diagram över självmord bland unga, över barns
              psykiska hälsa, över kommunala skillnader i barns psykiska hälsa
              och över psykisk hälsa i relation till ekonomisk utsatthet till
              exempel. Jag hittar inga diagram över de sjukdomsalstrande företeelserna
              alkohol och tobak. Det borde finnas i en redovisning av hur sjukvården
              använder sina resurser. Men där tar man inte upp någonting om
              de här två stora ohälsoföreteelserna. Det finns inga diagram över
              överkonsumtion av medicin.
            </seg>
            <seg xml:id="i-147373296e21651f-0">
              I så gott som alla länder utom Sverige finns en stor öppenhet
              för alternativa behandlingsformer. Alternativa behandlingsformer
              integrerat med skolmedicin är mångfald. Det är den största utmaningen
              framöver tillsammans med ändrad livsstil och hur ändrad livsstil
              ska ge mindre sjuklighet. Då kan vi tala om utmaning på riktigt.
            </seg>
          </u>
          <note type="speaker" xml:id="i-f3042f4cad177cd2-0">
            Anf. 16 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-4">
            <seg xml:id="i-1da6ce0dc313599d-0">
              Fru talman! Jag ska börja med Bo Könberg nu, för att inte glömma
              bort Folkpartiet. Han ställde en fråga om vårdgarantin. Jag redovisade
              precis de ställningstaganden som socialdemokratin och regeringen
              står för. Vi gick till val med ett löfte om att införa vårdgaranti
              under mandatperioden. Vi har kommit överens med Miljöpartiet och
              Vänsterpartiet om att skriva in vårdgarantin i 121-punktsprogrammet,
              som också täcker mandatperioden.
            </seg>
            <seg xml:id="i-11372245810c64ec-0">
              Det är också viktigt att Landstingsförbundet i stor enighet har
              bestämt sig för att verka för en vårdgaranti. Situationen är alltså
              radikalt annorlunda nu än den var för fyra eller fem år sedan.
            </seg>
            <seg xml:id="i-4c5393dbd8630d62-0">
              I den budget som nu presenteras redovisas att samarbetspartierna
              kommer att anslå kraftigt ökade resurser till kommuner och landsting
              för att klara vård och omsorg. Vi säger också att vi ska återkomma
              till budgetpropositionen med en precisering av hur resurserna
              ska användas och fördelas när det gäller vårdgarantin, satsningar
              på psykiatrin och andra satsningar inom vården. Det mer formella
              beskedet kommer alltså i anslutning till budgetpropositionen.
              Var så säker på en sak när vi möts i en valrörelse 2006 så kommer
              vårdgarantin att vara genomförd! Och jag hoppas naturligtvis att
              den genomförs dessförinnan.
            </seg>
            <seg xml:id="i-7fad98d3dbd1ad8a-0">
              Till Ingrid Burman vill jag säga att jag tror att sjukvården
              står inför många problem som handlar om brister i principen om
              vård på lika villkor. Man ska skilja på diskussionen om en sjukvård
              som är organiserad för att skilja människor åt, nämligen en marknadsstyrd
              sjukvård, och en sjukvård vars syfte är att ge människor vård
              på lika villkor. En sådan sjukvård kan ju misslyckas beroende
              på okunskap, fördomar, gamla traditioner och annat som är ett
              bekymmer i vården. Ett av de bekymmer som svensk sjukvård har
              är uppenbarligen att man inte ger kvinnor samma förutsättningar,
              samma vård och samma behandlingar som män. Det är ett jättestort
              problem.
            </seg>
            <seg xml:id="i-f224402f2791f3c6-0">
              När vi sätter oss ned med Landstingsförbundet och landstingen
              och förhandlar om ett nytt utvecklingsprogram efter det som löper
              ut i år så menar jag att vi ska lägga in den frågan och se till
              så att landstingen aktivt arbetar för att ge vård på lika villkor
              också ur den synpunkten.
            </seg>
            <seg xml:id="i-a14631318ca7a117-0">
              Jag vill också säga till Göran Hägglund att problemen med diskussionen
              om akutsjukhusen är att det beskrivs som att det är en nedläggning
              av sjukhus i största allmänhet. I de förslag som presenteras just
              nu av landstingen och som antingen är beslutade om eller på väg
              att beslutas om har jag inte hittat något förslag om nedläggning
              av ett helt sjukhus. Det handlar om förändring av inriktning på
              sjukhus. Tidigare akutsjukhus blir i stället endera närsjukhus
              i många fall eller också specialinriktade sjukhus för planerade
              behandlingar. Antalet sjukhus som också har kompletta akutenheter
              blir färre.
            </seg>
            <seg xml:id="i-4d3e156e4159e79e-0">
              Jag tror att detta i huvudsak är gott för den svenska sjukvården.
              Vi behöver använda våra resurser effektivare och vi behöver se
              till så att vi får mer resurser för den planerade vården och mer
              resurser för den nära sjukvården. Att sjukhus ändrar inriktning
              betyder nödvändigtvis inte att sjukvården blir sämre. Det kan
              säkert finnas många förslag till förändringar i sjukvården runtom
              i landet som man kan sätta frågetecken för och som kanske behöver
              diskuteras. Men i allt väsentligt är den förändring som landstingen
              nu står för ett försök att skapa en effektivare sjukvård till
              gagn för patienten, för att minska väntetider och öka den medicinska
              kvaliteten och säkerheten.
            </seg>
            <seg xml:id="i-67369a5221097fd7-0">
              Till Cristina Husmark Pehrsson vill jag säga att den väsentliga
              frågan om att finansiera sjukvård likaväl som allmän vård och
              omsorg i framtiden handlar om att öka sysselsättningen. Det är
              arbetslöshet och låg sysselsättning som är det stora hotet mot
              vård och omsorg i framtiden. Klarar vi att ha en hög sysselsättning
              och att ta bort arbetslösheten så klarar vi också en finansiering
              av sjukvården.
            </seg>
          </u>
          <note type="speaker" xml:id="i-f5d2491c4d1563cd-0">
            Anf. 17 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-f8ffee812e8c9e74-3">
            <seg xml:id="i-e7e3b23b75630d7f-0">
              Fru talman! Om man tittar på hur det har varit med akutsjukhusen
              under de senaste åren och om man bläddrar från län till län i
              den tabell som jag har här så kan man se exempel på nedlagda akutsjukhus
              under perioden. Med perioden menas då en längre tid än innevarande
              mandatperiod. Sjukhusen i Kristinehamn och Säffle nämns till exempel
              i Värmland. I Gävleborg är de nedlagda sjukhusen under perioden
              de i Söderhamn och Sandviken och så vidare.
            </seg>
            <seg xml:id="i-2590ae81604dfe3c-0">
              Jag är orolig för att det kommer att fortsätta så här. Det är
              också vad som framgår av den artikel som jag tidigare refererade
              till och som har sin utgångspunkt i en person på Landstingsförbundet.
              Jag tycker att det finns skäl att vara bekymrad över detta och
              fundera på om det verkligen är vad Vård-Sverige behöver.
            </seg>
            <seg xml:id="i-6537134ff6968ef8-0">
              Ingrid Burman säger att Sverige har en hög kvalitet i en internationell
              jämförelse. Och så är det förstås; det pågår varje dag en mängd
              fantastiska insatser i sjukvården i Sverige. Vi har i dag möjligheter
              att åstadkomma saker och ting som var en dröm för ett par decennier
              sedan. Det är fantastiskt bra. Men det hjälper inte den som har
              svårt att komma i kontakt med sin vårdcentral. Det hjälper inte
              den som i åratal står i kö för att få en operation eller den som
              jobbar inom sjukvården och ser att antalet vårdplatser inte räcker
              till för dem som är vårdbehövande. Vi finns förstås här för att
              förbättra, och det hoppas jag att vi är överens om.
            </seg>
            <seg xml:id="i-34052df83c4111c4-0">
              Jag vill inte förneka detta; tvärtom vill jag understryka allt
              det goda som sker dagligen. Men jag vill också peka på de områden
              där det brister. Vår syn har sin utgångspunkt i människovärdet
              och i varje enskild persons inre värdighet. Där hoppas jag att
              vi är överens. Varje person ska oberoende av ålder etcetera bemötas
              med den största respekt och ha rätt till den bästa omsorg och
              vård som vi över huvud taget kan erbjuda.
            </seg>
            <seg xml:id="i-c47c9417383ed08e-0">
              Till sist vill jag säga till Lars Engqvist att jag inte tillhör
              dem som har för vana att kräva ministrars avgång. Men jag tillhör
              dem som kräver resultat, och på det här området duger det faktiskt
              inte som det är. Jag kräver mer av regeringen än vad den hittills
              har presterat för den svenska sjukvården.
            </seg>
          </u>
          <note type="speaker" xml:id="i-6a77d342bd9ee176-0">
            Anf. 18 Socialminister LARS ENGQVIST (s):
          </note>
          <u who="unknown" next="cont" xml:id="i-25a1f435ab02dd2f-0">
            <seg xml:id="i-0bcb23d199265aa7-0">
              Fru talman! När det gäller Göran Hägglunds sista inlägg vill
              jag säga att det nog finns få områden där vi anstränger oss så
              noga för att regelbundet redovisa resultaten. Vi redovisar årligen
              resultat av sjukvårdens utveckling. Vi redovisar vad som händer
              i sjukvården, vad vi har satsat, vad det betyder för den medicinska
              utvecklingen och vad det betyder för utvecklingen när det gäller
              väntetider och köer. Det är lätt för Göran Hägglund att ta reda
              på vad som faktiskt har hänt inom svensk sjukvård, och det har
              hänt en hel del.
            </seg>
            <seg xml:id="i-ca8044102a8a78d9-0">
              Låt mig nämna några exempel. Om sjukvården hade haft exakt samma
              produktion, om vi använder det uttrycket, som när Bo Könberg lämnade,
              hade 250 000 människor varit blinda i Sverige i dag. Då hade 20
              000 människor haft svårt att gå. Så ser sjukvården ut. Det sker
              enorma förändringar. Så pass många fler starroperationer görs.
              Det är viktigt att vi inser att sjukvården genomgår en förändring.
              Vi kan inte låsa sjukvården som den ser ut nu och tro att det
              blir bättre. Vi måste acceptera förändringar, också strukturella
              förändringar. Det är viktigt att ha det i åtanke. Det händer väldigt
              mycket i sjukvården. Sjukvården utvecklas. Regeringen är pådrivande
              för en positiv utveckling.
            </seg>
            <seg xml:id="i-1007ebf258877b0f-0">
              När det gäller mångfalden har det alltid varit en gåta för mig
              att Centerpartiet, liksom Kristdemokraterna, inte har sett risken
              med att man använder en offentligt finansierad slutenvård på sjukhusen
              som grund för privata försäkringar. Alla som har sett den internationella
              utvecklingen kan konstatera att om man öppnar för detta system
              leder det mycket snabbt till en tudelad sjukvård. Vi i Sverige
              kan glädjas över att vi är det land som har minst antal privata
              sjukförsäkringar. Det sägs att det finns 150 000 försäkringar
              i dag. Det är väldigt lite, och det beror helt enkelt på att den
              offentliga sjukvården erbjuder så bra vård att det inte finns
              skäl för så många att teckna sådana försäkringar. Men öppnar vi
              för detta riskerar vi att snabbt få en tudelad sjukvård.
            </seg>
            <seg xml:id="i-e5b6d0c3edf5edf6-0">
              Det är en helt annan sak att diskutera mångfald i primärvården,
              se till att vi får ett fungerande familjeläkar- eller husläkarsystem
              och att acceptera entreprenörer i primärvården än att diskutera
              att organisera sjukhusvården efter principen att här är det öppet
              för privata försäkringsbolag att göra business. Det tänker vi
              sätta stopp för.
            </seg>
          </u>
          <note xml:id="i-356e7651360e4e50-0">
            Överläggningen var härmed avslutad.
          </note>
          <note xml:id="i-d0097ad1b116c8fe-0">
            2 § Anmälan om återtagande av plats i riksdagen
          </note>
          <note xml:id="i-ec008a5d91b46446-0">
            Tredje vice talmannen meddelade att Cinnika Beiming (s) skulle
            återta sin plats i riksdagen från och med den 15 april, varigenom
            uppdraget som ersättare för Cinnika Beiming skulle upphöra för
            Christer Erlandsson.
          </note>
          <note xml:id="i-24b438ea3e087ca6-0">
            Som tidigare meddelats skulle Christer Erlandsson (s) ersätta
            Mikael Damberg under tiden den 15 april4 oktober, varigenom uppdraget
            som ersättare för Mikael Damberg skulle upphöra för Maryam Yazdanfar.
          </note>
          <note xml:id="i-99ef3ffa25c7d78a-0">
            3 § Anmälan om kompletteringsval till utbildningsutskottet
          </note>
          <note xml:id="i-23605f311b88fc42-0">
            Tredje vice talmannen meddelade att Socialdemokraternas riksdagsgrupp
            anmält Christer Erlandsson som suppleant i utbildningsutskottet
            under Mikael Dambergs föräldraledighet.
          </note>
          <note xml:id="i-e74a84a2fb85f4a9-0">
            Andre vice talmannen förklarade vald under tiden den 15 april4
            oktober till
          </note>
          <note xml:id="i-cc709b4014ffed65-0">
            suppleant i utbildningsutskottet
          </note>
          <note xml:id="i-19779b9d15259935-0">
            4 § Anmälan om fördröjda svar på interpellationer
          </note>
          <note xml:id="i-7b20b75adfdde6a9-0">
            Till riksdagen hade inkommit följande skrivelser:
          </note>
          <note xml:id="i-7e768a69f9ccf04f-0">
            Interpellation 2003/04:411
          </note>
          <note xml:id="i-9385beaaec814bae-0">
            Interpellation 2003/04:411 av Marietta de Pourbaix-Lundin om
            stopplagen kommer att besvaras den 11 maj 2004.
          </note>
          <u who="unknown" prev="cont" xml:id="i-c0832f8caa63ec22-0">
            <seg xml:id="i-6f5d268486deb474-0">
              Skälet till dröjsmålet är tjänsteresor och att interpellanten
              och jag inte hittat en dag som passar oss båda.
            </seg>
            <seg xml:id="i-4146daee3e0aa7c6-0">
              Skälet till dröjsmålet är sedan tidigare inbokad resa.
            </seg>
          </u>
          <note xml:id="i-faf2e6f3a9bddf30-0">
            Lars-Erik Lövdén
          </note>
          <note xml:id="i-4d10544c537462dd-0">
            Interpellation 2003/04:420
          </note>
          <note xml:id="i-5f1029ffb28ebabb-0">
            Interpellation 2003/04:420 av Runar Patriksson (fp) om arbetsskadade
            som bor i Sverige och arbetar i annat nordiskt land
          </note>
          <note xml:id="i-5e7d1ba21c94674e-0">
            Interpellationen kommer att besvaras tisdag den 27 april 2004.
          </note>
          <note xml:id="i-502c5da0b552279c-0">
            Erna Zelmin
          </note>
          <note xml:id="i-0e62435d2506d797-0">
            5 § Svar på interpellation 2003/04:387 om primärvårdens framtid
          </note>
          <note type="speaker" xml:id="i-f4f16036e9202ca5-0">
            Anf. 19 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-5">
            <seg xml:id="i-cdad4b64ccce75ca-0">
              Fru talman! Kerstin Heinemann har frågat mig om jag delar hennes
              oro för primärvårdens framtid och om jag är beredd att vidta några
              åtgärder.
            </seg>
            <seg xml:id="i-eefe5186aca60558-0">
              Primärvården utgör basen i den svenska hälso- och sjukvården
              och är ofta den vårdnivå som patienten först kommer i kontakt
              med. Det är därför extra viktigt att primärvården kan lösa sina
              uppgifter på ett så bra sätt som möjligt och med en god tillgänglighet.
            </seg>
            <seg xml:id="i-b136751fdb44da40-0">
              En fast läkarkontakt är en viktig förutsättning för att skapa
              kontinuitet och sammanhang i vården. För den enskilde är en sådan
              fast kontakt också ofta en förutsättning för reell delaktighet
              och inflytande.
            </seg>
            <seg xml:id="i-13636393c671869b-0">
              För att stärka primärvården och garantera alla som så önskar
              en fast läkarkontakt presenterade regeringen år 2000 en nationell
              handlingsplan för utveckling av hälso- och sjukvården (prop. 1999/2000:149).
              Målet med denna handlingsplan är bland annat att landstingens
              primärvård ska utvecklas till en väl fungerande bas i hälso- och
              sjukvården, att hälso- och sjukvårdsinsatserna för äldre ska förbättras
              genom ökad läkarmedverkan, förbättrad samverkan och i övrigt utvecklad
              kvalitet av medicinska insatser i den kommunala primärvården samt
              att insatser till barn, ungdomar och äldre med psykisk ohälsa
              ska förbättras och att stödet till personer med psykiska funktionshinder
              ska stärkas.
            </seg>
            <seg xml:id="i-ca6eb8876b7bc429-0">
              I samband med handlingsplanen tillför regeringen ca 9 miljarder
              kronor extra till hälso- och sjukvården under åren 20012004.
            </seg>
            <seg xml:id="i-2fdb9e6b4279f1e8-0">
              Ett avtal har utifrån handlingsplanen slutits med Landstingsförbundet
              och Svenska Kommunförbundet. Enligt detta avtal ansvarar landstingen
              för att från regionala förutsättningar precisera primärvårdens
              uppdrag bland annat med avseende på funktion och tillgänglighet.
              Landstingen svarar också för att alla invånare som så önskar får
              tillgång till och kan välja en egen familjeläkare samt att alla
              invånare får tillgång till information om valmöjligheter och tillgänglighet
              i primärvården.
            </seg>
            <seg xml:id="i-c3fda4489aec9b7f-0">
              Socialstyrelsen har regeringens uppdrag att på nationell nivå
              följa upp och utvärdera den nationella handlingsplanen. Socialstyrelsens
              uppföljning för år 2003 visar att handlingsplanen fått positiva
              effekter. Samverkan mellan landsting och kommuner har förbättrats
              och vårdens tillgänglighet har ökat. Läkartätheten ligger nu också
              i linje med det mål som riksdagen angivit.
            </seg>
            <seg xml:id="i-f9aad3eef2b27d88-0">
              Det finns dock tecken som tyder på att landstingens ekonomiska
              bekymmer kan innebära att satsningarna på en förstärkt primärvård
              stannar av samt att upphandling leder till att mångfald med många
              små entreprenörer ersätts av några få stora företag. Dessa problem
              kommer att bli föremål för diskussioner när handlingsplanens fortsättning
              ska förhandlas med Landstingsförbundet.
            </seg>
            <seg xml:id="i-5b9e1be5c891fbe5-0">
              Jag vill samtidigt framhålla de satsningar som regeringen gör
              för att förbättra tillgängligheten och stärka patientens ställning
              i vården. Under åren 20022004 satsar regeringen 3,6 miljarder
              för att öka tillgängligheten inom hälso- och sjukvården. Regeringen
              och Landstingsförbundet har också kommit överens om att en utökad
              vårdgaranti ska införas. Denna utökade vårdgaranti kommer att
              innebära ett åtagande från landstingen att erbjuda behandling
              inom 90 dagar från det att beslut om behandling fattats.
            </seg>
            <seg xml:id="i-352b5483b45baeae-0">
              Sammantaget innebär dessa satsningar att hälso- och sjukvården
              avsevärt stärks samt att patienternas valfrihet ökar.
            </seg>
            <seg xml:id="i-e85188f400bc9db7-0">
              Arbetet med att förbättra vårdens tillgänglighet och kvalitet
              är en pågående process som kräver fortsatt stöd. Det är därför
              regeringens intention att även de kommande åren fortsätta de påbörjade
              satsningarna för att stärka primärvården.
            </seg>
          </u>
          <note type="speaker" xml:id="i-b3c8e38c00ba4ea2-0">
            Anf. 20 Andre vice talman KERSTIN HEINEMANN (fp):
          </note>
          <u who="kerstin_heinemann_1ce952" xml:id="i-50a0b1578f994960-0">
            <seg xml:id="i-2d267d92fec19dbd-0">
              Fru talman! Vi får väl se om den här debatten blir en fortsättning
              på eller en upprepning av den tidigare debatten som vi hade här.
              Jag tackar naturligtvis för svaret på interpellationen, men jag
              måste säga att det mesta som står i svaret är sådant som vi väl
              känner till. Det är sådant som har varit föremål för beslut här
              i riksdagen. Vi i Folkpartiet har också delvis varit delaktiga
              i det och instämmer i det mesta av det som socialministern för
              fram här.
            </seg>
            <seg xml:id="i-f0216d9703f4a164-0">
              En primärvård som bygger på patientens fria val och kontinuitet
              i kontakten mellan patient, läkare och övrig vårdpersonal är någonting
              väldigt viktigt. Det innebär en stor trygghet, inte minst för
              äldre och barnfamiljer och även för kroniskt sjuka, att ha den
              här kontakten med läkare och övrig personal som känner till de
              problem man har, vet vilka mediciner man behöver och vad man tål
              och inte tål. I vissa fall känner de till och med till vissa sociala
              faktorer som kan påverka en sjukdomsbild.
            </seg>
            <seg xml:id="i-e92a26fa92fac9bf-0">
              Där familje- och husläkarsystemet finns är patienterna väldigt
              ofta nöjda med primärvården och dess sätt att fungera. Det gäller
              till exempel i mitt eget hemlän Västmanland. Efter den senaste
              upphandlingen riskerar man att tusentals patienter där förlorar
              sin fasta läkarkontakt. Jag begär inte att socialministern här
              ska kommentera upphandlingen i Västmanland, men jag måste ändå
              anföra den som ett exempel på det som oroar mig inför framtidens
              privärvård.
            </seg>
            <seg xml:id="i-5624cf84018bdf7f-0">
              Det viktigaste i min interpellation till socialministern var
              hur vi ska kunna säkra den läkarkontinuitet som vi väl båda gärna
              vill ha vid upphandlingar med några få års mellanrum. Det riskerar
              att bli väldigt otryggt både för patienten och naturligtvis för
              personalen. Många gånger har läkare satsat pengar på verksamheten,
              lagt ned stor energi på att utveckla en bra primärvård, fått åtskilliga
              nöjda anställda och bidragit till att göra primärvården ännu bättre
              än vad den har varit.
            </seg>
            <seg xml:id="i-aed42ec1f5d0cb25-0">
              Jag har i min interpellation också nämnt att det i andra länder,
              till exempel i Danmark och i Tyskland, finns modeller med ett
              annat sätt att arbeta, som gör att man kan bevara kontinuiteten
              för patienterna. I socialministerns svar på min interpellation
              berörs faktiskt bara i två meningar det problem som jag tar upp.
              Det hänvisas där till förhandlingar med Landstingsförbundet. Jag
              hade nog hoppats på ett lite mer kraftfullt svar från socialministern.
              Jag vill fråga socialministern om han kan avslöja något om sin
              syn på vad förhandlingarna med Landstingsförbundet skulle kunna
              leda fram till. Jag tycker att det börjar bli lite bråttom med
              att förhindra att det som är på väg att hända i Västmanlands län
              sker också i andra landsting. Jag ska inte säga att det är en
              fråga om dagar, men det kommer att göras upphandlingar runtom
              i landet, och många fler patienter kan komma att försättas i en
              situation där de mister den kontakt de haft med läkare och annan
              personal i kanske 10, 15 eller 20 år och ställs inför att de måste
              välja en ny, för dem helt okänd, läkare. I allra värsta fall får
              de bara tillgång till en stafettläkare.
            </seg>
          </u>
          <note type="speaker" xml:id="i-2fb0263132784d52-0">
            Anf. 21 TOMAS HÖGSTRÖM (m):
          </note>
          <u who="tomas_hogstrom_cefc40" xml:id="i-d7c168df440badf9-0">
            <seg xml:id="i-5a3d1c2f0be4ee38-0">
              Fru talman! Det är intressant att höra att socialministern i
              svaret på interpellationen om primärvårdens framtid slår fast
              att invånare som kan välja en egen familjeläkare ska få det och
              att det är landstingens uppgift att se till att alla invånare
              får tillgång till information om valmöjligheter. Socialministern
              säger också att regeringens satsningar gör att patientens valfrihet
              ökar samt att patienternas ställning stärks.
            </seg>
            <seg xml:id="i-e453d4bbceb0e85a-0">
              Statsrådet har rätt i sin beskrivning i svaret att det finns
              tecken som tyder på att fel hanterad upphandling leder till att
              mångfald med många små entreprenörer ersätts av några få stora
              företag. Den utvecklingen beror i mycket på dem som upphandlar,
              alltså på landstingen.
            </seg>
            <seg xml:id="i-9905b1babc728ce3-0">
              I det exempel som ges i interpellationen, hämtat från Västmanland,
              beskrivs just den utveckling som jag, statsrådet och interpellanten
              Kerstin Heinemann är bekymrade över. Jag tror att de flesta ställer
              sig bakom påståendet att svensk sjukvård inte precis är känd för
              att erbjuda mångfald och valfrihet. De brister som finns i vården
              beror till stor del på den politik som förts och som bland annat
              tar sig uttryck i att patientens ställning är svag. Jag tycker
              att detta inte minst framgick av den debatt som avslutades för
              några minuter sedan.
            </seg>
            <seg xml:id="i-463e972ec2a70c8d-0">
              Samtidigt är det viktigt att slå fast att upphandling i sig inte
              är ett problem. Det finns nog ingen som tycker att landstingen
              upphandlar för mycket. Problemet är hur man använder sig av möjligheten.
              Patienterna i Västmanlands läns landsting är bekymrade och oroliga
              eftersom de nu riskerar att förlora sina läkare som de har valt
              och som de har förtroende för. Det problemet måste få en lösning
              som tillgodoser patienternas önskemål.
            </seg>
            <seg xml:id="i-36ec952996321df3-0">
              Svensk sjukvård ska vara kvalitativt bra, öppen och tillgänglig
              och ska erbjuda såväl valfrihet som mångfald. Tyvärr är det inte
              så i tillräcklig utsträckning. Trots alla ord från statsrådet
              framstår det åtminstone för mig som om det parti som statsrådet
              tillhör har uppenbara problem att få ekvationen att gå ihop. Jag
              tror att den lösning som man ska söka är att patienternas val
              ska vara styrande, och det är på den vägen som åtminstone upphandlingen
              av vården i Västmanland ska ske.
            </seg>
          </u>
          <note type="speaker" xml:id="i-7048306e1ff98d0a-0">
            Anf. 22 LARS GUSTAFSSON (kd):
          </note>
          <u who="lars_gustafsson_4200e4" xml:id="i-8318c3a910c1866f-0">
            <seg xml:id="i-8b2b96c38ad034f5-0">
              Fru talman! Jag tror faktiskt att primärvårdens framtid är hela
              hälso- och sjukvårdens framtid. Det är här patienterna i första
              hand finns eller ska finnas, om vi inte ska få överbelamrade akutsjukhus
              som sedan ska bli ännu glesare.
            </seg>
            <seg xml:id="i-1caad317c15753ca-0">
              Svensk hälsovård jag tycker att vi ska inrikta oss på hälsovård
              ska präglas av patientperspektiv, inte av förbud och stopplagar.
              Kostnadsutvecklingen för vård och omsorg ökar och kommer att öka
              under flera år. Ett viktigt och avgörande sätt att möta vårdbehoven
              är att detta sker på rätt vårdnivå. Primärvårdens funktion och
              tillgänglighet är helt avgörande om vi ska klara av det offentliga
              uppdraget inom vårdsektorn. Detta är en förutsättning för att
              man ska kunna ha en fast läkarkontakt.
            </seg>
            <seg xml:id="i-7f7f84f8c258a328-0">
              Det behövs nytänkande och alternativa lösningar, finansiella
              samordningar, gränsöverskridningar, bortseende från länsgränser,
              närhet och kompetens inom olika områden av närvården och även
              samverkan med vårdsektorn på den kommunala sidan. Det finns lysande
              exempel på att man lyckats med detta, men vi behöver flera sådana
              exempel.
            </seg>
            <seg xml:id="i-a7dc10e9cc1fe68b-0">
              Jag saknar konkret handling från socialministern när det gäller
              färdriktningen för primärvården. Det är inte tillfredsställande
              att man betalar både landstingsskatt och statsskatt och därtill
              privata försäkringar för att förvissa sig om att få vård i tid.
              Detta kommer att verka urholkande. Sedan kan vi diskutera alla
              möjliga förbud. Jag förväntar mig att socialministern tar tag
              i detta på ett konkret sätt.
            </seg>
            <seg xml:id="i-35d100dfec9c3db4-0">
              Det går larm om nedläggningar inom primärvården. Jag kan ge ett
              exempel. Jag var själv jag säger det inte för att skryta involverad
              i ett aktivt deltagande i min hemkommun för att behålla en vårdcentral
              i utkanten av landstingsområdet. Tack vare ett entreprenörskap
              lever den nu vidare och tar till och med patienter från närliggande
              landstingsområde.
            </seg>
            <seg xml:id="i-6a2c753e70ff1fc1-0">
              Det förs nu en diskussion i ett annat gränsområde, mellan Halland
              och Kronoberg, där underlaget för vårdcentralen inte längre är
              tillräckligt stort. Man skulle dock genom samverkan med exempelvis
              Kronobergs läns landsting kunna få ett tillräckligt underlag.
              Det förs en debatt så att säga mellan hönor och tuppar om vem
              som ska finansiera vad i stället för att man ser till patientens
              behov. Så kan vi inte ha det i framtiden. Det har vi inte råd
              med.
            </seg>
          </u>
          <note type="speaker" xml:id="i-dbb2ab4e1425537a-0">
            Anf. 23 KENNETH JOHANSSON (c):
          </note>
          <u who="kenneth_johansson_7d251e" xml:id="i-a2c56c30df45801d-2">
            <seg xml:id="i-dea5c30482ebb89f-0">
              Fru talman! Det är en angelägen och principiellt intressant fråga
              som Kerstin Heinemann väcker i sin interpellation. Mot bakgrund
              av den debatt som har spritt sig långt över Västmanlands länsgräns
              är det viktigt att vi får diskutera den här frågan med respekt
              för den kommunala självstyrelsen; det vill jag betona.
            </seg>
            <seg xml:id="i-daa1df63ae0c004b-0">
              Den handlingsplan som här har åberopats har verkligen som syfte
              att satsa på en utbyggd primärvård, att vardagssjukvården ska
              fungera och att vården därigenom ska få en ökad tillgänglighet,
              nära till hands för den enskilde patienten. Det är också fråga
              om en ökad satsning på tillgänglighet och mångfald, där en fast
              läkarkontakt är nödvändig.
            </seg>
            <seg xml:id="i-424e7c660eadd2ca-0">
              Det kommer nu att vidtas åtgärder för att få fram fler allmänläkare
              och för att ytterligare stimulera en ökad mångfald. Bland annat
              kommer man att ta initiativ för att via konferensverksamhet förbättra
              kunskaperna om hinder och möjligheter och om vilka åtgärder som
              behöver vidtas för att öka mångfalden. Jag tycker att detta är
              viktigt, inte minst mot bakgrund av de bilder som sprids från
              Västmanland och som jag tagit del av via medierna. Dessa bilder
              väcker oro, och jag ställer mig frågan vad Socialdemokraterna
              och Vänsterpartiet i Västmanland håller på med.
            </seg>
            <seg xml:id="i-6765a80ddcb44e68-0">
              Jag tycker självfallet att lagar är till för att följas, och
              det gäller även för lagen om offentlig upphandling, men jag tror
              att det finns möjligheter att lägga upp upphandlingar på ett sådant
              sätt att man inte tappar patientperspektivet utan har det i första
              rummet. Pris och kvalitet måste väl vara avgörande. Om det sprids
              en bild av att etablerade vårdteam splittras, att barnavårdscentraler
              upphör, att patientläkarrelationer bryts och att arbetsglädje
              ersätts av oro, vet jag inte hur man värderar kvalitet.
            </seg>
            <seg xml:id="i-1748cb4a09151db4-0">
              Jag uppmanar socialministern att se över i vad mån lagen om offentlig
              upphandling behöver gås igenom för att se om det behövs en skärpning,
              så att man på ett tydligare sätt kan ta hänsyn till kvalitetsaspekter
              såsom uppbyggda relationer mellan vårdgivare och patient. Jag
              är intresserad av att höra om socialministern har några idéer
              för att se till att så blir fallet.
            </seg>
            <seg xml:id="i-6fbdce91dfc60698-0">
              Om man ersätter ett monopol med ett nytt monopol har man inte
              fått så god utdelning när det gäller önskan att öka mångfalden.
              Det är uppenbart att det behövs mer arbete för att se till att
              mångfaldstanken får ett ordentligt genomslag också i praktiken.
            </seg>
          </u>
          <note type="speaker" xml:id="i-c87de2b1953203d9-0">
            Anf. 24 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-6">
            <seg xml:id="i-8fdf37c6d3c4b082-0">
              Fru talman! Som en allmän kommentar, i första hand till Tomas
              Högström, skulle jag vilja säga: Sent ska syndaren vakna. Det
              var många som varnade för just den här diskussionen när vi började
              tala om möjligheten till, som det då hette, avknoppningar inom
              primärvården i svensk sjukvård.
            </seg>
            <seg xml:id="i-6d91718a1b0a8948-0">
              Man sade att om man erbjuder personal, personalkooperativ eller
              personal som bildar egna bolag att ta över ansvaret så kommer
              den dag då avtalet ska förnyas. Det handlar i första hand om primärvården.
              När avtalet ska förnyas är man skyldig att gå ut med nytt anbudsförfarande,
              och då finns en risk att de stora företagen kommer in och tar
              över.
            </seg>
            <seg xml:id="i-be303ac039f2b10a-0">
              Det som börjar som en vacker, seriös ambition att skapa mångfald,
              med många små entreprenörer riskerar att i nästa vända bli just
              att man ersätter ett offentligt monopol med någonting oerhört
              mycket mer komplicerat och värre, nämligen ett privat monopol.
              Det var många som varnade för det. Men framför allt Moderaterna
              var obekymrade.
            </seg>
            <seg xml:id="i-b9ef9d6b7eb15c2d-0">
              Det var inte många moderater som sade att det fanns anledning
              att se över lagen om offentlig upphandling. Det gjordes emellertid,
              och en utredning kom med ett förslag om att man skulle kunna ha
              förbehåll vid offentlig upphandling och kunna ställa ett antal
              krav som är sjukvårdshuvudmannens eller huvudmannens ambitioner.
              Den utredningen kritiserades av många EU-jurister som sade att
              detta inte kommer att hålla gentemot EU-lagstiftningen.
            </seg>
            <seg xml:id="i-c839c2a5cc490cde-0">
              Vad vi står inför är ett allvarligt problem. Jag tror att Centerpartiet,
              Folkpartiet och Socialdemokraterna faktiskt har en gemensam hållning
              till det. Vi vill först och främst i framtiden ha en primärvård
              där sjukvårdshuvudmannen garanterar primärvårdens utveckling genom
              avtal. Vi vill gemensamt ha fler aktörer inom primärvården, något
              som grundas på avtal. Men om man har den principen får man också
              fundera på vad man gör när man ska förnya avtalet. Det är det
              jag vill diskutera med Landstingsförbundet.
            </seg>
            <seg xml:id="i-7c5849d15af5d797-0">
              Tomas Högström säger mycket enkelt att man kan reglera det när
              man gör upphandlingen. Vi behöver gå igenom det med specialister
              på EG-rätten och specialister på lagen om offentlig upphandling
              för att se vad vi kan göra.
            </seg>
            <seg xml:id="i-d3c6aa8ab5580a20-0">
              Om en familjeläkargrupp har ett avtal med ett landsting och beställaren
              är nöjd, patienterna och personalen är nöjda, då måste upphandlaren
              kunna säga att man förlänger avtalet och ser till att det fortsätter.
              Det måste vara ambitionen. Om upphandlaren, det vill säga sjukvårdshuvudmannen,
              inte är nöjd kan man säga upp avtalet och begära in nya anbud.
              Men det är egendomligt att man ska tvingas till en upphandling
              om man är nöjd med verksamheten, mot någonting som man långsiktigt
              inte gillar.
            </seg>
            <seg xml:id="i-3f6ce4d64b12e56d-0">
              Jag kan tyvärr inte säga exakt vad vi kommer fram till, Kerstin
              Heinemann. Men vi ska föra en allvarlig diskussion med sjukvårdshuvudmännen
              genom Landstingsförbundet om vilken linje vi ska rekommendera
              landstingen att följa för att leva upp till det som vi är överens
              om, nämligen en primärvård som i framtiden garanterar möjligheten
              till fast läkarkontakt och kontinuitet. Vi måste hitta en väg
              till det. Då får vi försöka se till att utnyttja den lagstiftning
              som finns på bästa sätt. Om det inte är möjligt måste vi gemensamt
              arbeta för att korrigera lagstiftningen och komplettera den, så
              att principen om fast läkarkontakt och kontinuitet kan förenas
              med en större mångfald inom primärvården.
            </seg>
          </u>
          <note type="speaker" xml:id="i-e62db9492880be4a-0">
            Anf. 25 Andre vice talman KERSTIN HEINEMANN (fp):
          </note>
          <u who="kerstin_heinemann_1ce952" xml:id="i-50a0b1578f994960-1">
            <seg xml:id="i-e85c4db91a6f6a06-0">
              Fru talman! Jag tycker att den här omgången från socialministerns
              sida var lite bättre. Det blev lite mer konkret kring problemen.
            </seg>
            <seg xml:id="i-1344035b6526edd2-0">
              Det är klart att alla kanske inte tänkte sig för riktigt när
              det gäller hur det här skulle slå. Vi kanske inte trodde att vi
              skulle få några stora privata vårdföretag här i Sverige som skulle
              ta över. Från Folkpartiets sida åtminstone har tanken varit små
              enheter som kan vara landstingets personal eller privata personalkooperativ.
              Vi vet att det inte minst i Västmanland har gett primärvården
              en injektion som har gjort att primärvården har blivit friskare.
            </seg>
            <seg xml:id="i-e94321caf8fd7d16-0">
              Upphandlingsförfarandet kan alltid drivas till sin spets i vissa
              sammanhang. Man ställer vissa krav men bortser kanske från att
              patienterna är nöjda eller att det inte finns några anmärkningar.
              Det kan också vara så som i Västmanland, att det inte finns något
              ekonomiskt att vinna på det. Man kan inte få en billigare vård
              i Västmanland eftersom man har fasta ersättningar.
            </seg>
            <seg xml:id="i-52a83e1956eb1acf-0">
              Det vore väldigt bra om man snabbt kunde titta på frågan om EG-rätten
              och lagen om offentlig upphandling och så vidare, så att vi kunde
              få klara besked. Jag är tyvärr rädd för att hoppet är förlorat
              i Västmanland. Det kommer att innebära att vi får väldigt många
              missnöjda patienter där. Vi kommer att ha patienter som står utan
              läkarkontakt. Det ser ut som ett stort kaos. Jag är mycket angelägen
              om att vi ska kunna förhindra liknande situationer. Jag hoppas
              att man tar sig en funderare också i Västmanland på vad man ska
              göra när man nu har gjort den här upphandlingen som, vad jag kan
              förstå, har skett enligt de lagar och regler som finns i dag.
              Det ska emellertid prövas av rätten. Det kanske är lagarna och
              reglerna som det är fel på. Då är det angeläget att snart se till
              att vi ändrar på dem.
            </seg>
            <seg xml:id="i-3493d6a4efc8e9a0-0">
              Jag vet inte hur lång tid det kan ta med förhandlingar med Landstingsförbundet.
              Jag förstår att det blir till hösten. Vi får hoppas att de går
              väldigt snabbt. Det är synd att ett bra primärvårdssystem med
              nöjda patienter ska utsättas för det som man utsätts för i dag,
              och som jag tror kommer att hända i många andra landsting om vi
              inte vidtar några åtgärder.
            </seg>
            <seg xml:id="i-a41d2333a4128f0f-0">
              Jag upplever det ändå som att socialministern tar den här frågan
              på stort allvar. Jag tror säkert att vi tillsammans kan hitta
              någon väg ut så att vi kan få lugn och ro och göra det som vi
              också är överens om, att fortsätta utveckla en bra primärvård.
              Precis som Lars Gustafsson sade är det den absolut viktigaste
              biten i sjukvården, om vi ska klara av att ha en väl fungerande
              sjukhusvård med alla de operationer och behandlingar som kan utföras
              på sjukhusen. Då måste sjukhusen avlastas, och det kan en väl
              fungerande primärvård göra.
            </seg>
          </u>
          <note type="speaker" xml:id="i-273139135e605425-0">
            Anf. 26 TOMAS HÖGSTRÖM (m):
          </note>
          <u who="tomas_hogstrom_cefc40" xml:id="i-d7c168df440badf9-1">
            <seg xml:id="i-333c45b6c166b582-0">
              Fru talman! Det må komma som en överraskning för socialministern
              men även Moderaterna driver förslaget om att lagen om offentlig
              upphandling ska ses över. Sedan kan vi ha olika uppfattning om
              vad översynen innebär. Vårt syfte är att öka möjligheterna till
              upphandling och mångfald, att öka möjligheterna till valfrihet
              även i vården.
            </seg>
            <seg xml:id="i-8499a329276e6e22-0">
              Även när det gäller vilket perspektiv och vilken ingång man ska
              ha när man hanterar dessa frågor skiljer vi oss åt, jag och socialministern.
              Socialministern utgår från landstingen. Jag utgår från patienterna.
              Då landar vi naturligtvis i olika lösningar och olika konstruktioner.
            </seg>
            <seg xml:id="i-e193ff0b55c81842-0">
              Det är egentligen inte i första hand ett problem vad gäller nuvarande
              upphandlingsförordning. Det har i stället att göra med den etableringsrätt
              som borde finnas. Det är frihet att starta och driva verksamheter
              och sedan via avtal med patienterna knyta dem till sig. Men se
              den möjligheten är begränsad i den situation som är i dag. Det
              vet socialministern. Det tar sig bland annat det uttryck vi nu
              ser i Västmanland.
            </seg>
            <seg xml:id="i-7b838a12475c701d-0">
              Det skulle inte vara något problem, menar jag, om vi hade ett
              system som bygger på att etableringsrätten är fri. De som är aktörer
              ska fortsätta att bedriva sin verksamhet och naturligtvis uppfylla
              vissa kvalitativa krav och annat. Samtidigt ska man tillåta till
              exempel privata vårdföretag att etablera verksamhet och konkurrera.
              Det är fullt möjligt. I den nuvarande situationen skulle det dessutom
              vara en väldigt lämplig lösning.
            </seg>
          </u>
          <note type="speaker" xml:id="i-94336e1d4ca43e36-0">
            Anf. 27 LARS GUSTAFSSON (kd):
          </note>
          <u who="lars_gustafsson_4200e4" xml:id="i-8318c3a910c1866f-1">
            <seg xml:id="i-ca506f28c8f62bf0-0">
              Fru talman! Också jag vill tacka Kerstin Heinemann för debatten.
              Frågan vore värd en större seans än den här avgränsade interpellationsdebatten.
              Jag tror att primärvården kommer att vara i fokus under många
              år. Det gäller inte minst när man har läst Långtidsutredningens
              tankar, och jag gissar att också socialministern har läst det.
            </seg>
            <seg xml:id="i-cf420a152e9570d1-0">
              När det sedan gäller avtal har vi många exempel i kommuner och
              landsting inom olika områden på dåliga och svaga avtal. Man är
              dålig på att teckna avtal och fylla dem med det innehåll man kräver.
              Det finns också möjlighet vid upphandlingen att lägga in sådant
              som ska vägas in. Det är sådana aspekter som kvalitet, tillgänglighet
              och liknande krav.
            </seg>
            <seg xml:id="i-4626be1fc6451e1f-0">
              Det har man varit mycket dålig på att definiera inom många områden.
              Inte minst inom IT-sektorn har man aldrig ställt de kraven. I
              Hallands landsting ställde man inte ens krav på att läsa ut sjukstatistiken
              för personalen när man hade upphandling. Sedan klagar man på företag
              som levererar varan. Det är rätt så svårt.
            </seg>
            <seg xml:id="i-8d611c539e72cb60-0">
              Jag tror att det är samma sak inom vårdsektorn. Vi måste bli
              mycket bättre på att kunna upprätta avtal som täcker det vi kräver.
              I annat fall är vi ute på hal is. Jag tror kanske lite grann att
              Västmanland har ett problem här. Det finns också möjlighet att
              avsätta den majoritet av politiker som har gjort dessa upphandlingar
              vid nästa val.
            </seg>
            <seg xml:id="i-241b08d7cc463929-0">
              Det har också ibland visat sig, kanske inte minst inom folkhälsofrågor,
              att Sverige har övertolkat EU-regler och kanske alltför snällt
              anpassat sig till och fogat sig efter EU utan att ta viss strid.
              Vi kanske har lite att lära av franska bönder. Jag önskar socialministern
              lycka till i nya debatter i det här ärendet.
            </seg>
          </u>
          <note type="speaker" xml:id="i-ea3450f2650bac56-0">
            Anf. 28 KENNETH JOHANSSON (c):
          </note>
          <u who="kenneth_johansson_7d251e" xml:id="i-a2c56c30df45801d-3">
            <seg xml:id="i-0c3b95ff726dc813-0">
              Fru talman! Det skulle vara djupt beklagligt om den fungerande
              verksamheten med familjeläkarsystemet i Västmanland skulle slås
              sönder. Jag hoppas att studieresorna dit även ska kunna fortsätta
              framöver. Det är viktigt med goda modeller och förebilder.
            </seg>
            <seg xml:id="i-7eace5b761ef5842-0">
              Jag hoppas på en lösning. Jag instämmer i vad socialministern
              nu talade om. Det gäller att hitta en juridisk lösning och en
              lagstiftning som håller så att vi kan ha en fast läkarkontakt
              och att det stämmer med EU-juridiken och vår egen nationella lagstiftning.
            </seg>
            <seg xml:id="i-c2c765122c72c10e-0">
              I avvaktan på det borde i det här fallet Västmanlands läns landsting
              kunna avbryta en upphandling. Det är min uppfattning, i varje
              fall sett utifrån. Detta åter sagt med respekt för den kommunala
              självstyrelsen.
            </seg>
            <seg xml:id="i-9047501c90c93cb5-0">
              Det ska väl inte behöva ta sådan tid att klargöra det juridiska
              läget. Med lite aktivitet och fart från ministerns och departementets
              sida kanske det kan gå att hitta en lösning inom relativt snar
              tid.
            </seg>
            <seg xml:id="i-bffad3ec93a4b2ff-0">
              Jag skulle gärna vilja ha en kommentar kring vad det är för tidsplan
              som socialministern kan se för att kunna klargöra läget och vid
              behov göra snabba insatser för att det ska kunna gå att hitta
              en tillfredsställande lösning på detta problem.
            </seg>
          </u>
          <note type="speaker" xml:id="i-097db0de15c473cc-0">
            Anf. 29 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-7">
            <seg xml:id="i-0970e290b1b090ea-0">
              Fru talman! Kenneth Johansson säger ett par gånger med mycket
              försiktiga formuleringar att vi inte ska diskutera vad som hänt
              i Västmanland. Det är ganska viktigt att vi klargör detta.
            </seg>
            <seg xml:id="i-5cb600cec1ccfd58-0">
              Jag utgår från att de beslut som har fattats i Västmanland är
              korrekta, att man har följt den lagstiftning som gäller och att
              man också har varit medveten om vilka konsekvenser det kan få.
              Det innebär också att jag har varit noggrann att påpeka att det
              inte är med utgångspunkt från situationen i Västmanland som riksdagen
              nu griper in och ska korrigera några beslut som har fattats av
              landstinget där.
            </seg>
            <seg xml:id="i-3c815ef10b842eb7-0">
              Däremot ger signalerna från Västmanland anledning att reflektera
              över hur lagen om offentlig upphandling fungerar för oss som vill
              ha till skillnad från Tomas Högström ska sägas ett system där
              sjukvårdshuvudmännen tecknar avtal med entreprenörer att bedriva
              vård som huvudmannen betalar och som vill ha flera olika aktörer
              inom ett sådant system.
            </seg>
            <seg xml:id="i-f6169c39b05af09f-0">
              Om man vill ha ett sådant system och tänker sig många fler små
              aktörer finns uppenbart risken att de i nästa led konkurreras
              ut av en stor professionell vårdgivare som kan lägga bud över
              ett stort antal vårdcentraler eller familjeläkarstationer. Det
              måste vi resonera igenom.
            </seg>
            <seg xml:id="i-b3d4824c82ebed93-0">
              Vår avsikt är att teckna ett nytt avtal med Landstingsförbundet
              om uppföljning av den nuvarande handlingsplanen som gäller primärvårdens
              utveckling. Det ska vara klart till hösten. Innan dess ska vi
              ha klart med hur vi ska förhålla oss till detta.
            </seg>
            <seg xml:id="i-d48ebfb5853004e0-0">
              Vi ska också klargöra ifall det behövs att regeringen går till
              riksdagen med någon justering av lagstiftningen jag tror att vi
              då kan hitta någon majoritet bakom detta eller om det helt enkelt
              räcker med att bara tala om hur man bör agera ifall man har intresse
              av att behålla ett sådant system som man exempelvis har i Västmanland.
            </seg>
            <seg xml:id="i-98fb87a3735b8ead-0">
              Jag tror att vi innan det här året är över ska ha klarat upp
              de problemen så att vi som vill ha en vård som bygger på principen
              om en fast läkarkontakt och kontinuitet ska kunna försäkra oss
              om att en sådan linje är möjlig.
            </seg>
            <seg xml:id="i-00be16553efe1be6-0">
              Till Tomas Högström vill jag säga att det finns ett alternativ.
              Det är att man bestämmer sig för att ha en samhälleligt finansierad
              marknadssjukvård. Det är egentligen vad det handlar om. Samhället
              betalar en del av sjukvården. Det är totalt fri etableringsrätt
              för alla inom hela den medicinska professionen. Sedan följer pengen
              med patienten.
            </seg>
            <seg xml:id="i-252b1dad173e1f01-0">
              Då behöver man inga avtal. Då sker det ingen upphandling. Men
              problemet är att vi då sannolikt förlorar det som ändå är en styrka
              i svensk sjukvård, nämligen kravet på förebyggande arbete, kravet
              att familjeläkaren ska syssla med hemsjukvård och kravet att familjeläkaren
              ska avsätta tid för äldresjukvården och så vidare.
            </seg>
            <seg xml:id="i-d16c3a0709e1dd4e-0">
              Jag har sett på Moderaternas program att ni funderar över hur
              man ska lösa det problemet. Jag är otroligt nyfiken. Inget land
              i världen har hittills klarat att ha en marknadsdriven vård som
              tar ansvar för den förebyggande hälsovården.
            </seg>
            <seg xml:id="i-20bed42a151fbaaf-0">
              Det är vad vi ska undvika. Det är därför vi vill ha en sjukvård
              och primärvård som är avtalsreglerad men generös gentemot entreprenörer
              och generös när det gäller att hitta alternativa driftformer.
              Det är där vi har kommit överens i våra resonemang med Folkpartiet
              och Centern. Jag tror att vi kan lösa det framöver.
            </seg>
          </u>
          <note type="speaker" xml:id="i-ac372cdf4d360516-0">
            Anf. 30 Andre vice talman KERSTIN HEINEMANN (fp):
          </note>
          <u who="kerstin_heinemann_1ce952" xml:id="i-50a0b1578f994960-2">
            <seg xml:id="i-63e982072274b795-0">
              Fru talman! Egentligen är det inte så förfärligt mycket mer man
              kan säga. Det hastar. Det är bra om man redan nu sätter i gång
              och tittar på vad det är man behöver förändra.
            </seg>
            <seg xml:id="i-e6fb0796dc4e8800-0">
              Jag vet att socialministern har talat lite grann om bristen på
              familje- och husläkare. Skulle man i vissa delar av landet kunna
              tänka sig en fri etablering av den typ som fanns med i husläkarlagen?
              Det handlar om att man har avtal såsom man har i Västmanland.
            </seg>
            <seg xml:id="i-9d56dd343d20eb3d-0">
              Det finns brister vad gäller antalet läkare också i övriga delar
              av landet. Det finns till och med brist på husläkare i vissa orter
              i Västmanland. Skulle en fri etablering enligt den gamla husläkarlagen
              just för läkare inom primärvården vara någonting som skulle kunna
              finnas med i diskussionerna med Landstingsförbundet? Det ska naturligtvis
              kombineras med att man tittar på hur upphandlingen kommer att
              ske.
            </seg>
            <seg xml:id="i-781889a8a90e183d-0">
              Självklart måste landstinget som är den som skjuter till pengar
              i verksamheten ha en möjlighet att kontrollera sin egen verksamhet,
              den som bedrivs i de egna vårdcentralerna, likaväl som den som
              är utlagd på entreprenad och kunna säga ifrån om det inte fungerar.
              Jag tycker att det är ganska självklart att det måste ske på det
              viset när vi hanterar skattemedel. Det är vad det handlar om i
              det här sammanhanget och inte en rent privat verksamhet.
            </seg>
          </u>
          <note type="speaker" xml:id="i-6da3e12108ac1db1-0">
            Anf. 31 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-8">
            <seg xml:id="i-7e5d681c94f2fe1a-0">
              Herr talman! Jag har bara en kort kommentar till Kerstin Heinemanns
              sista inlägg.
            </seg>
            <seg xml:id="i-6fc188b71e1e9a3c-0">
              När vi började oroa oss över att man inte skulle kunna rekrytera
              allmänläkare i primärvården i den takt som handlingsplanen anger
              sade jag: Då får vi pröva alla tänkbara åtgärder för att stimulera
              en rekrytering.
            </seg>
            <seg xml:id="i-6393c27cf840f898-0">
              Förra våren kom Socialstyrelsen med en rapport som pekade på
              att man ändå var på väg att nå målet och att man låg i linje med
              vad handlingsplanen säger. Det finns nya signaler om att rekryteringen
              har avtagit igen, och då ska jag upprepa samma sak: Jag är öppen
              för att diskutera alla tänkbara åtgärder för att försäkra oss
              om att vi år 2008 verkligen når det vi har varit överens om, nämligen
              en familjeläkare per 1 500 invånare, det vill säga 6 000 familjeläkare
              i svensk sjukvård år 2008. Då får vi vara öppna för att diskutera
              alla tänkbara alternativ.
            </seg>
          </u>
          <note xml:id="i-356e7651360e4e50-1">
            Överläggningen var härmed avslutad.
          </note>
          <note xml:id="i-ec92143a1ea9b941-0">
            6 § Svar på interpellation 2003/04:385 om förskrivningen av dextropropoxifen
          </note>
          <note type="speaker" xml:id="i-17318c616f7e0325-0">
            Anf. 32 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-9">
            <seg xml:id="i-4dab1ad49f4ced69-0">
              Herr talman! Cecilia Wikström har frågat mig vilka åtgärder jag
              avser att vidta för att ytterligare skärpa restriktionerna för
              förskrivningen av dextropropoxifen.
            </seg>
            <seg xml:id="i-f9eb1975e0dd9186-0">
              Det är en mycket viktig och mycket aktuell fråga som Cecilia
              Wikström tar upp. Läkemedelsverket har kallat till ett expertmöte
              den 15 april i år för att diskutera just frågan om ytterligare
              åtgärder är befogade mot bakgrund av olika forskningsrön rörande
              effekter och biverkningar av dextropropoxifen. Konsulter har haft
              i uppdrag att utvärdera verkan av tidigare informationsinsatser
              och införandet av en särskild receptblankett i juni 2001 vad gäller
              förekomst av allvarliga biverkningar och på försäljning, samt
              att granska den kunskap som finns redovisad i litteraturen. Dessa
              rapporter ska ligga till grund för mötet där experter inom flera
              berörda specialiteter, som smärtbehandling, ortopedi, allmänkirurgi
              och klinisk farmakologi, ska diskutera frågan om dessa läkemedels
              fortsatta ställning tillsammans med experter från Läkemedelsverket.
            </seg>
            <seg xml:id="i-8bdc3a4b36884002-0">
              De slutsatser och förslag som kommer att redovisas från mötet
              ska sedan ligga till grund för beslut av Läkemedelsverket och
              vidare för diskussion och ställningstagande inom den europeiska
              läkemedelsmyndigheten, EMEA.
            </seg>
            <seg xml:id="i-0c45e7228754c13f-0">
              Mot denna bakgrund har jag inte nu för avsikt att vidta någon
              åtgärd för att skärpa restriktionerna för förskrivningen av dextropropoxifen.
            </seg>
          </u>
          <note type="speaker" xml:id="i-80e6cd32576be508-0">
            Anf. 33 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-082ed0d04b03c280-0">
            <seg xml:id="i-991e967e6c44b87c-0">
              Herr talman! Tack socialministern för svaret, även om jag anser
              att det lämnar en del övrigt att önska! Jag ställde min interpellation
              till folkhälsoministern. Jag menar, herr talman, att problemet
              med dextropropoxifen jag förkortar det DXP för enkelhetens skull
              faktiskt är ett folkhälsoproblem.
            </seg>
            <seg xml:id="i-4bf5ce7abfb21fdd-0">
              Nyss hörde jag socialministern i sitt anförande i debatten kring
              problem och utmaningar i sjukvården säga att svensk sjukvård står
              inför många problem. Jag menar att DXP är ett sådant problem som
              borde kunna lösas, till och med ganska enkelt. Jag tycker att
              inititativ från socialministern här hade varit helt på sin plats.
            </seg>
            <seg xml:id="i-74d0e01f2c31ffcb-0">
              Att, som socialministern gör i sitt svar till mig, hänvisa detta
              gigantiska medicinska problem till en konferens som äger rum i
              morgon tycker jag är att göra det väldigt enkelt för sig. Man
              kanske inte ska förvånas över detta, men eftersom jag, herr talman,
              bärs av en obändig tro och tilltro till varje människa, också
              socialdemokrater och sådana ministrar, blir jag faktiskt besviken
              det ska sägas.
            </seg>
            <seg xml:id="i-c70fd4a54d030008-0">
              Under 90-talet förgiftades ca 200 personer i Sverige, till följd
              av att de konsumerat DXP, så allvarligt att de dog. Den högsta
              siffran var 1996. Då dog 226 personer. Vi kan jämföra det med
              2003. Då har alltså antalet dödliga förgiftningar gått ned med
              två tredjedelar.
            </seg>
            <seg xml:id="i-4e91533d2c3ee170-0">
              Banbrytande för den här kunskapsinhämtningen och när det gäller
              de förödande konsekvenserna har varit den forskning som bedrivs
              av ett par som jag känner till. De heter Ulf och Birgitta Jonasson.
              De råkar bo i Uppsala. Deras senaste forskningsuppdrag har varit
              att ta fram resultat för konsumtionen av DXP 20002002. Man har
              konstaterat, mycket entydigt, att försäljningen har sjunkit och
              följaktligen också konsumtionen. Allra mest sjönk den förra året,
              2003, då man identiferar att förekomsten av DXP i rättsmedicinska
              fall uppgår till ca 160 fall. Man säkerställer också att 7080
              personer förgiftades under 2003, vilket är en påtaglig nedgång
              jämfört med genomsnittet, 200 fall per år, under 1990-talet.
            </seg>
            <seg xml:id="i-a0d2e53eedf98278-0">
              Under de senaste åren har alltså ett par hundra människoliv sparats
              tack vare de restriktioner för läkemedlet som infördes i juni
              2001. Hade man, herr talman, klarat motsvarande minskning, alltså
              en halvering eller mer, av antalet döda till följd av narkotikan
              hade det väckt en enorm uppmärksamhet.
            </seg>
            <seg xml:id="i-560388f8b942212a-0">
              Jag menar att man faktiskt borde sätta lite blåslampa på den
              här forskningen, som så entydigt visar att det går en klar linje
              mellan restriktioner och minskningen av antalet döda till följd
              av detta medel. För att ytterligare människoliv ska kunna räddas
              måste de här forskningsresultaten bli kända, och ytterligare restriktioner
              måste faktiskt införas.
            </seg>
            <seg xml:id="i-6d3e2a52c38011cb-0">
              Socialministern sade alldeles nyss till mina kolleger i debatten
              kring primärvården: Sent ska syndaren vakna. Och jag säger: Måtte
              inte detta bli eftermälet också om ministern själv när det gäller
              DXP.
            </seg>
          </u>
          <note type="speaker" xml:id="i-02ecfb31c9bbac83-0">
            Anf. 34 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-10">
            <seg xml:id="i-485e35c86b6bb31a-0">
              Herr talman! Jag undrar ifall inte Cecilia Wikström har fastnat
              i en hållning i den här frågan som gör att hon överraskas av ny
              information men inte tar den till sig.
            </seg>
            <seg xml:id="i-64e3d9d3b1e002bd-0">
              Det är väl ganska fantastiskt att Läkemedelsverket, som är ansvarigt
              för detta, redan i morgon har den konferens som ska avgöra hur
              vi ska hantera DXP i framtiden. Redan i morgon genomförs den här
              konferensen där experter kallas in. Konsulter har arbetat med
              att utvärdera. Man kommer att, med utgångspunkt från den kunskap
              man får, bestämma vilka riktlinjer som ska gälla för läkemedlets
              förekomst inom svensk vård och sjukvård i framtiden. Man kommer
              också att använda den för att arbeta gentemot den europeiska myndigheten.
            </seg>
            <seg xml:id="i-c30a9b32606e36d4-0">
              Jag hade tänkt mig att Cecilia Wikström skulle säga: Vad härligt!
              Äntligen händer någonting! Men det kanske man inte kan vänta sig.
              Men jag säger det: Vad härligt att Läkemedelsverket visar sig
              ta precis det ansvar som riksdagen har bestämt att Läkemedelsverket
              ska ha!
            </seg>
          </u>
          <note type="speaker" xml:id="i-e5d33bccbd929ea3-0">
            Anf. 35 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-082ed0d04b03c280-1">
            <seg xml:id="i-e624070566fe0497-0">
              Herr talman! Visst är det härligt när det händer någonting. Det
              kan vi vara överens om, men jag menar att det faktiskt är socialministern
              som äger ansvaret för att det händer ännu mer. Det är faktiskt
              inte forskare och olika läkemedelsverk och andra som ska äga frågan,
              utan den bör självfallet Regeringskansliet och departementet äga,
              så att man arbetar visionärt med frågan. Man kanske lägger ut
              uppdrag till dem och så vidare. Att vi har den här debatten i
              dag och konferensen äger rum i morgon är kanske mer än en händelse.
              Jag vet inte riktigt.
            </seg>
            <seg xml:id="i-de113bf0684c174d-0">
              Jag ställde interpellationen efter månader av kunskapsinhämtning
              i det här ämnet. Jag tycker att detta är oerhört angeläget. Jag
              vill än en gång förklara för ministern att läkare och farmakologer,
              om man talar med dem, menar att ytterligare restriktioner inte
              skulle medföra några som helst problem eller svårigheter. Vad
              är det då som hindrar att socialministern faktiskt tar initiativ
              i den riktningen och inte en gång till skjuter problemen på någon
              annan att lösa?
            </seg>
            <seg xml:id="i-68edcb87898196db-0">
              Jag vill påstå, herr talman, att DXP är ett av de största medicinska
              problemen i svensk sjukvård. Hur kan en värktablett som årligen
              kostar många människoliv få finnas kvar på marknaden? Och hur
              kan socialministern, som ansvarig minister, välja att trots detta
              inte själv vidta några som helst åtgärder?
            </seg>
          </u>
          <note type="speaker" xml:id="i-66d788930b846ae7-0">
            Anf. 36 Socialminister LARS ENGQVIST (s):
          </note>
          <u who="unknown" xml:id="i-e4440a9a167e8bde-11">
            <seg xml:id="i-a00d7e2fd2019f69-0">
              Herr talman! Jag tror att svenska medborgare, svenska patienter
              och svenska läkare är evinnerligt tacksamma för att det inte är
              socialministern som bestämmer vilka läkemedel som ska användas
              i svensk sjukvård. Det har jag inte kompetens till. Det är inte
              regeringens sak. Det är inte heller riksdagens sak. Däremot har
              vi sett till att vi har kompetenta myndigheter som vi ska ställa
              höga krav på. Det är de som ska svara för den medicinska kompetensen.
              Det är de som ska bestämma vilka restriktioner som ska gälla.
              Det är de som ska bestämma om läkemedel helt enkelt ska förbjudas
              eller vilka krav som ska ställas för att de ska få förskrivas.
            </seg>
            <seg xml:id="i-5b2d4f2d981394d4-0">
              Jag tycker att det är glädjande att Läkemedelsverket har tagit
              det här initiativet och att vi nu ser att vi får klara riktlinjer.
              Vi samlar kunskapen, och vi kommer förhoppningsvis att kunna se
              att den myndighet som ansvarar för detta hanterar det precis såsom
              riksdagen har tänkt.
            </seg>
          </u>
          <note type="speaker" xml:id="i-cebf3de345d80216-0">
            Anf. 37 CECILIA WIKSTRÖM (fp):
          </note>
          <u who="cecilia_wikstrom_7c6a2b" next="cont" xml:id="i-7993860e491e1c7b-0">
            <seg xml:id="i-20633e47d60638af-0">
              Herr talman! Jag får än en gång tacka för svaret. Jag tycker
              att det är viktigt att det här i kammaren formuleras både problem
              och förslag till lösningar och att vi gemensamt följer den här
              frågan. Läkemedelsverket äger ett stort ansvar. Jag vidhåller
              att också socialministern gör det för att se till att det här
              problemet kommer att lösas. Jag lovar, socialministern, att jag
              kommer att följa frågan. Tack för debatten!
            </seg>
          </u>
          <note xml:id="i-356e7651360e4e50-2">
            Överläggningen var härmed avslutad.
          </note>
          <note xml:id="i-01751c89519fc120-0">
            7 § Svar på interpellation 2003/04:354 om bostad till nya invånare
          </note>
          <note xml:id="i-5b750fe9475940f6-0">
            Anf. 38 Statsrådet LARS-ERIK LÖVDÉN (s):
          </note>
          <u who="cecilia_wikstrom_7c6a2b" prev="cont" xml:id="i-44b2af9ebf1341ac-0">
            <seg xml:id="i-d6d9d69f5dacaa4b-0">
              Herr talman! Rigmor Stenmark har frågat mig vilka åtgärder jag
              ämnar vidta för att det ska finnas bostäder för de människor som
              önskar komma till Sverige och arbeta här.
            </seg>
            <seg xml:id="i-20cb4424c43111c0-0">
              Jag delar Rigmor Stenmarks oro över att det kan vara svårt att
              finna lediga bostäder i många av landets kommuner. En ökad invandring
              från EU-länderna skulle öka problemet om de skulle söka sig till
              dessa orter. Bostadspolitiken är dock generell och måste ses i
              det ljuset. Några särskilda lösningar för dem som flyttar till
              vårt land för att arbeta kommer inte att finnas då bostadsmarknaden
              är öppen för alla som lever och verkar i vårt land. De som flyttar
              hit kommer att möta samma bostadsmarknad som befolkningen i övrigt
              möter.
            </seg>
            <seg xml:id="i-fe80827fdfa7355a-0">
              Sedan 1993 har bostadsproduktionen legat på en för Sverige mycket
              låg nivå. Bottennoteringarna hade vi 19931994, då knappt 12 000
              nya lägenheter påbörjades per år. Under senare år har antalet
              påbörjade lägenheter ökat successivt. Förra året påbörjades 24
              500 bostäder, 21 000 genom nyproduktion och resterande 3 500 genom
              ombyggnad. I år kan vi enligt en prognos från Boverket förvänta
              oss lika många nya lägenheter. Det byggs fortfarande för lite,
              men det går åt rätt håll.
            </seg>
            <seg xml:id="i-beff938dea6221ce-0">
              Regeringen har beslutat om en rad åtgärder för att antalet nya
              bostäder ska öka och arbetar oförtrutet vidare med denna målsättning.
              Men det tar tid att få upp nivåerna på bostadsproduktionen.
            </seg>
            <seg xml:id="i-1776adebd539b0d9-0">
              Utöver den generella räntesubventionen till hyresrätter och bostadsrätter
              så har regeringen under senare år infört en rad stimulansåtgärder
              för att öka antalet bostäder på orter med bostadsbrist. 2001 infördes
              ett särskilt investeringsbidrag för byggande av hyresbostäder
              om 2,5 miljarder under fem år. Detta har under förra året kompletterats
              med en särskild investeringsstimulans som i praktiken sänker mervärdesskatten
              från 25 till 6 % vid byggande av mindre hyreslägenheter och studentbostäder.
            </seg>
            <seg xml:id="i-2081c3330695515b-0">
              Andra åtgärder som förväntas bidra till ökad nyproduktion av
              bostäder är till exempel Statens bostadskreditnämnds vidgade möjligheter
              att bevilja kreditgarantier som underlättar finansiering av nya
              bostäder. Likaså införandet av tredimensionell fastighetsindelning
              kan på sikt medföra nya bostäder i områden med befintlig bebyggelse
              och infrastruktur. En arbetsgrupp har tillsatts inom Regeringskansliet
              med uppgift att lämna förslag till hur man skulle kunna möjliggöra
              ett mera omfattande byggande av hyresbostäder på den mark i Helsingforssregionen
              som ägs av statliga bolag eller förvaltas av statliga myndigheter.
              Plan- och bygglagstiftningen är under utredning. Utredningen har
              bland annat i uppdrag att se över möjligheterna att effektivisera
              tiden för plangenomföranden. Inom Regeringskansliet pågår också
              ett arbete med att förmå byggbranschen att samordna och utveckla
              sig mot ett effektivt, konkurrensutsatt och konsumentvänligt produktionssätt.
            </seg>
            <seg xml:id="i-a39a0a63c8e9860b-0">
              Sammantaget vill jag framhålla att regeringen vidtagit en rad
              åtgärder för att öka tillgången på bostäder och att dessa åtgärder
              nu har börjat visa resultat. En viktig förutsättning är dock att
              kommunerna tar sitt bostadsförsörjningsansvar genom att ha god
              plan- och markberedskap samtidigt som bygg- och bostadsmarknadens
              aktörer måste medverka.
            </seg>
          </u>
          <note type="speaker" xml:id="i-d961d7413e5a0cf3-0">
            Anf. 39 RIGMOR STENMARK (c):
          </note>
          <u who="rigmor_stenmark_bfd368" xml:id="i-bed56f30e0068fe6-0">
            <seg xml:id="i-cdd4ca0ba08f0f04-0">
              Herr talman! Tack, bostadsministern, för svaret och möjligheten
              att något diskutera EU-utvidgningen utifrån bostadspolitikens
              område.
            </seg>
            <seg xml:id="i-7f038cd8f2564bf7-0">
              Låt mig först säga att jag ser det som en tillgång om vi nu skulle
              få fler människor från andra EU-länder att komma hit. Det skulle
              berika vårt land, om vi ger dem samma regler som vi har och inte
              behandlar människor olika. När tre av fyra polacker röstade ja
              till EU förra året hade de naturligtvis en förhoppning om att
              äntligen få känna sig lika mycket som européer som engelsmän,
              holländare och svenskar.
            </seg>
            <seg xml:id="i-e2c255e45f963386-0">
              Inte minst Sverige hade ju, när Sverige med Göran Persson i spetsen
              var ordförandeland i EU, dyrt och heligt lovat att EU-medborgarna
              inte skulle delas upp i några A- eller B-lag. Nu när det nalkas
              verklighet med nya EU-länder hör vi andra tongångar från samme
              statsminister. Vi från Centerpartiet är djupt bekymrade och protesterar
              mot denna njugga inställning från regeringspartiet och dessvärre
              även från andra partier.
            </seg>
            <seg xml:id="i-7201156f10579465-0">
              Herr talman! Jag känner i det här sammanhanget historiens vingslag.
              Vallonerna kom till Sverige från gränslandet Belgien-Frankrike
              på 1600-talet. Det var arbetare som var starkt knutna till järnindustrin.
              De kom att etablera sig i flera av våra bruksorter. De hade med
              sig och lärde upp svenskarna i en kvalificerad arbetsmetod för
              tackjärnstillverkning inom stål och malm. Dem har vi haft nytta
              av och har det fortfarande. De kom till Sverige, och de bodde
              här. Några återvände, men de flesta stannade kvar.
            </seg>
            <seg xml:id="i-f153b95467ba3b23-0">
              Lika självklart som det var då att det måste finnas bostäder,
              lika självklart måste det vara för oss som redan bor här och även
              för de nya invandrare som kan komma hit för en längre eller kortare
              tid att få bostäder. Vi måste också lära oss någonting av den
              här tiden, vikten av att människor ifrån olika länder bor nära
              varandra, att man bor tillsammans. Den lilla vallonsmedsdockan
              som jag har med mig får tjäna som en liten symbol för historiens
              vingslag här i kammaren.
            </seg>
            <seg xml:id="i-3829c9d614847bdd-0">
              Herr talman! Herr bostadsminister! Det senaste pressmeddelandet
              som jag har från Boverket är daterat den 5 april 2004. Det visar
              att det nu är första gången sedan 1991 som det är fler kommuner
              som har brist på bostäder det är 107 kommuner än som har överskott
              det är 98 kommuner. Boverkets bostadsmarknadsenkät visar att antalet
              kommuner med bostadsbrist fortsätter att öka om än något långsammare
              än tidigare. Det är fortfarande främst äldre och ungdomar som
              drabbas av bostadsbristen. De äldre söker ofta tillgängliga marknader
              av bostäder som är anpassade efter deras behov. Över 80 % av kommunerna
              uppger att de har bostadsbrist och pekar på behovet av bostäder
              för äldre. Det är människor som redan finns här.
            </seg>
            <seg xml:id="i-09c19d98247d03a9-0">
              Bostadsministern! Det finns all anledning att begrunda bostadsbristen
              i vårt land. Den berör såväl gamla som nya svenskar. De nya människorna
              som kommer från andra länder till oss har naturligtvis en förväntan
              och en förhoppning om ett bra liv här, om de nu väljer att flytta
              hit, om de inte i stället väljer ett land som har högre löner,
              lägre skatter och till och med ett varmare och vänligare klimat.
            </seg>
            <seg xml:id="i-a052932c28802146-0">
              Jag tror att vi har oerhört mycket att kunna erbjuda folk som
              flyttar hit. Vilken möjlighet har man till exempel att i likhet
              med i sitt hemland äga sin bostad?
            </seg>
          </u>
          <note type="speaker" xml:id="i-9f6025563edb5614-0">
            Anf. 40 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_057244" xml:id="i-95dc4bd1d25d1c41-0">
            <seg xml:id="i-4b4be8fb4bebf175-0">
              Herr talman! Svaret var väl ganska väntat. Vi som har varit med
              några år känner igen svaret där bostadsministern räknar upp allt
              fantastiskt som regeringen har gjort. Trots detta har det inte
              gett speciellt bra resultat. Man får kanske påminna bostadsministern
              om att den socialdemokratiska regeringen har haft makten de senaste
              tio åren i följd. Om man tittar bakåt har ni haft makten 62 av
              de senaste 72 åren. Det är faktiskt ganska mycket. Så ni har ett
              väldigt stort ansvar för hur det ser ut i Sverige.
            </seg>
            <seg xml:id="i-8b49fd02ab1408d6-0">
              Det som Rigmor Stenmark just sade tål att upprepas. Den undersökning
              som kom från Boverket i förra veckan visar att bostadsbristen
              ökar. Det är fler och fler kommuner som har bostadsbrist. Det
              är 107 kommuner som har bostadsbrist i Sverige. I de kommunerna
              bor 61 % av befolkningen. Det är en ökning. 2000 var det 11 %
              av kommunerna som hade bostadsbrist. Nu är det så mycket som 37
              % som har bostadsbrist. Socialdemokraterna har suttit vid makten
              hela denna tid. Så visst har bostadsministern ett stort ansvar
              för detta.
            </seg>
            <seg xml:id="i-a83af9a7e07edfe9-0">
              I sitt svar på Rigmor Stenmarks interpellation säger bostadsministern
              att en ökad invandring från EU-länderna skulle öka problemet om
              de skulle söka sig till dessa orter, det vill säga orter där det
              inte finns några lediga lägenheter. Ja, sannolikheten är väl ganska
              stor att det är just till dessa orter de söker sig, för det är
              ju där jobben finns. Det blir med andra ord problem.
            </seg>
            <seg xml:id="i-0cdf24902d002824-0">
              De som söker sig hit från de nya EU-länderna kommer med regeringens
              politik att hamna i ett moment 22: Har man ingen bostad får man
              inte komma hit. De kommer alltså inte att kunna komma hit, även
              om de nu skulle vilja ha ett jobb, eftersom de inte har någon
              bostad. Det är ju ett av villkoren som Socialdemokraterna har
              ställt upp. Vi vet ännu inte om Socialdemokraterna får igenom
              sin politik på det här området med största sannolikhet inte. Men
              vi kan i alla fall utgå från att ett stort antal kommer hit, och
              då behöver de bostad. Då hjälper inte den politik som Socialdemokraterna
              har drivit.
            </seg>
            <seg xml:id="i-b6f91c32b503d171-0">
              Jag ska ställa en rak fråga till bostadsministern. Han skriver
              stolt att man nu har infört tredimensionell fastighetsbildning.
              Ja, det har man gjort. Men vart tog ägarlägenheterna vägen? De
              kom inte. Tvärtom har vi fått veta i en annan proposition att
              man inte har för avsikt att lägga fram något förslag om ägarlägenheter.
            </seg>
            <seg xml:id="i-bdf11ced70ab6174-0">
              Jag tror inte i första hand att de som kommer från andra länder
              kommer att skaffa sig en ägarlägenhet det första de gör. Men ägarlägenheter
              det sade till och med utredningen skulle öka utbudet av bostäder,
              och så får vi i gång flyttkedjor så att folk kan flytta och de
              som kommer hit nya kanske kan få en hyresrätt därför att någon
              annan kan äga en lägenhet. Detta har dock bostadsministern stoppat.
            </seg>
            <seg xml:id="i-bce4d2069820a6e9-0">
              Som alltid när bostadsministern ska prata om varför det inte
              byggs är det alla andras ansvar. Det är alla andra som bär skulden
              för att det inte byggs, kommunerna och alla andra på bostadsmarknaden.
              Men det är faktiskt regeringen som med lagstiftningen sätter ramarna
              för om det byggs eller inte. Det är nu dags att riva ned hinder
              och ta bort saker som hindrar bostadsbyggandet. Det har inte den
              socialdemokratiska regeringen och bostadsministern haft förmåga
              att göra över huvud taget.
            </seg>
            <seg xml:id="i-5884f332f0fbe94d-0">
              Och vallöftet om 120 000 nya lägenheter, kommer det att infrias?
              Det är alltid långt fram i prognoserna och långt fram i tiden
              det ska byggas, men det är ju nu det behövs.
            </seg>
            <seg xml:id="i-e3dad25c028bc66e-0">
              Jag vill återigen påminna bostadsministern: Ni har haft makten
              de senaste tio åren, och här ser vi resultatet. Det hjälper inte
              dem som nu skulle vilja komma från andra länder och behöver en
              bostad, och inte heller dem som redan finns i Sverige och behöver
              en bostad.
            </seg>
          </u>
          <note type="speaker" xml:id="i-5be4f09ddc6ce9c8-0">
            Anf. 41 NINA LUNDSTRÖM (fp):
          </note>
          <u who="nina_lundstrom_3bd8a2" next="cont" xml:id="i-e824ca6e752118bd-0">
            <seg xml:id="i-015938012803bc84-0">
              Herr talman! I svaret från bostadsministern till Rigmor Stenmark
              står följande: Regeringen har beslutat om en rad åtgärder för
              att antalet nya bostäder ska öka och arbetar oförtrutet vidare
              med denna målsättning. Men det tar tid att få upp nivåerna på
              bostadsproduktionen.
            </seg>
            <seg xml:id="i-eab5b1141fd8c534-0">
              Jag vill påstå att regeringen inte gör sitt yttersta för att
              öka bostadsproduktionen. Jag menar att regeringen faktiskt säger
              nej till förslag som skulle kunna öka bostadsproduktionen.
            </seg>
            <seg xml:id="i-5d67bc741bf6adf7-0">
              Ett sådant förslag som togs upp av tidigare talare är frågan
              om ägarlägenheter. Uppenbarligen skulle detta inte lösa hela problemet
              med bristerna på bostadsmarknaden, men det skulle sannolikt bidra
              rejält till ökad bostadsproduktion. Folkpartiet har interpellerat
              flera gånger i denna fråga och hade någonstans en förhoppning
              om att det kanske ändå fanns en välvillig inställning från regeringen
              men kan nu konstatera att regeringen säger nej. Det är mycket
              synd för bostadsproduktionen i Sverige, inte minst i storstadsregionerna.
            </seg>
            <seg xml:id="i-2c963835deaaf59d-0">
              Men regeringen agerar väldigt långsamt också i en rad andra frågor.
              Utredning efter utredning skjuts på framtiden, och vi får avvakta
              förslag längre fram. Det handlar om hyressättningssystemet. Det
              handlar om PBL-frågorna. Här kan jag känna en frustration. Bostadsutskottet
              i riksdagen har alldeles för lite propositioner att ta ställning
              till. Regeringen säger nej till de förslag som kommer från övriga
              partier och riksdagens majoritet men lägger heller inte fram några
              egna förslag.
            </seg>
            <seg xml:id="i-9730f0ecab02dcbb-0">
              Jag menar att det finns oerhört mycket mer att göra.
            </seg>
            <seg xml:id="i-621361d1624a4ce9-0">
              Bygg- och bostadsmarknaden behöver långsiktiga åtgärder och långsiktiga
              regler som skapar goda förutsättningar, inte kortsiktighet som
              gör att man inte vågar köra i gång den byggproduktion som vi alla
              efterlängtar. Här menar jag att regeringen gör alldeles för lite.
            </seg>
            <seg xml:id="i-ef25d7f2b39d0c7f-0">
              Från Folkpartiets sida vill vi dessutom än en gång påtala att
              med de infrastruktursatsningar som kommer, och om vi får i gång
              bostadsproduktionen, kommer vi också det har alla aktörer på marknaden
              bekräftat att se ett stort behov av ny arbetskraft inom byggindustrin,
              uppemot 100 000, på grund av den generationsväxling som kommer
              att ske och behovet av nyrekrytering.
            </seg>
            <seg xml:id="i-a66f0cdea3e938b2-0">
              Vi ser stora möjligheter med arbetskraftsinvandring. Vi tror
              att det finns en väldigt stor risk för överhettning på byggmarknaden,
              vilket också kommer att påverka bostadsproduktionen. Därför skulle
              jag vilja passa på att fråga statsrådet: Varför säger regeringen
              och statsrådet nej till de förslag jag här har räknat upp som
              skulle kunna öka bostadsbyggandet? Varför säger ni till exempel
              nej till ägarlägenheter? Och varför kommer det så få egna förslag
              från regeringen?
            </seg>
          </u>
          <note xml:id="i-8b131ba63ffeff22-0">
            Anf. 42 Statsrådet LARS-ERIK LÖVDÉN (s):
          </note>
          <u who="nina_lundstrom_3bd8a2" prev="cont" xml:id="i-7e0044bdf121aae5-0">
            <seg xml:id="i-dfa964cdb58cba5a-0">
              Herr talman! Ni har väl lagt märke till att det har hänt någonting?
              Ni har väl lagt märke till att bostadsproduktionen varje år sedan
              1999 har ökat? Vi är nu uppe i en bostadsproduktion på 25 000
              lägenheter per år.
            </seg>
            <seg xml:id="i-003613f30be21420-0">
              Kommunerna uppger, för att nu hänvisa till kommunenkäten, att
              de tror att bostadsbyggandet innevarande år blir 30 000 lägenheter.
              Jag tror att de är för optimistiska. Det brukar aldrig bli det
              utfall som kommunerna uppger. Men vi ligger på en bostadsproduktion
              på 25 000 lägenheter, och det investeringsstöd som regeringen
              har gått in med ger nu väldigt god och påtaglig effekt när det
              gäller nyproduktionen av lägenheter.
            </seg>
            <seg xml:id="i-e5f061a8d00d8885-0">
              Sedan finns det mycket i det som är sagt konkurrensfrågorna,
              andra aktörers ansvar som jag håller med om. Det är inte bara
              staten som har ett ansvar när det gäller bostadsproduktionen,
              utan det är många samverkande aktörer som måste dra åt ett håll
              för att vi ska lyfta upp bostadsproduktionen mot den volym jag
              tror är nödvändig att ligga på uthålligt, kring 30 000 lägenheter
              om året.
            </seg>
            <seg xml:id="i-53b07ef3b8d7d03b-0">
              Vi har ett antal frågor på gång, som ni mycket väl känner till,
              som ytterligare ska underlätta en ökad bostadsproduktion. Jag
              angav några sådana i mitt svar på interpellationen. En förenklad
              och effektivare planprocess är ett exempel. Vi har tillsatt en
              arbetsgrupp som i sommar ska vara klar med att se på det statliga
              markinnehavet, framför allt i Helsingforssregionen, för att möjliggöra
              ett kraftigt ökat bostadsbyggande också av hyresrätter. I frågan
              om hyressättningssystemet räknar jag med att vi kommer att kunna
              få ett förslag som vi kan genomföra från den 1 januari 2006. Det
              är ytterligare ett exempel på åtgärder för att underlätta ett
              ökat bostadsbyggande.
            </seg>
            <seg xml:id="i-fe1fde5f3acc3d71-0">
              Det jag tycker är utomordentligt tillfredsställande i den situation
              där vi befinner oss nu är dock att fler och fler kommuner tar
              frågan om bostadspolitiken på allvar. Så var det inte för ett
              antal år sedan. Nu är det fler och fler kommuner som är hårt engagerade
              i att se till att man klarar bostadsförsörjningen i den egna kommunen.
              Det syns också runtom i Sverige, där bostadsbyggandet i fjor ökade
              med 30 % utanför Helsingforss län. Hade vi haft en volymökning
              i Helsingforss län med motsvarande siffror hade vi legat på volymen
              30 000 lägenheter i fjor.
            </seg>
            <seg xml:id="i-382993641c10b464-0">
              Jag konstaterar alltså att bostadsbyggandet har ökat varje år
              sedan 1999, att vi nu ligger på en produktion av 25 000 lägenheter
              men att vi behöver lyfta den produktionen uppemot de 30 000 lägenheterna.
            </seg>
          </u>
          <note type="speaker" xml:id="i-cc45ae57fc9e67d9-0">
            Anf. 43 RIGMOR STENMARK (c):
          </note>
          <u who="rigmor_stenmark_bfd368" xml:id="i-bed56f30e0068fe6-1">
            <seg xml:id="i-76d0d0ad68a09836-0">
              Herr talman! Jag kan förstå att bostadsministern blir lite sur
              på oss som är så envisa. Men vi har faktiskt lagt märke till,
              och vi får det bekräftat genom olika pressmeddelanden, också från
              Boverket som följer utvecklingen i Sverige, att det saknas bostäder.
            </seg>
            <seg xml:id="i-6e072098b82db74c-0">
              Det saknas bostäder, och det saknas valmöjligheter. Vi har berört
              en valmöjlighet. När människor kommer från andra EU-länder kommer
              de att upptäcka att den möjlighet som man har hemma i sitt EU-land,
              att äga sin lägenhet, inte står till buds i Sverige. När, herr
              bostadsminister, kommer det att vara en möjlighet för oss i Sverige?
            </seg>
            <seg xml:id="i-07d46016903283a1-0">
              Den frågan är bostadsministerns bekymmer. Det är staten som kan
              ge denna möjlighet genom lagstiftning, genom att ge förutsättningarna.
              Det är statens ansvar, inte kommunernas. Bostadsministern är ju
              ofta, alltför ofta tycker jag, pigg på att peka på kommunernas
              ansvar. Jag kan också se att de tar sitt ansvar. Det gläder mig
              att man på nytt så att säga tar krafttag för att se till att man
              har bostäder i olika kommuner. Men man lyckas inte om man inte
              får förutsättningarna från staten.
            </seg>
            <seg xml:id="i-c4b470ecb698be6d-0">
              När, bostadsministern, kommer det att vara likvärdiga villkor
              mellan olika bostadsformer i Sverige? När kommer man att kunna
              hyra sin villa eller äga sin lägenhet? När kommer vi att få ha
              neutralitet mellan olika boendeformer? Inte ett ord kan jag se
              i svaret om det.
            </seg>
            <seg xml:id="i-466514920b9e408d-0">
              Det är ju statens uppgift att forma reglerna och att ta bort
              skatter om det behövs. Det är statens möjlighet, inte kommunernas.
              När kommer staten, bostadsministern, att komma med nödvändiga
              förändringar som sätter fart på byggandet och som även ger möjlighet
              att ta till vara de hus som vi redan har? Det är statens ansvar,
              inte kommunernas. När, bostadsministern?
            </seg>
            <seg xml:id="i-dd81506d1dea4380-0">
              Anledningen till den här debatten är ju att regeringen har presenterat
              en skrivelse med förslag till övergångsregler för arbetskraft
              från de länder som blir EU-medlemmar den 1 maj 2004, inte om två
              år. Förslagen innebär bland annat krav på arbetstillstånd, erbjudande
              om anställning och ordnad bostad.
            </seg>
            <seg xml:id="i-98eef43bbb6a5dd7-0">
              Vid toppmötet i Lissabon på våren 2000 enades man om målet att
              EU inom tio år skulle vara den mest dynamiska och snabbast växande
              ekonomin i världen, med bibehållen social profil. Och bibehållen
              social profil är för mig att människor har arbete, att man har
              mat i magen och tak över huvudet. Det här gäller ju även Sverige
              som EU-land. Det gäller här och nu, inte där och inte sedan.
            </seg>
            <seg xml:id="i-c01f30f03fff2302-0">
              Den fria rörligheten mellan medlemsländerna är ju en förutsättning
              för att EU ska kunna utvecklas på ett sätt som är positivt för
              alla medlemsländer, ja, för alla människor. Den inre marknaden
              är dessvärre inte på något sätt fullbordad. Hinder för rörligheten
              för personer finns sedan tidigare och nu ämnar regeringen jag
              hoppas verkligen att man inte får igenom det förvärra situationen
              ännu mer. Det finns en överenskommelse om fri rörlighet mellan
              EU-länder, och för att nå målet måste varje medlemsland ta sitt
              ansvar.
            </seg>
          </u>
          <note type="speaker" xml:id="i-db1e7379c9a60d09-0">
            Anf. 44 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_057244" xml:id="i-95dc4bd1d25d1c41-1">
            <seg xml:id="i-9b61328d761e5eb3-0">
              Herr talman! Bostadsministern måste ha selektiva glasögon och
              en selektiv hörapparat på sig för han säger så stolt att bostadsbyggandet
              ökar. Samtidigt är det första gången sedan 1991 som fler kommuner
              har brist på bostäder än som har ett överskott. Det är ju fakta
              som statens eget verk, Boverket, har tagit fram. I 107 kommuner
              är det bostadsbrist och i dem bor 61 % av befolkningen.
            </seg>
            <seg xml:id="i-8a187cb854312bab-0">
              Ministern sade själv i sitt svar att om de som kommer från de
              nya EU-länderna skulle söka sig till de orter som har bostadsbrist
              blir det problem. Igen måste jag säga: Det är väl dit de kommer
              att söka sig, för det är ju där jobben finns. Inte har väl regeringen
              tänkt att de ska bo någonstans bara för att det finns tomma bostäder
              men inga jobb. Det är väl inte där de ska bo. Det har redan visat
              sig ganska misslyckat när det gäller integrationspolitiken, just
              att man har placerat ut flyktingar där det finns bostäder men
              inga jobb. Det är därför de inte har blivit integrerade i samhället.
              Det är inte där de som kommer från de nya EU-länderna ska bo.
              De kommer faktiskt hit för att jobba. De måste ju bo där jobben
              finns. Och det är där det är bostadsbrist.
            </seg>
            <seg xml:id="i-281667dc4751694a-0">
              Då kan man igen fråga: Vad har regeringen gjort? Man har ändå
              haft makten i så många år. Väldigt lite. Bostadsministern kan
              stå här och slå sig för bröstet och säga att han är stolt, men
              han kan knappast vara nöjd. Alla de utredningar och olika saker
              som ska komma dröjer ju ganska många år. Och ni har haft många
              år på er att göra något.
            </seg>
            <seg xml:id="i-04ed0c815200d2c1-0">
              Tillbaka igen: Varför stoppades ägarlägenheter? Till och med
              utredningen som kom för några år sedan sade att det skulle öka
              tillskottet på bostäder. Det här är inte avgörande, men för mig
              är det obegripligt hur man kunde stoppa detta och att du i detta
              paradoxens land kan äga om du bor på marken men inte om du väljer
              att bo på höjden. Precis som Rigmor Stenmark sade: Många av dem
              som kommer från de här länderna är vana att äga, för där är ägandet
              det mest vanliga när det gäller boende.
            </seg>
          </u>
          <note type="speaker" xml:id="i-2fa6202540c30fb9-0">
            Anf. 45 NINA LUNDSTRÖM (fp):
          </note>
          <u who="nina_lundstrom_3bd8a2" next="cont" xml:id="i-e824ca6e752118bd-1">
            <seg xml:id="i-afb4e10ed0427bd4-0">
              Herr talman! Jag vill också kommentera det faktum att statsrådet
              inte vill svara på varför man säger nej till ägarlägenheter. Det
              är ju ett konkret hinder för ökat bostadsbyggande. Det förutsätter
              inte heller att man går in och finansierar från statligt håll.
              Det här är ju ett alldeles utomordentligt sätt att också kunna
              förse marknaden med riskkapital. Därom tror jag alla på marknaden
              är fullständigt överens. Varför inte ta bort detta hinder? Det
              kommer inte att lösa alla problem, men det kommer att bidra mycket
              stort till en god lösning.
            </seg>
            <seg xml:id="i-8f4e4e398f51a03a-0">
              Det skulle också kunna lösa problematiken med segregation på
              bostadsmarknaden genom att man skulle kunna få in ägarlägenheter
              också på ställen som Rosengård och förorter i Helsingfors ett
              utomordentligt exempel. Varför säger regeringen nej?
            </seg>
            <seg xml:id="i-dcf230e0690b7b36-0">
              Ett annat exempel på något som förhindrar tillgången till riskkapital
              är lagen om allmännyttiga bostadsföretag. Den frågan har vi debatterat
              vid ett tidigare tillfälle. Om man inte kan avyttra fastigheter
              kan man heller inte frigöra kapital för nyproduktion. Detta är
              ett stort hinder. Låt oss ta bort det hindret. Låt oss skapa möjligheter
              så att marknaden faktiskt kan agera.
            </seg>
            <seg xml:id="i-a38bc4b94de53531-0">
              Dessutom har vi ett hyressättningssystem som motverkar nyproduktion
              av hyresrätter. Det vet alla om. Där måste man göra någonting.
              Koppla ihop det med att man också ökar konkurrensen. Det håller
              nyproduktionskostnaderna nere. Det här är oerhört viktigt.
            </seg>
            <seg xml:id="i-db6a7cf458381b7e-0">
              Jag konstaterar att bostadsbristen ökar, precis som tidigare
              talare har sagt. Boverket anger bland annat för Skåne att 22 av
              33 kommuner har brist, varav 5 har brist även i centralorterna.
              Bostadsbristen ökar, och någonting måste göras. Det finns mängder
              av förslag att ta ställning till som inte kostar pengar. Varför
              vill inte regeringen lyssna på oss?
            </seg>
          </u>
          <note xml:id="i-402c1602e04abd78-0">
            Anf. 46 Statsrådet LARS-ERIK LÖVDÉN (s):
          </note>
          <u who="nina_lundstrom_3bd8a2" prev="cont" xml:id="i-7e0044bdf121aae5-1">
            <seg xml:id="i-35d384a20835d14a-0">
              Herr talman! Först vill jag ta upp bostadsmarknadsenkäten. Den
              kräver kanske en viss reflexion. När 107 kommuner uppger sig ha
              bostadsbrist är det inte bostadsbrist generellt sett som alla
              de 107 kommunerna uppger. Det kan vara bostadsbrist på centralorten
              medan man har överskott på lägenheter i utkanterna. Det kan handla
              om att det finns en efterfrågan på en speciell typ av lägenheter,
              äldreboendelägenheter eller boende för ungdomar, men att man totalt
              sett i övrigt har en balans på bostadsmarknaden. Man får vara
              lite nyanserad när man analyserar den där bostadsmarknadsenkäten.
            </seg>
            <seg xml:id="i-2f98927fbd1aeeee-0">
              Jag tycker att det är något märkligt att ni inte ser vad som
              har hänt. Vi har varje år sedan 1999 ökat bostadsbyggandet. Det
              ligger nu på en volym på 25 000 lägenheter. Jag tror inte att
              det räcker. Vi behöver komma upp i en produktionsvolym på åtminstone
              30 000 för att bygga bort bostadsbristen. Men vi är på god väg
              dit.
            </seg>
            <seg xml:id="i-ec46ab76c84a7580-0">
              Det slående är att ni har sagt nej till i princip alla de åtgärder
              som vi vidtagit och som nu har gett resultat när det gäller bostadsproduktionen.
              Ni sade nej till investeringsbidraget. Ni sade nej till det nya
              investeringsstödet. Ni har inte varit med om att se till att lägga
              ett större ansvar på kommunerna när det gäller bostadsförsörjningen,
              för att ta några exempel.
            </seg>
            <seg xml:id="i-c0b778f9c62681b0-0">
              Det enda jag har hört med lite varierande styrka från de borgerliga
              partierna är att ägarlägenheter skulle vara universallösningen.
              Någon har krävt marknadshyror. Andra har, ganska samstämmigt,
              krävt utförsäljning av de kommunala bostadsbolagen. Tror ni verkligen
              att de åtgärderna hade löst bostadsbristsituationen? Jag är övertygad
              om att de åtgärderna hade skapat större problem på bostadsmarknaden
              än vi har i dag.
            </seg>
          </u>
          <note type="speaker" xml:id="i-ee2f2277287da7f6-0">
            Anf. 47 RIGMOR STENMARK (c):
          </note>
          <u who="rigmor_stenmark_bfd368" xml:id="i-bed56f30e0068fe6-2">
            <seg xml:id="i-a87446f84e67c855-0">
              Herr talman! Det är lite sorgligt om bostadsministern försöker
              misskreditera den enkät som Boverket har gjort och som mycket
              klart visar att rader av kommuner har bostadsbrist. Kommuner med
              balans totalt sett har också bostadsbrist, för de har det i centralorten.
              Det är bostadsbrist i nästan alla kommuner det är det sorgliga.
            </seg>
            <seg xml:id="i-e34d6e33071e1440-0">
              Till sist vill jag ändå tacka för den här debatten och vända
              mig till de partier som inte ser bakåt, inte ser historien och
              inte ser vad vallonerna en gång tillförde. De är bara en liten
              del av de folkslag som har vandrat in i Sverige, men de har gjort
              väldigt mycket. Den lilla vallonsmedjan står även för kvinnlig
              sysselsättning i Norduppland, där man har satsat på verklig turism,
              inte social turism. De partier som inte har förmågan att ha visioner,
              positivt se framåt och ta till vara den möjlighet som nya EU-människor
              kan ge får också lov att se upp. Den som inte ser bakåt och den
              som inte ser framåt får verkligen se upp.
            </seg>
          </u>
          <note xml:id="i-356e7651360e4e50-3">
            Överläggningen var härmed avslutad.
          </note>
          <note xml:id="i-c451113235afb6bf-0">
            8 § Svar på interpellation 2003/04:382 om Dalarö folkhögskolas
            punktskriftsutbildning
          </note>
          <note type="speaker" xml:id="i-9f33119d36916424-0">
            Anf. 48 Statsrådet HANS KARLSSON (s):
          </note>
          <u who="sonia_karlsson_0d0065" next="cont" xml:id="i-16f0aacde5913402-0">
            <seg xml:id="i-cb7a1e42c3ad72c5-0">
              Herr talman! Marietta de Pourbaix-Lundin har frågat Berit Andnor
              dels vilka åtgärder statsrådet är beredd att vidta för att punktskriftsutbildningen/Punktintensiven
              kan få en mer permanent finansiering, dels om statsrådet avser
              att vidta åtgärder för att informationen om möjligheten till punktskriftsutbildning
              sprids. Arbetet inom regeringen är så fördelat att det är jag
              som ska svara på frågan.
            </seg>
            <seg xml:id="i-d156bb5da1f9f89b-0">
              Att lära sig punktskrift i vuxen ålder innebär att återfå en
              förmåga att använda det skrivna ordet. Utbildning i punktskrift
              är därmed att betrakta som en rehabiliteringsåtgärd. Det har emellertid
              diskuterats hur utbildning i punktskrift ska betraktas i ansvarshänseende.
              Synskadades Riksförbund har till regeringen framfört att det finns
              brister i rehabiliteringen av personer som i vuxen ålder blir
              gravt synskadade, särskilt när det gäller utbildning i punktskrift.
            </seg>
          </u>
          <note xml:id="i-b868678755b7f598-0">
            I syfte att klarlägga ansvarsförhållandena gav regeringen den
            14 mars 2002 Riksförsäkringsverket i uppdrag att utreda frågan
            om punktskriftsutbildning. Utredningen genomfördes i samarbete
            med Arbetsmarknadsstyrelsen, Hjälpmedelsinstitutet, Svenska Kommunförbundet,
            Landstingsförbundet, Skolverket, Socialstyrelsen och Specialpedagogiska
            institutet. Synskadades Riksförbund, Dalarö folkhögskola, Västanviks
            folkhögskola och Statens institut för särskilt utbildningsstöd
            lämnade synpunkter under utredningen.
          </note>
          <u who="sonia_karlsson_0d0065" prev="cont" xml:id="i-f4704ae68b152852-0">
            <seg xml:id="i-d8fa1ea24d5f8e8f-0">
              Efter diskussioner med berörda myndigheter och organisationer
              ansåg Riksförsäkringsverket att grundläggande utbildning i punktskrift
              är medicinsk rehabilitering och således sjukvårdshuvudmannens
              ansvar. Personer som i vuxen ålder får en grav synskada eller
              helt förlorar synen, främst de som står till eller borde kunna
              stå till arbetsmarknadens förfogande, kan behöva en mer omfattande
              utbildning i punktskrift. Riksförsäkringsverket ansåg att även
              en sådan fördjupad utbildning bör genomföras inom ramen för sjukvårdshuvudmannens
              rehabiliteringsansvar.
            </seg>
            <seg xml:id="i-db86634c4200b09d-0">
              Riksförsäkringsverkets rapport föranledde ett förtydligande från
              regeringens sida. I budgetpropositionen för 2004 har regeringen
              angivit att fördjupad utbildning i punktskrift, för personer som
              i vuxen ålder har en grav synskada eller helt förlorar synen,
              är att betrakta som arbetslivsinriktad rehabilitering och kan
              därmed bekostas av försäkringskassan. Regeringen har betonat att
              försäkringskassans möjlighet att betala sådana utbildningar enbart
              gäller den fördjupade utbildning som syftar till att förkorta
              sjukdomstiden eller att helt eller delvis förebygga eller häva
              en nedsatt arbetsförmåga. Det gäller således inte den grundläggande
              utbildning som sjukvårdshuvudmannen har ansvaret för.
            </seg>
            <seg xml:id="i-74f3fd9dcd51a768-0">
              Det kan tilläggas att den som deltar i sådan arbetslivsinriktad
              rehabilitering kan få rehabiliteringsersättning som ersättning
              för inkomstbortfall. Dessutom utges särskilt bidrag under rehabiliteringstiden
              för kostnader som uppstår för den försäkrade i samband med rehabiliteringen.
              Som ett led i rehabiliteringen kan dessutom beviljas stöd till
              arbetshjälpmedel. Exempel på sådan utrustning kan vara punktskriftsdisplay
              eller talsyntes.
            </seg>
            <seg xml:id="i-c8d26afe08be5a6d-0">
              Arbetsförmedlingen kan upphandla utbildning för arbetslösa synskadade
              som har behov av fördjupad utbildning i punktskrift. Arbetsförmedlingen
              kan också bevilja stöd till de arbetshjälpmedel som den enskilde
              behöver under utbildningen.
            </seg>
            <seg xml:id="i-6da47d5ba2e5dcbd-0">
              På detta sätt har regeringen klargjort respektive aktörs ansvar
              för synskadades rehabilitering. Därmed kan försäkringskassorna
              och länsarbetsnämnderna bidra till finansieringen av Punktintensiven.
              Marietta de Pourbaix-Lundin menar dock att försäkringskassorna
              och länsarbetsnämnderna inte verkar känna till det förtydligande
              som regeringen har gjort. För att förvissa mig om att så inte
              är fallet kommer jag att ta upp frågan med Riksförsäkringsverket
              och Arbetsmarknadsstyrelsen.
            </seg>
          </u>
          <note type="speaker" xml:id="i-b94d3ca2088db895-0">
            Anf. 49 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_057244" xml:id="i-95dc4bd1d25d1c41-2">
            <seg xml:id="i-744e3dc0ab38bd11-0">
              Herr talman! Jag får tacka för det halvt positiva svar jag har
              fått av statsrådet Hans Karlsson.
            </seg>
            <seg xml:id="i-0f411290e72b742e-0">
              Det verkar som om vi är helt överens om vikten av att personer
              som blir synskadade i vuxen ålder lär sig läsa och skriva med
              punktskrift. I dag är den möjligheten inte så stor.
            </seg>
            <seg xml:id="i-ab7157bae0218be1-0">
              Från 1999 fram till nu har Dalarö folkhögskola i samarbete med
              Synskadades Riksförbund drivit en verksamhet med en intensivkurs
              på tio veckor, och den har varit finansierad av Allmänna arvsfonden.
              Nu är den perioden slut, och det finns inte längre någon finansiering.
            </seg>
            <seg xml:id="i-980e9be68ebd7e84-0">
              Jag har läst utvärderingar av verksamheten som är positiva. Av
              dem som har gått intensivutbildningen har de flesta kvar sitt
              arbete, har fått nytt arbete eller studerar vidare. Att det ska
              bli så måste vara det vi alla vill.
            </seg>
            <seg xml:id="i-54cecee48443a675-0">
              De har också kunnat öva upp möjligheten att läsa med punktskrift.
              Det som de gör först är att gå på syncentralernas grundkurs, och
              ofta kan de inte läsa speciellt fort efter det. De läser kanske
              20 ord i minuten, och det är inte speciellt mycket. Efter att
              de har gått Punktintensiven har de förbättrat hastigheten med
              ungefär 300 %, och det är ganska bra.
            </seg>
            <seg xml:id="i-f578482a3cc0fa6f-0">
              Därför är jag glad att statsrådet nu ändå är beredd att påpeka
              för både Riksförsäkringsverket och Arbetsmarknadsstyrelsen att
              det finns möjlighet att köpa den här utbildningen. Den uppfattning
              jag fick när jag besökte Punktintensiven förra veckan var att
              det verkar darra lite där. Det är jättebra att jag får det positiva
              svaret.
            </seg>
            <seg xml:id="i-591c37e55a0261f3-0">
              Det jag också skulle önska är att statsrådet kunde stöta på syncentralerna
              det är landstinget som har ansvaret för dem, och det finns 32
              stycken i landet om att de informerar om att när man har gått
              på grundkursen på syncentralerna finns det möjlighet att gå vidare
              för att just öva upp hastigheten och bli mycket bättre på att
              använda punktskrift. Det tycks inte heller fungera riktigt bra.
            </seg>
            <seg xml:id="i-b6ed50b66a33135b-0">
              Den fråga som inte har fått ett riktigt positivt svar gäller
              Punktintensiven, som det inte längre finns finansiering till.
              Statsrådet säger att försäkringskassorna och AMS kan köpa tjänster
              där, och då ska de kunna finnas kvar. Men tillströmningen är ganska
              oregelbunden och ganska osäker. Frågan är om det inte skulle behövas
              någon form av grundfinansiering, så att den kompetens och den
              kunskap de har byggt upp på Dalarö folkhögskola får finnas kvar.
              Annars kommer lärarna att försvinna, och det kommer inte att bli
              någon kontinuitet. Det är inte så många som blir synskadade varje
              år att de kan vara garanterade att ha kvar sin verksamhet.
            </seg>
            <seg xml:id="i-b72c685ded2089a7-0">
              Det är den stora frågan som återstår: Går det att i alla fall
              övergångsvis hitta någon volymgaranti, att de får ersättning för
              ett antal platser för att ha kvar just kompetensen och kontinuiteten,
              så att den inte försvinner? Det är min fråga, som egentligen var
              den första frågan till statsrådet. Jag hoppas att jag under debatten
              kan få ett positivt svar på den frågan också, att man ska försöka
              hitta en finansieringsmöjlighet för att kunna behålla kompetensen
              och kontinuiteten, om det skulle stå någon plats tom, om försäkringskassan
              eller AMS inte har köpt platser.
            </seg>
          </u>
          <note type="speaker" xml:id="i-915e3cdac63845af-0">
            Anf. 50 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-51d3451caef5bcd9-0">
            <seg xml:id="i-f4d18837908939da-0">
              Herr talman! Jag noterar att Marietta de Pourbaix-Lundin är glad
              för halva svaret. Jag tänkte börja med att säga att jag är glad
              för att jag har fått interpellationen. Man kan väl ändå få säga
              att man är mer glad för vissa interpellationer än andra! Den här
              har fäst min uppmärksamhet på en fråga som jag inte är helt kunnig
              om. Därmed kommer jag att följa frågan väldigt noga. Jag kan naturligtvis
              direkt lova att stöta på att syncentralerna informerar om möjligheterna.
              Det handlar inte om många människor, men det handlar om en oerhört
              viktig möjlighet till livskvalitet till en inte särskilt stor
              kostnad. Här går det verkligen att få till detta.
            </seg>
            <seg xml:id="i-38cdbba8f7bdb309-0">
              Efter det att interpellationssvaret hade lämnats in har jag jobbat
              vidare för att också se om jag skulle kunna lämna något svar på
              fråga 1 i interpellationen. Den handlar om den långsiktiga finansieringen.
              Som ett led i den rehabilitering som folkhögskolorna anordnar
              finns så kallad uppdragsutbildning. Det förutsätter att finansiering
              är ordnad och att någon ges ansvar för upphandling av sådan uppdragsutbildning.
              Ett exempel på sådan uppdragsutbildning är den preparandkurs för
              ungdomar med synskador som genomförs. För en sådan utbildning
              anvisar staten vissa medel. Utbildningen upphandlas av Specialpedagogiska
              institutet. Det känner Marietta de Pourbaix-Lundin till. Den är
              också förlagd till Dalarö folkhögskola. Sedan finns det andra
              exempel på uppdragsutbildning i teckenspråk som föräldrar till
              barn i behov av teckenspråk kan få.
            </seg>
            <seg xml:id="i-19170460114ee2ba-0">
              Jag har tagit kontakt med Utbildningsdepartementet för att undersöka
              förutsättningarna för att också intensivutbildningen i punktskrift
              på Dalarö folkhögskola skulle kunna vara en sådan uppdragsutbildning
              som staten avsätter medel för. Vi har satt i gång att bereda den
              frågan. Det kan vara farligt att säga för mycket här, men det
              här kan tidigast resultera i medel år 2005. Jag är angelägen om
              att hitta former för att stärka den typen av utbildning så att
              vi kan ge en kvalitativ, fullgod och snabb utbildning för människor
              som behöver den. Jag försäkrar att jag ska låta min och mina medarbetares
              uppfinningsrikedom därvidlag få florera så att vi kommer närmare
              bra lösningar.
            </seg>
          </u>
          <note type="speaker" xml:id="i-317c55d763a4dcda-0">
            Anf. 51 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_057244" xml:id="i-95dc4bd1d25d1c41-3">
            <seg xml:id="i-931c1d3adff9b6d5-0">
              Herr talman! Det är bra att vi kan glädjas båda två och att statsrådet
              fick veta något han kanske inte kände till innan och har tagit
              tag i frågan rejält med en gång. Det låter halvt hoppfullt att
              det kanske tidigast år 2005 kan finnas pengar till Punktintensiven.
              Då hoppas jag att lärarna inte försvinner under tiden. De står
              just nu utan finansiering och utan elever. Det är den verklighet
              de befinner sig i just nu. Det vore bra om statsrådet tog kontakt
              med dem och informerade. De kommer visserligen säkert att läsa
              vad som har sagts i debatten eftersom de vet om den. De kanske
              känner att det finns ett hopp om att de ska få finnas kvar.
            </seg>
            <seg xml:id="i-6ebbfc2f8cfdb752-0">
              Herr talman! Det är sällan en interpellationsdebatt kan utvecklas
              så positivt. Först ett halvt positivt svar, och därefter ges det
              i debatten ett halvt löfte att det jag är ute efter ska få fortsätta.
              Vi verkar vara lika överens och angelägna om att människor som
              har synskador och som blir synskadade ska kunna få fortsätta att
              arbeta. Då behöver de ett språk. Punktskrift är ett språk. Annars
              finns det risk för att man kan bli analfabet. Det är viktigt.
            </seg>
            <seg xml:id="i-74846ae8fb23c6df-0">
              Har statsrådet skaffat visitkort med punktskrift? Det har jag
              gjort. Jag vet tyvärr inte om mitt namn står här, men statsrådet
              kan känna om han känner att det står Marietta de Pourbaix-Lundin.
              Sedan kan han också skaffa sig sådana visitkort för framtida bruk.
            </seg>
          </u>
          <note type="speaker" xml:id="i-b9c7afc8ecf6374f-0">
            Anf. 52 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-51d3451caef5bcd9-1">
            <seg xml:id="i-03996c751ff3b438-0">
              Herr talman! Det är trevligt när två kan vara glada samtidigt.
              Det har jag inte varit med om i den här talarstolen. Jag vill
              avsluta debatten med att tacka för interpellationen. Det borde
              vara möjligt att jobba konstruktivt med frågan. Jag behöver inte
              upprepa vad jag har sagt. Jag kan däremot medge att jag inte har
              visitkort med punktskrift, men det dröjer väl inte så länge efter
              den här debatten till dess jag har det.
            </seg>
          </u>
          <note xml:id="i-356e7651360e4e50-4">
            Överläggningen var härmed avslutad.
          </note>
          <note xml:id="i-25938bdd5f416275-0">
            9 § Svar på interpellation 2003/04:408 om validering
          </note>
          <note type="speaker" xml:id="i-ed6b5718c47180bd-0">
            Anf. 53 Statsrådet LENA HALLENGREN (s):
          </note>
          <u who="unknown" next="cont" xml:id="i-25a1f435ab02dd2f-1">
            <seg xml:id="i-9f6fdc9aa6e75c03-0">
              Herr talman! Torsten Lindström har frågat mig om vad jag avser
              göra dels för att säkerställa rättssäkerheten i validering av
              reell kompetens, dels för att möjliggöra överprövning av valideringar
              och dels för att Valideringsdelegationen ska nå ut även på lokal
              nivå.
            </seg>
            <seg xml:id="i-14104cc90956f884-0">
              Jag vill börja med att erinra om att jag den 11 februari 2003
              besvarade en interpellation av just Torsten Lindström angående
              validering. I svaret och i debatten redogjorde jag för min syn
              på validering. Min uppfattning om värdet av och syftet med validering
              har inte sedan dess ändrats.
            </seg>
            <seg xml:id="i-9d7d79fb01efc8f8-0">
              Där framhöll jag värdet för såväl den enskilde som samhället
              i sin helhet av att vi tar till vara människors kunskaper oavsett
              hur och var de har förvärvats. Validering av reell kompetens kan
              förkorta kompletterande studier för den enskilde och arbetslivet
              tillföras behövlig kompetens snabbare. Inte minst för personer
              med utländsk yrkesutbildning eller arbetslivserfarenhet kan validering
              ha stor betydelse.
            </seg>
            <seg xml:id="i-7e4f5e53f50bd7f4-0">
              Validering är en process som syftar till att kartlägga och dokumentera
              de faktiska kunskaper och den kompetens en individ tillägnat sig.
              Detta ska vara ett självklart inslag inom varje individualiserad,
              pedagogisk verksamhet. Näringslivet och branschorganisationer
              har utvecklat olika modeller för att värdera människors yrkeskunskaper,
              till exempel med olika branschcertifikat och beskrivningar som
              underlag. Vilka kompetens- eller kunskapskrav som är relevanta
              att ställa inom olika yrken måste avgöras av företrädarna för
              yrkesområdet och branschen i fråga. För att validering ska få
              legitimitet såväl på arbetsmarknaden som inom utbildningssystemet
              krävs ett nära samarbete mellan utbildningsväsendets företrädare,
              parterna på arbetsmarknaden och företrädare för branschorgan.
              Ansvaret för validering måste delas mellan utbildningsväsendet
              och arbetslivet.
            </seg>
          </u>
          <note xml:id="i-f692709815279768-0">
            I skrivelsen Validering m.m. fortsatt utveckling av vuxnas lärande
            (Ds 2003:23) presenteras departementets bedömningar om frågor
            som rör vägledning och validering. Bland annat föreslogs i skrivelsen
            att en delegation för validering skulle inrättas med uppgift att
            utveckla och säkerställa kvalitet, legitimitet och rättssäkerhet
            i ett nationellt perspektiv och regional samverkan kring validering
            mellan olika huvudmän. Detta förslag fick starkt stöd vid remissbehandlingen.
          </note>
          <u who="unknown" prev="cont" xml:id="i-c0832f8caa63ec22-1">
            <seg xml:id="i-efa970228d879d77-0">
              I budgetpropositionen för 2004 redovisade regeringen att en sådan
              delegation borde inrättas. Valideringsdelegationen har nu inrättats
              för att verka under åren 20042007 med kansli i Norrköping där
              Nationellt centrum för flexibelt lärande är värdmyndighet. Delegationen
              består av företrädare för beställare och utförare av validering,
              utbildningsväsendet samt arbetslivet. Delegationen får även vid
              behov inrätta referensgrupper där företrädare för myndigheter,
              kommuner, landsting, organisationer eller företag ingår. Detta
              gör att erfarenheter från olika delar av samhället, både organisatoriskt
              och geografiskt, kan tas till vara och spridas på alla nivåer.
            </seg>
            <seg xml:id="i-f2f2fa1db2e24cac-0">
              Som regeringen pekat på i budgetpropositionen för 2004 är en
              regional samverkan kring validering mellan utbildningshuvudmän,
              branscher och arbetsmarknadens parter viktig för att säkerställa
              att valideringen genomförs på ett rättssäkert sätt samt med nödvändig
              metodisk och saklig kompetens.
            </seg>
            <seg xml:id="i-ac0f657df17012ff-0">
              Det är statens uppgift att säkerställa rättssäkerhet, likvärdighet
              och kvalitet i validering. Valideringsdelegationen är den myndighet
              som har inrättats för denna uppgift. Delegationen har ett viktigt
              uppdrag att i samverkan med parterna på arbetsmarknaden och de
              stora aktörerna få till stånd de åtgärder som kan behöva vidtas
              för att nå målen.
            </seg>
            <seg xml:id="i-f6d5a5b45d033287-0">
              Det är orimligt att begära praktiska resultat ett kvartal efter
              det att en ny delegation har inrättats. Jag är övertygad om att
              Valideringsdelegationen kommer att vara ett verksamt instrument
              i arbetet med de frågor Torsten Lindström tar upp.
            </seg>
          </u>
          <note type="speaker" xml:id="i-b872a8d0ae4feed3-0">
            Anf. 54 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-9b8c78967793fcca-0">
            <seg xml:id="i-d14f3b54431fed1e-0">
              Herr talman! Jag vill först tacka statsrådet Lena Hallengren
              för svaret på min interpellation.
            </seg>
            <seg xml:id="i-a7ab93a283f161ff-0">
              I kunskapssamhället är det avgörande att ta till vara människors
              kunskaper. Det handlar om kunskaper både hos svenskar med lång
              yrkeserfarenhet men utan formell dokumentation och hos de nya
              svenskar som vill men hindras från att komma in på den svenska
              arbetsmarknaden.
            </seg>
            <seg xml:id="i-b8f18e0288300f89-0">
              En framtidsfråga är hur vi kan ta till vara de kunskaper som
              människor skaffar sig utan att ha formella papper på dem. Det
              är först och främst för människors egen skull som det är viktigt
              med goda möjligheter att under livets gång få känna sig sedd och
              bekräftad och också ha möjlighet att byta inriktning i livet.
            </seg>
            <seg xml:id="i-d89da6028ac3cd0b-0">
              Vi kristdemokrater menar att en utökad användning av validering
              kan bidra till detta för många, alltifrån de vårdbiträden som
              genom år av hårt arbete tillägnat sig undersköterskekunskaper
              och behöver få papper på det för att öka sin trygghet och sina
              utvecklingsmöjligheter till de utländska akademiker som i vårt
              land inte får arbeta utan i stället tvingas till passivitet och
              sysslolöshet.
            </seg>
            <seg xml:id="i-bab7ef7051d7a471-0">
              För att Sverige ska utvecklas som kunskapssamhälle är det också
              nödvändigt att småföretagens behov av kvalificerad arbetskraft
              tillgodoses. Bristen på arbetskraft är det enskilt största tillväxthindret
              för mer än vart femte småföretag. Vi kristdemokrater ser validering
              som ett av flera verktyg för att möta detta.
            </seg>
            <seg xml:id="i-58d6836e0ff15a4e-0">
              Sverige behöver ett nationellt, högkvalitativt och rättssäkert
              system för validering, ett system där bedömningen är densamma
              i hela riken och den enskilde kan känna sig trygg i att bedömningen
              har gjorts sakligt och professionellt. Inte minst handlar det
              om rättssäkerheten. Det måste rimligen finnas en instans för att
              överpröva valideringar.
            </seg>
            <seg xml:id="i-d88e23f506676a77-0">
              I oktober 2001 kom slutbetänkandet från Valideringsutredningen
              med en rad förslag om hur validering kan vidareutvecklas. Den
              11 februari 2003 hade jag en interpellationsdebatt här i kammaren
              med Lena Hallengren. Under den debatten upprepade Hallengren samma
              besvärjelse flera gånger. Mantrat löd att regeringen inom kort
              skulle återkomma. Vi vet hur det gick.
            </seg>
            <seg xml:id="i-0057c3991684c402-0">
              Det blev ingen proposition. I stället kom det en departementspromemoria,
              och i höstbudgeten annonserades lite hux flux att en ny liten
              myndighet, Valideringsdelegationen, skulle inrättas med ett tidsbegränsat
              uppdrag.
            </seg>
            <seg xml:id="i-c52b80f85919c0a3-0">
              Med stort intresse läste jag regeringens beslut den 18 december
              2003, regleringsbrev för Valideringsdelegationen. I beslutet framkommer
              egentligen ingenting om vad som är syftet och målet med myndigheten.
              Är det Lena Hallengrens policy att skriva direktiven till sina
              myndigheter så tunna att de egentligen saknar innehåll eller kanske
              ännu värre kan innehålla precis vad som helst?
            </seg>
            <seg xml:id="i-3cc32a235c3d0aeb-0">
              I brevet anges att målet för myndigheten bland annat är att ge
              alla vuxna möjlighet att utvidga sina kunskaper och utveckla sin
              kompetens. Jaha, och det var ju lovvärt. Det är sådant som Lena
              Hallengren och jag kan vara överens om, även om orden faktiskt
              går att avfärda som floskler i ett politiskt snömos till intet
              förpliktigande sådant som väl varenda myndighet ska främja, men
              som det knappast behövs en valideringsdelegation för att genomföra.
            </seg>
            <seg xml:id="i-785b0b687fc2f2ba-0">
              Är det så att Lena Hallengren helst ser att inte så mycket händer?
              Är det därför som hon ger så oprecisa uppgifter? Och vad, Lena
              Hallengren, har dessa direktiv med validering att göra? Handlar
              inte validering om att pröva människors kunskaper?
            </seg>
            <seg xml:id="i-3a64f98611f6413c-0">
              Lena Hallengren har nu stora möjligheter att i kammaren räta
              ut dessa frågetecken och en hel del andra som finns på detta område.
            </seg>
          </u>
          <note type="speaker" xml:id="i-3f7820a5e89d4c29-0">
            Anf. 55 Statsrådet LENA HALLENGREN (s):
          </note>
          <u who="unknown" xml:id="i-e4440a9a167e8bde-12">
            <seg xml:id="i-9cc0f96641760234-0">
              Herr talman! Detta med floskler och snömos får stå för Torsten
              Lindström. Jag tycker att han är snudd på mästare i dessa grenar.
            </seg>
            <seg xml:id="i-411ec0ee996122dd-0">
              Detta kommer från en riksdagsledamot från ett parti som säger
              nej till att inrätta en valideringsdelegation, som vill ge mindre
              pengar till Nationellt centrum för flexibelt lärande, som vill
              ta bort pengar från uppsökande verksamhet. Då kan jag inte låta
              bli att ställa frågan: På vilket sätt ska då denna validering
              ske? På vilket sätt ska denna rättssäkerhet och likvärdighet över
              landet uppnås utan delegationer, utan myndigheter för flexibelt
              lärande, utan pengar för uppsökande verksamhet och utan ambitioner
              förutom ord, för det är vad Torsten Lindström använder sig av?
            </seg>
            <seg xml:id="i-553d038384d67857-0">
              Jag tycker att det var en mycket fin inledning som jag till hundra
              procent ställer upp på. Vi lever i ett kunskapssamhälle. Det finns
              många behov som ska tillgodoses för den enskildes del, för arbetslivets
              del och för näringsidkares del. Räkna upp vem som inte är beroende
              av ökad kunskap i dag!
            </seg>
            <seg xml:id="i-97a695190376f7f7-0">
              Validering handlar om alla vuxna. Det är en väldigt viktig markering.
              Många gånger talar vi om validering som att det finns till för
              de människor som kommer från ett annat land med en annan utbildning.
              Dessa människor är en viktig målgrupp liksom människor som har
              arbetat i kanske 2030 år. Industrin, fabriken, företaget läggs
              ned och då står man utan formella meriter, kanske med sju åtta
              års grundskola bakom sig. Det är klart att det för samtliga grupper
              i detta land finns stora behov av validering.
            </seg>
            <seg xml:id="i-3a86a67ae5251177-0">
              Det skulle vara intressant om Torsten Lindström kunde utveckla
              på vilket sätt detta bättre skulle ske än att Valideringsdelegationen
              får fortsätta sitt arbete. Efter tre månaders verksamhet vill
              Torsten Lindström ställa en myndighet till svars för att den inte
              har uppnått det som vi nog alla har ambitionen att uppnå.
            </seg>
            <seg xml:id="i-009f5e54fe26ff05-0">
              I Valideringsdelegationens instruktioner står det bland annat:
              Man ska främja kvalitet, legitimitet och likvärdighet. Man ska
              bedriva och stödja utvecklandet av metoder och verksamhetsformer.
              Man ska stärka och främja ett regionalt samarbete. Man ska informera
              och utforma förslag om vilka åtgärder som kan behöva vidtas för
              att säkerställa en verksamhet med validering.
            </seg>
            <seg xml:id="i-8af7e269b7cffdc3-0">
              Om jag hade vetat exakt hur Valideringsdelegationen skulle göra
              hade kanske varken delegationen eller en myndighet behövts. Men
              jag tror att även Torsten Lindström inser att det är en ganska
              lång process för att branscher, företag, skolor, kommuner, myndigheter
              av olika slag ska få till stånd den samverkan som behövs för att
              vi ska få en spridning av dessa kunskaper på lokal och nationell
              nivå.
            </seg>
          </u>
          <note type="speaker" xml:id="i-d11dd6fbf129ceca-0">
            Anf. 56 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-9b8c78967793fcca-1">
            <seg xml:id="i-81ed7f3520a45062-0">
              Herr talman! Det var ju glädjande att Lena Hallengren kunde ställa
              sig bakom min inledning. Då har vi någonting att utgå ifrån. Men
              det hjälper inte med ord, det måste också komma till konkret handling.
              Det är där som Lena Hallengren som så ofta annars brister.
            </seg>
            <seg xml:id="i-adb42dd523952230-0">
              Det verkar inte bara vara Lena Hallengrens policy att utfärda
              tunna direktiv och regleringsbrev, utan också att skapa nya administrativa
              överbyggnader i stället för att lösa problemen.
            </seg>
            <seg xml:id="i-9c6976b64dc4ceec-0">
              Nu har vi också svart på vitt att detta kostar. I går redovisade
              nämligen Ekonomistyrningsverket och Statskontoret, som båda har
              att granska den statliga förvaltningens effektivitet, en rapport
              om små myndigheter. Slutsatsen var att dessa är ineffektiva och
              dyra. En jämförelse gjordes med Danmark där mycket pengar sparats
              på att slå ihop myndigheter. Lena Hallengren har gjort just det
              som kritiseras i den här rapporten.
            </seg>
            <seg xml:id="i-f0046dfd3e3a6b0d-0">
              I stället för att inrikta sig på att lösa problemet har hon tagit
              till den gamla vanliga bekanta och lite småbekväma patentlösningen
              att skapa en liten myndighet. Vips har hon skapat en liten ny
              myndighet i stället för att som vi kristdemokrater tycker låta
              till exempel Högskoleverket eller någon annan befintlig, professionell,
              väl fungerande myndighet få ansvaret för att ta fram ett rättssäkert,
              högkvalitativt och nationellt valideringssystem.
            </seg>
            <seg xml:id="i-1fd1d16c4ccbdb19-0">
              Ser vi på Valideringsdelegationens budget disponerar man 11 446
              000 kr. Dess värdmyndighet disponerar för Valideringsdelegationens
              räkning 3 815 000 kr. Ska detta, Lena Hallengren, tolkas som att
              var fjärde krona av Valideringsdelegationens sammanlagda pengar
              går till administration och överbyggnad? I så fall har ju Hallengren
              i handling visat just det som vi kristdemokrater befarade skulle
              ske, att pengar skulle användas till administration i stället
              för till verksamhet. Hade det inte varit bättre och mer effektivt,
              fru minister, att lägga pengarna där de gör nytta, på att praktiskt
              utveckla hållbara modeller för validering?
            </seg>
            <seg xml:id="i-bd2864ad7eaf4605-0">
              I Lena Hallengrens regleringsbrev för Valideringsdelegationen
              står det att målet är att höja kvaliteten, stärka legitimiteten
              och öka likvärdigheten. Det var också mångordigt, men var finns
              de konkreta insatserna för att möjliggöra detta?
            </seg>
            <seg xml:id="i-2270cad98d6bdf13-0">
              Regeringen och Lena Hallengren har möjligheten, om hon själv
              vill, att med de medel som hon har till sitt förfogande se till
              att myndigheter arbetar på ett sådant sätt att det går att se
              konkreta och bra resultat så att vi får fram ett väl fungerande
              valideringssystem.
            </seg>
            <seg xml:id="i-66b6a261da7afd52-0">
              Herr talman! Jag noterar att Lena Hallengren har talat här, men
              hon har inte gett ett enda konkret svar på de frågor som ställdes
              i den interpellation som hon är här för att svara på. Det är därför
              som hon är här och inte för någonting annat. Hon har inte svarat
              på frågan om vad som kommer att ske och vad regeringen har för
              handlingsplan om det nu över huvud taget finns någon, det verkar
              ju som att det inte gör det för att säkerställa rättssäkerheten.
              Vad tänker regeringen göra för att möjliggöra överprövning? Vad
              tänker regeringen göra för att Valideringsdelegationen ska nå
              ut på lokal nivå?
            </seg>
            <seg xml:id="i-4c7cd2871f2650af-0">
              Lena Hallengren har instrumenten om hon själv vill och om hon
              verkligen menar allvar med att hon står bakom den inledning jag
              gjorde tidigare här i dag. Det går inte att gömma sig bakom en
              matta av ord hur länge som helst.
            </seg>
          </u>
          <note type="speaker" xml:id="i-00b57c01dd7284af-0">
            Anf. 57 Statsrådet LENA HALLENGREN (s):
          </note>
          <u who="unknown" xml:id="i-e4440a9a167e8bde-13">
            <seg xml:id="i-c93ddeee2326ee05-0">
              Herr talman! Torsten Lindström, ordens mästare, att en departementsskrivelse
              i stället för en proposition skulle vara det avgörande för huruvida
              valideringen lyckas i detta land eller inte är väl en övertro
              på ordmattor om något.
            </seg>
            <seg xml:id="i-f8f7a08f5a5023d6-0">
              Kunskapssamhälle ja, det var en fin inledning som Torsten hade.
              Däremot kanske det inte är en beskrivning som vare sig Torsten
              eller jag är ensamma om att se. Jag tror att vi alla är överens
              om att vi inte bara är på väg in i ett kunskapssamhälle, utan
              vi är mitt uppe i det.
            </seg>
            <seg xml:id="i-4a12dc5ea7c8fe83-0">
              Att inrätta en valideringsdelegation är just att inte inrätta
              en ny stor myndighet utan en tillfällig delegation som faktiskt
              ska arbeta med att hitta just de metoder som Torsten Lindström
              söker. Om det fanns ett system som vi kunde ta till för validera
              alla människor med utländsk bakgrund, människor med utländska
              examina, svenskar som blivit av med jobbet men som har skaffat
              sig mycket kunskaper under kanske 10, 20, 30, 40 år, ungdomar
              som verkar i ideella organisationer och som där tillskansat sig
              mycket kunskaper kan jag försäkra dig, Torsten Lindström, att
              vi hade gjort det för länge sedan. Det är naturligtvis inte riktigt
              så enkelt som Torsten vill få det att låta. Det är klart att det
              är enkelt att säga nej till de åtgärder som vidtas i form av valideringsdelegation
              och att skära ned resurserna till Centrum för flexibelt lärande.
              Det är en värdmyndighet som ska garantera att inte Valideringsdelegationen
              blir en myndighet som bygger upp en gigantisk administration utan
              just samordnar administrationen och verksamheten med en redan
              befintlig myndighet. Det tycker jag är ett bra och effektivt utnyttjande
              av delegationens medel.
            </seg>
            <seg xml:id="i-a5150b1fbc6650c4-0">
              När Högskoleverket fick uppgiften sade vi att det handlar om
              att validera de kunskaper man har utifrån högskoleexamina, och
              det är en viktig uppgift. Det finns redan många på Högskoleverket
              som arbetar utifrån sitt perspektiv. Men hela poängen med en valideringsdelegation,
              Torsten Lindström, är att man ska mötas mellan branscher, mellan
              arbetsgivare och arbetstagare, mellan olika beställare, mellan
              de människor som faktiskt representerar de system som är aktuella
              när det gäller validering. Det handlar om försäkringskassor, det
              handlar om arbetsförmedling, det handlar om olika myndigheter
              som möter de människor som är i behov av validering.
            </seg>
            <seg xml:id="i-bb8a63ec1e2d3f01-0">
              Men stå inte i talarstolen och låtsas som att det finns ett enkelt
              sätt system för att validera, Torsten Lindström, utan kom gärna
              med ett förslag om hur vi så enkelt skulle kunna göra någonting!
              Om Valideringsdelegationen nu är så överflödig, om Centrum för
              flexibelt lärande är så överflödigt, om uppsökande verksamhet
              är så överflödigt, tala då om vad Kristdemokraterna och du själv
              har för ambitioner när det gäller validering, hur denna så enkelt
              skulle kunna gå till!
            </seg>
            <seg xml:id="i-4f1125f4bcb9979f-0">
              Sedan knappt ett år tillbaka jobbar också högskolorna med reell
              kompetens vid intagning. Det är ytterligare ett sätt att se till
              alla de kunskaper som människor faktiskt besitter.
            </seg>
            <seg xml:id="i-59cfe7560efec9ed-0">
              Den egna värld som Torsten Lindström lever i har möjligtvis validering
              som en väldigt enkel lösning på alla problem. Jag tror att validering
              kan få ett väldigt stort genomslag i hela utbildningsväsendet
              och för hela arbetslivet, men jag tror inte att vi ska inbilla
              oss att det tar tre, fyra, fem månader eller kanske ett eller
              två år. Det tar naturligtvis betydligt längre tid än så. Ska vi
              få till stånd en nationell likvärdighet och en rättssäkerhet för
              den enskilde gäller det naturligtvis att arbetsmarknadens parter
              faktiskt samverkar, och det är ett av de uppdrag som Valideringsdelegationen
              har. Jag tycker nog att en valideringsdelegation som den vi har
              kan få mer än tre månader på sig innan Torsten Lindström ställer
              den till svars.
            </seg>
          </u>
          <note type="speaker" xml:id="i-be9267a01bc7ac6f-0">
            Anf. 58 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-9b8c78967793fcca-2">
            <seg xml:id="i-36ebf77609922e77-0">
              Herr talman! Det är Lena Hallengren som ställs till svars av
              riksdagen. Lena Hallengren har fortfarande inte gett ett enda
              svar på någon av de frågor som ställts. Inte heller har hon lyckats
              svara på den fråga jag ställde i mitt förra inlägg om effektiviteten.
            </seg>
            <seg xml:id="i-849775e42ee11649-0">
              Lena Hallengren pratar om effektivitet. Är det verkligen effektivt
              att låta var fjärde krona gå till administration och överbyggnad?
              Är det så Lena Hallengren definierar effektivitet och väl använda
              pengar?
            </seg>
            <seg xml:id="i-28a019f09e85dabb-0">
              I stället för att bygga nya myndigheter borde vi förstås utgå
              från den kompetens som redan finns när det gäller validering och
              utifrån den skapa ett hållbart, rättssäkert, likvärdigt och tryggt
              valideringssystem som kan gälla i hela vårt land.
            </seg>
            <seg xml:id="i-6eb29304ebb72b03-0">
              Herr talman! Det är åratal av prat som ligger bakom Lena Hallengrens
              inlägg. I åratal har Socialdemokraterna inte lyckats att lösa
              det här problemet. Det lovades en proposition högt, tydligt och
              ljudligt. Sedan kom en departementsskrivelse och en liten myndighet,
              och direktiven till myndigheten uppfyller inte ens de mest elementära
              kraven på tydlighet och förväntan från den regering som har att
              formulera de här förväntningarna.
            </seg>
            <seg xml:id="i-4d0d614f98f9f66a-0">
              Herr talman! Jag konstaterar att Lena Hallengren i stället för
              att utgå från den kompetens som finns och utveckla ett bra nationellt
              system har en övertro på att en ny myndighet fixar det mesta.
              Jag tror att det tyvärr är ganska typiskt för hennes generation
              av socialdemokrater som lite så där bortskämda vid maktens köttgrytor
              är vana vid att försöka kompensera den egna initiativlösheten
              med det gamla receptet att bygga vidare på byråkratin. Då blir
              politik ord och tomma slag i luften. Myndigheter och byråkrati
              blir ett egenvärde när den sociala ingenjörskonsten förvandlas
              till extrem renlärighet i skapandet av överbyggnader.
            </seg>
          </u>
          <note type="speaker" xml:id="i-7b1aa6d04c3af758-0">
            Anf. 59 Statsrådet LENA HALLENGREN (s):
          </note>
          <u who="unknown" xml:id="i-e4440a9a167e8bde-14">
            <seg xml:id="i-882169835155816e-0">
              Herr talman! Efter ett så sakligt inlägg kan man inte låta bli
              att gräva ned sig i papper och också försöka ge sakliga svar på
              de oerhört insatta frågorna.
            </seg>
            <seg xml:id="i-1abba568b4b30ded-0">
              Jag skulle vilja rekommendera Torsten Lindström ett besök hos
              delegationen i Norrköping. Ställ alla dina frågor där, så tror
              jag att du kommer att få svar som du har svårt att bemöta. Delegationen
              har ett mycket brett uppdrag. De ska naturligtvis dra nytta av
              alla de verksamheter som redan sker. Det sker ju oerhört mycket
              runtom i vårt land. Men jag tror inte att det fungerar, Torsten
              Lindström, att varje enskild kommun, varje enskild vuxenutbildning,
              varje enskild högskola ska behärska samtliga valideringsmetoder
              och kunna validera olika yrken. Därför ska delegationen sprida
              kunskaper, sprida metoder, se till att alla de som har ett behov
              av validering på olika sätt hittar möjlighet att få det. Men ett
              enkelt system, en enkel lösning finns nog bara i Torsten Lindströms
              egen lilla värld.
            </seg>
            <seg xml:id="i-2036793d3f964f47-0">
              Delegationen har 15 miljoner kronor om året i fyra års tid 60
              miljoner kronor. De använder inte var fjärde krona till något
              oviktigt, kan jag garantera dig, Torsten Lindström. De utgår från
              den verksamhet som redan finns. Jag tycker att en delegation som
              har fått ett så brett uppdrag kan få mer än tre månader på sig
              innan en kristdemokratisk riksdagsledamot förväntar sig att de
              ska ha löst problematiken med validering.
            </seg>
            <seg xml:id="i-330e1eb334cebb02-0">
              Men Torsten Lindström återkommer säkert. Det ska då bli intressant
              att höra vilka enkla lösningar Torsten ser, eftersom han under
              en hel interpellationsdebatt inte har kunnat prestera ett enda
              förslag.
            </seg>
          </u>
          <note xml:id="i-356e7651360e4e50-5">
            Överläggningen var härmed avslutad.
          </note>
          <note xml:id="i-81235a88a77e428a-0">
            10 § Svar på interpellation 2003/04:409 om kvalitet inom barnomsorgen
          </note>
          <note type="speaker" xml:id="i-f9fa592a2b40e6ad-0">
            Anf. 60 Statsrådet LENA HALLENGREN (s):
          </note>
          <u who="unknown" xml:id="i-e4440a9a167e8bde-15">
            <seg xml:id="i-f48b70d7e92b1dca-0">
              Herr talman! Mariam Osman Sherifay har frågat mig vad jag avser
              att göra för att öka rekryteringen av förskollärare och förbättra
              förskollärarnas arbetsvillkor samt vilka initiativ jag ämnar ta
              för att minska barngruppernas storlek.
            </seg>
            <seg xml:id="i-030f70cbd0e2836b-0">
              Jag delar uppfattningen att vi behöver nyrekrytera kompetent
              och välutbildad personal till förskolan med anledning av kommande
              pensionsavgångar men också för att vi har genomfört omfattande
              reformer. Fler barn har fått tillgång till förskola genom rätten
              till förskoleverksamhet för barn till arbetslösa och föräldralediga
              och eftersom allmän förskola för fyra- och femåringar också har
              införts. Genom maxtaxan har avgifterna sänkts avsevärt. Sedan
              1998 har förskolan en läroplan som nu implementerats i verksamheterna.
            </seg>
            <seg xml:id="i-68f659ce175624a0-0">
              Högskolor och universitet med lärarutbildning har ett särskilt
              ansvar att beakta behovet av lärare till förskolan. Regeringen
              har fastställt mål bland annat för att antalet utexaminerade lärare
              med inriktning mot tidiga år ska öka. I regleringsbrev har regeringen
              tre år i följd gett högskolorna och universiteten tydliga signaler
              om att behovet av lärare i förskolan ökar. Vi avser att senare
              i vår föra en dialog med lärosätena om vilka åtgärder de vidtar
              för att examinationsmålen för lärare med inriktning mot tidigare
              år nås.
            </seg>
            <seg xml:id="i-63534959e69a58b9-0">
              En förskola som är attraktiv för människor att söka sig till
              som arbetsplats har bland annat en tydlig ledning och bedriver
              en verksamhet med pedagogisk kraft och tydlighet. Förskolans verksamhet
              måste också erbjuda utveckling i arbetet genom kompetensutveckling
              och möjligheter till karriärutveckling av olika slag, för att
              olika personalkategorier ska söka sig dit och stanna kvar. Personalens
              egna möjligheter att planera och organisera arbetet är också viktiga
              för att förskolan ska upplevas som attraktiv och personalen trivas.
              Förskolan är dock i första hand en kommunal angelägenhet. Lön,
              arbetsorganisation och andra anställningsvillkor, som planeringstid,
              bestäms i förhandlingar mellan arbetsgivare, arbetstagare och
              deras organisationer.
            </seg>
            <seg xml:id="i-b87ea43cba5ecd49-0">
              Det är för regeringen en prioriterad uppgift att stimulera rekrytering
              och utveckling av förskollärare, barnskötare och annan personal
              i förskolan. Myndigheten för skolutveckling fick därför i februari
              i år ett uppdrag att initiera informations- och utvecklingsinsatser
              om det viktiga och nyskapande arbete som pågår i förskolan.
            </seg>
            <seg xml:id="i-6a8d8f3bedcc4384-0">
              Samtidigt som förskolan är en kommunal angelägenhet ska verksamheten
              kännetecknas av en likvärdig kvalitet i olika kommuner. Regeringen
              har därför gett Statens skolverk i uppdrag att utarbeta allmänna
              råd angående förskolans kvalitet. Råden har till syfte att förtydliga
              verksamheten utifrån nationella krav och mål. Skolverket kommer
              som en del i uppdraget att redovisa val av kvalitetsområden inom
              kort. Uppdraget ska redovisas i sin helhet i januari 2005.
            </seg>
            <seg xml:id="i-242cc0b6b9e4b032-0">
              I regeringens utvecklingsplan för kvalitetsarbetet i förskola,
              skola och vuxenutbildning har aviserats att en skyldighet att
              upprätta kvalitetsredovisningar bör införas även för förskolan.
              Regeringen har därför gett ett uppdrag till Skolverket avseende
              resultatinformation där bland annat kvalitetsindikatorer som kan
              användas på nationell nivå ingår. Uppdraget ska redovisas vid
              årsskiftet.
            </seg>
            <seg xml:id="i-bc0bea419e5e2516-0">
              Barngruppernas storlek är en del av förskolans kvalitet. Av Skolverkets
              lägesbedömning för 2003 framgår att gruppstorlekarna i förskolan,
              som ökade under större delen av 1990-talet, stabiliserats under
              senare år till i genomsnitt 17 barn per grupp. Men det är inte
              bara gruppstorleken som påverkar kvaliteten. Personaltäthet, personalens
              utbildningsnivå, barn med behov av särskilt stöd, upptagningsområdets
              karaktär, pedagogiska mål och ambitioner är också av betydelse
              för kvaliteten.
            </seg>
            <seg xml:id="i-8900f8b3de578c2e-0">
              Statsbidraget på en halv miljard kronor för kvalitetssäkrande
              åtgärder användes 2002 till anställning av 1 400 personer, varav
              750 förskollärare. Drygt 65 miljoner kronor användes till kompetenshöjande
              åtgärder. För att ytterligare öka personaltätheten har regeringen
              tidigare aviserat att ett riktat statsbidrag till kommunerna för
              att kunna anställa 6 000 fler förskollärare, barnskötare och annan
              personal ska införas med början 2005. Mer personal och därmed
              förutsättningar för mindre barngrupper och ökad personaltäthet
              är ett led i att stärka förskolans kvalitet.
            </seg>
            <seg xml:id="i-586e094d7922b8dc-0">
              Regeringen har stora ambitioner för kvaliteten i förskolan. Till
              hösten avser jag att återkomma till riksdagen med en proposition
              om förskolans kvalitet.
            </seg>
          </u>
          <note type="speaker" xml:id="i-6725f4649d822fd5-0">
            Anf. 61 MARIAM OSMAN SHERIFAY (s):
          </note>
          <u who="unknown" xml:id="i-e4440a9a167e8bde-16">
            <seg xml:id="i-2936fd07dca9a112-0">
              Herr talman! Först vill jag tacka statsrådet för svaret. Sedan
              vill jag säga att jag är en av många som är stolta över vår förskola.
              Det är inte bara för att jag är förskollärare, utan för att den
              svenska förskolan har fått ett fint erkännande i OECD-rapporter
              vad gäller omfattning, tillgänglighet och synen på barnen. Som
              kronan på verket har den svenska förskolan föräldrarnas och allmänhetens
              förtroende.
            </seg>
            <seg xml:id="i-02c78a380b869554-0">
              Som socialdemokrat är jag stolt över de reformer som har genomförts
              vad gäller maxtaxa, allmän förskola för 45-åringar samt rätten
              till förskola för barn till arbetslösa och föräldralediga. Det
              är faktiskt det första steget i ett livslångt lärande.
            </seg>
            <seg xml:id="i-c5adc5dbd07f2d8d-0">
              Trots allt detta interpellerar jag statsrådet eftersom jag vet
              att många av dem som har en stor del i förskolans framgång och
              internationella erkännanden, alltså personalen förskollärare och
              barnskötare inom de närmaste åren kommer att gå i pension. Redan
              i dag kan vi se att det finns svårigheter att få tag i utbildad
              personal till förskolan.
            </seg>
            <seg xml:id="i-bcbb7ffe269b2d41-0">
              Herr talman! Det som oroar mig mest är den nya lärarutbildningen.
              I dag studerar blivande förskollärare och blivande lärare tillsammans,
              med olika inriktningar, under tre och ett halvt år. Det jag tycker
              är faran i det här är att många väljer bort förskolan och jobbar
              i grundskolan i stället för att välja att jobba i förskolan. Högskolorna
              har i dag faktiskt en dålig bild av hur många studenter som kommer
              att gå ut och arbeta som förskollärare.
            </seg>
            <seg xml:id="i-19163a5c3cf8ca66-0">
              Jag läste i tidningen Förskolan nr 2 att av de knappt 600 studenterna
              på lärarutbildningen vid Umeå universitet som startade sin lärarutbildning
              hösten 2001 visade bara runt 35 intresse för att arbeta inom förskolan.
              Hösten 2003 var siffran 22 som visade intresse för förskolan,
              allt enligt Barbro Bergström som är ställföreträdande prefekt
              vid Umeå universitet. Hon jämför med den tidigare förskollärarutbildningen
              vid samma universitet, som tog in 90 studenter per år.
            </seg>
            <seg xml:id="i-1e95fb10bd8412d5-0">
              Jag måste säga att det är oroande att fler och fler studenter
              vänder förskolan ryggen. Min fråga är: Vad kan det bero på? Jag
              kan tillsammans med andra förskollärare intyga att det här är
              ett av de finaste jobb som finns men det räcker inte. Det måste
              göras mer för att fler studenter ska stimuleras att välja inriktning
              mot förskolan. Förskollärarnas arbetsvillkor, som jag har nämnt
              i min interpellation, måste därför göras mer jämförbara med övriga
              lärares, även om det är någonting för facket att bita i. Många
              duktiga förskollärare jobbar just på den punkten. Det kommer säkert
              att ta lång tid, men vi måste verkligen mobilisera oss.
            </seg>
            <seg xml:id="i-9608c20f8d0f0b78-0">
              Utbildning måste löna sig. Att studera tre och ett halvt år på
              högskola måste betyda att det inte är en lek att arbeta med barn,
              som många tror.
            </seg>
            <seg xml:id="i-3642060ad21d5863-0">
              Jag gillar inte heller tanken med snabbutbildning av barnskötare.
              Jag tycker att det skickar fel signaler till många studerande,
              även om jag vet att tanken inte är att ersätta förskollärarutbildningen
              utan att detta ska ses som ett komplement.
            </seg>
          </u>
          <note type="speaker" xml:id="i-7c545c6f7c72ed38-0">
            Anf. 62 Statsrådet LENA HALLENGREN (s):
          </note>
          <u who="unknown" xml:id="i-e4440a9a167e8bde-17">
            <seg xml:id="i-6bdfc0369276b50a-0">
              Herr talman! Vi samtalar om kvalitet i förskolan, om hur fantastisk
              den verksamheten är och om vilket gott betyg som förskolan får
              av brukarna. Den kommer ju högst i mätning på mätning där man
              mäter vilken del av den generella välfärden som brukarna är mest
              nöjda med. Det är förvisso inte barnen som svarar utan deras föräldrar,
              men jag tycker att det är ett nog så gott betyg åt dem som jobbar
              i verksamheten och alla oss som på olika sätt engagerar oss i
              förskolans verksamhet och i den kvalitet som vi vill se där.
            </seg>
            <seg xml:id="i-ce39608da270d75e-0">
              Jag vet inte riktigt vilken ände jag ska börja i. I likhet med
              Mariam Osman Sherifay ser jag också naturligtvis att den nya lärarutbildningen
              kan ha den konsekvensen att man utbildar sig till förskollärare
              och grundskollärare. När samma individ kan välja mellan två arbetsplatser
              där det skiljer i lön, arbetsmiljö, arbetsvillkor, planeringstid
              och kanske status och respekt för yrket som sådant tror jag att
              många fler än jag inser att det behövs insatser av olika slag.
              Huvudsakligen skulle jag vilja säga att det här är en diskussion
              för arbetsmarknadens parter, framför allt för kommunerna men också
              för lärarorganisationerna.
            </seg>
            <seg xml:id="i-323de88d5d87f012-0">
              Vi har ju fortfarande inte sett någon lämna den nya lärarutbildningen.
              Fortfarande har inte studenterna gjort sina definitiva val. Fortfarande
              lämnar studenter universitet och högskolor med möjligheten att
              arbeta både i förskolan och i skolan. Det är en möjlighet för
              den enskilde att kunna följa barnet under en längre tid och att
              känna att man har möjlighet att inte jobba i enbart en verksamhet
              utan ta del av de till viss del olika pedagogiska modeller som
              används i verksamheterna.
            </seg>
            <seg xml:id="i-c3c6746d505bd45f-0">
              I tre år har regeringen i regleringsbrev till högskolor och universitet
              påpekat vikten av att man utexaminerar inte bara lärare för tidiga
              år, utan också lärare med inriktning på att arbeta i förskolan.
              Utbildningen ska vara flexibel, men den ska också motsvara arbetsmarknadens
              behov. Senare under våren, precis som jag sade i mitt svar, kommer
              jag att ha en överläggning med samtliga lärosäten för att föra
              resonemang och diskussioner med dem om hur man arbetar för att
              uppfylla de regleringsbreven. Jag ser, precis som Mariam Osman
              Sherifay, att det är väldigt betydelsefullt.
            </seg>
            <seg xml:id="i-a8963378950555c2-0">
              Jag tror att det finns olika sätt att satsa på förskolan. Det
              ena handlar naturligtvis om de satsningar som vi står inför 2005
              och 2006 med 3 000 och 6 000 fler förskollärare och barnskötare.
              Det är ett sätt att visa alla de som tycker att förskolan är viktig,
              betydelsefull och spännande att det här är en verksamhet som man
              verkligen ska ge sig in i, därför att den är föremål för både
              satsningar och mycket beröm.
            </seg>
            <seg xml:id="i-86897341146a56e0-0">
              Jag tror att allt färre ser förskolan som det lekis som jag en
              gång gick på, inte minst med tanke på den läroplan som nu kom
              för sex år sedan.
            </seg>
            <seg xml:id="i-22f97d2eced57486-0">
              Högskoleverket har precis gjort en enkät bland alla de studenter
              som började på utbildningen under 2001 och 2002 för att fråga
              dem: Var tänker du arbeta? Det ska bli intressant att få ta del
              av de svaren. Inte förrän till jul kan vi ju annars se vad de
              verkligen väljer.
            </seg>
            <seg xml:id="i-2500677d070820bc-0">
              Jag vill säga något kort om snabbutbildning till förskolan. Mariam
              Osman Sherifay tillhör ju dem som väldigt nyanserat ändå formulerar
              sig kring och kanske kritiserar den utbildning som vi ska ha till
              barnskötare. Jag tror nämligen att vi måste se de två yrkesgrupper
              som finns i förskolan, barnskötare och förskollärare.
            </seg>
            <seg xml:id="i-616ad7792ea884da-0">
              Det är inte en snabb utbildning att gå en ettårig utbildning
              för att arbeta som barnskötare. Jag tror att det är en nödvändig
              utbildning för att vi ska se till att alla de som arbetar i förskolan
              har en hög och bra kompetens. Att den kompetensen ser olika ut
              och att det kanske kommer att medföra ett annat pedagogiskt ansvar
              för förskolan är något som vi får återkomma till.
            </seg>
          </u>
          <note type="speaker" xml:id="i-9a5223afa4a93949-0">
            Anf. 63 MARIAM OSMAN SHERIFAY (s):
          </note>
          <u who="unknown" xml:id="i-e4440a9a167e8bde-18">
            <seg xml:id="i-b95ed82e92bd0779-0">
              Herr talman! Jag tror inte att det är barnskötarutbildningen
              som jag syftar på utan det är att snabbutbilda barnskötare till
              förskollärare. Jag menar att intrycket kan bli att yrket som barnskötare
              är mindre värt. Jag anser att båda behövs, precis som statsrådet
              säger. Barnskötare och förskollärare bildar ett team kring barnets
              utveckling, och båda är viktiga.
            </seg>
            <seg xml:id="i-81dcea449cb82cb6-0">
              Jag är glad över svaren jag fick, även om mycket återstår att
              göra. Barngruppens storlek bekymrar mig fortfarande. Jag anser
              att stora barngrupper påverkar barnets personlighetsutveckling
              både känslomässigt, socialt, språkligt och intellektuellt.
            </seg>
            <seg xml:id="i-b096e275eaa17855-0">
              Jag ser verkligen fram emot de satsningar som regeringen har
              lovat i form av statsbidrag till kommunerna för att de ska kunna
              anställa 6 000 fler förskollärare, barnskötare och annan personal
              från och med 2005.
            </seg>
            <seg xml:id="i-ab8acbb3d007304f-0">
              Jag uppskattar verkligen regeringens stora ambition att höja
              kvaliteten i förskolan. Därför kommer jag att med stort intresse
              följa höstens proposition om förskolans kvalitet.
            </seg>
          </u>
          <note type="speaker" xml:id="i-ae3a6df24facfd10-0">
            Anf. 64 Statsrådet LENA HALLENGREN (s):
          </note>
          <u who="unknown" xml:id="i-e4440a9a167e8bde-19">
            <seg xml:id="i-984851ecaff93e6c-0">
              Herr talman! Det finns ju ingen utbildning föreslagen som snabbutbildar
              barnskötare till förskollärare. Däremot önskar jag att det finns
              fler kommuner som funderar över möjligheten att låta dem som arbetar
              som barnskötare och som skulle vilja utbilda sig vidare till förskollärare
              får göra det.
            </seg>
            <seg xml:id="i-e9b0b763a3a2634a-0">
              Det finns ett fåtal kommuner som har gett de förutsättningarna,
              men det återstår många. 6 000 fler, som Mariam Osman Sherifay
              nämner, är ju en möjlighet för kommunerna att minska barngrupperna.
              Jag hoppas att många utnyttjar den möjligheten.
            </seg>
          </u>
          <note xml:id="i-356e7651360e4e50-6">
            Överläggningen var härmed avslutad.
          </note>
          <note xml:id="i-7c2e40b0596ceab6-0">
            11 § Svar på interpellation 2003/04:370 om Migrationsverkets
            resurser
          </note>
          <note type="speaker" xml:id="i-0f54111a9ef7e82c-0">
            Anf. 65 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-0">
            <seg xml:id="i-ce5f7c304e309b86-0">
              Herr talman! Anne-Marie Ekström har frågat mig om regeringen
              kommer att verka för extra medel till Migrationsverket och Utlänningsnämnden
              för att de ska ges möjlighet att hantera gamla ärenden och nå
              de av regeringen uppsatta målen om väntetider.
            </seg>
            <seg xml:id="i-7b1b3fb091ffdc53-0">
              Anne-Marie Ekström har även frågat vad regeringen kommer att
              vidta för åtgärder för att asylsökande barn, som har vistats längre
              än tolv månader i Sverige som är den handläggningstid som regeringen
              satt som mål för asylprocessen ska få en snabb behandling där
              särskild hänsyn tas till portalparagrafen om barnets bästa.
            </seg>
            <seg xml:id="i-33c638a805d3f934-0">
              Jag vill inledningsvis påpeka att den minskning som skett av
              Migrationsverkets förvaltningsanslag i år främst kommer att påverka
              verkets administration och förvaltning och inte asylprocessen.
            </seg>
            <seg xml:id="i-2d5a80d0320f99ed-0">
              Handläggningstiden i asylprocessen påverkas av flera faktorer.
              Asylärenden är många gånger mycket komplexa. Långa handläggningstider
              beror ofta på oklara identiteter och i vissa fall på bristande
              medverkan från den asylsökande när det gäller att klarlägga hans
              eller hennes identitet. Merparten av de asylsökande saknar i dag
              identitetshandlingar. Regeringen har lagt fram förslag till riksdagen
              för att komma till rätta med detta problem.
            </seg>
            <seg xml:id="i-bf7b4dcb506a7646-0">
              Regeringen har lämnat förslag till riksdagen att det nuvarande
              systemet med prövning av nya ansökningar efter lagakraftvunnet
              beslut ska avskaffas. Utlänningsnämnden, som i dag har till uppgift
              att pröva nya ansökningar, avlastas genom denna ordning och kan
              i stället ägna sig helt åt sin huvudsakliga uppgift, nämligen
              överprövning av Migrationsverkets beslut. Genom att Utlänningsnämnden
              kan avgöra fler överklagade ärenden minskar också balanserna hos
              nämnden. Den totala handläggningstiden bör därför minska och med
              detta också den oro och osäkerhet som en utdragen process för
              med sig, inte minst för barnen.
            </seg>
            <seg xml:id="i-9134239436be5ec9-0">
              Trots att antalet asylsökande ökat och att utredningarna blivit
              mer komplexa avgjorde såväl Migrationsverket som Utlänningsnämnden
              fler asylärenden förra året än under året innan och den genomsnittliga
              handläggningstiden har förkortats. Av de asylärenden som verket
              avgjort hittills i år har 52 % avgjorts inom sex månader och endast
              7 % har fått positiva beslut.
            </seg>
            <seg xml:id="i-d7bf6c7c078f86dc-0">
              Vad sedan gäller asylärenden rörande barn har Migrationsverket
              i sin verksamhetsplanering för de senaste åren genomgående prioriterat
              dessa ärenden. Verket har nyligen stärkt sina utbildningsinsatser,
              och ett särskilt nätverk av handläggare för barnfrågor har inrättats.
              I varje enskilt ärende beaktas vad hänsynen till barnets hälsa
              och utveckling samt barnets bästa i övrigt kräver. Från och med
              i år har verket dessutom infört strängare interna återrapporteringskrav
              när det gäller just ärenden som rör barn.
            </seg>
            <seg xml:id="i-4de00568e5ac5e53-0">
              För barn utan legal vårdnadshavare i landet, så kallade ensamkommande
              barn, finns särskilda bestämmelser och rutiner. Såväl Migrationsverket
              som Utlänningsnämnden har utarbetat uppföljningsrutiner som ska
              tillgodose kravet på snabb handläggning för att nå regeringens
              mål om tre månaders handläggningstid.
            </seg>
            <seg xml:id="i-30d083e994b1adff-0">
              Handläggningstiderna är en viktig fråga för regeringen, och självfallet
              följer regeringen utvecklingen och analyserar fortlöpande vilka
              konsekvenser antalet asylärenden har på handläggningstiderna samt
              de ekonomiska följderna därav för att bedöma behovet av åtgärder.
            </seg>
            <seg xml:id="i-58405f1ec1943d5f-0">
              Målet är fortsatt att Migrationsverket ska uppfylla de av regeringen
              uppsatta verksamhetsmålen om tre respektive sex månaders handläggningstid
              i asylärenden. Jag vill också i detta sammanhang påminna om att
              regeringen i morgon kommer att lämna 2004 års ekonomiska vårproposition
              till riksdagen.
            </seg>
          </u>
          <note type="speaker" xml:id="i-4c40cfd6aff7f9a7-0">
            Anf. 66 ANNE-MARIE EKSTRÖM (fp):
          </note>
          <u who="anne-marie_ekstrom_1c190c" xml:id="i-3b58ab729242b272-0">
            <seg xml:id="i-04e7c0bf0f8a92a0-0">
              Herr talman! Jag tackar migrationsministern för svaret, men jag
              kan inte påstå att jag är nöjd med det. Jag är inte heller överraskad
              att ministern löser de problem jag tar upp med patentmedicinen.
              Genom att man avskaffar möjligheten att göra nya ansökningar försvinner
              alla högar på Migrationsverkets och Utlänningsnämndens bord, och
              Sverige blir fritt från människor som kommer hit och söker asyl
              fast de inte har några skäl åtminstone inte i de beslutande instansernas
              ögon.
            </seg>
            <seg xml:id="i-da7eb15d70bbcaef-0">
              Varför kan inte ministern i stället tala om hur viktigt det är
              att vi får en rättssäker asylprocess först? Den som känner att
              han eller hon har fått sin sak prövad på ett säkert och humant
              sätt behöver inte söka på nytt. Jag vet att diskussioner är på
              gång. Varför inte nämna det?
            </seg>
            <seg xml:id="i-3e66b92c6b725419-0">
              Nya ansökningar är bara en av de faktorer som förlänger asyltiden.
              Bristande resurser hos Migrationsverket och svårigheter att få
              resedokument till dem som ska återvända bidrar i hög utsträckning
              till långa väntetider.
            </seg>
            <seg xml:id="i-770d050f787524f3-0">
              Herr talman! Migrationspolitiken är en fråga med många bottnar.
              Det är inga lätta frågor att hantera. Där tror jag att ministern
              och jag är överens. De personer som söker asyl i Sverige har i
              de allra flesta fall något skäl att göra det. Det kanske just
              är att skaffa sig och sin familj en bättre framtid än de kan få
              i sitt hemland.
            </seg>
            <seg xml:id="i-94652c263788fd6f-0">
              På det problemet finns flera lösningar. Genom att tillåta arbetskraftsinvandring
              i större utsträckning skulle belastningen på asylsystemet kunna
              minska. Genom att stödja utvecklingsarbetet i de länder som flyktingarna
              kommer från får de större möjligheter att stanna kvar i sitt hemland.
              Det är egentligen vad alla vill. Ingen lämnar sitt hemland utan
              orsak.
            </seg>
            <seg xml:id="i-4614582696e630a0-0">
              Herr talman! Det är viktigt att komma ihåg att de beslut som
              fattas av Migrationsverket och Utlänningsnämnden berör enskilda
              människors liv och framtid. Då måste man vara mycket noggrann.
              Min åsikt är att om man är osäker när det gäller om det finns
              skäl eller inte ska man hellre fria än fälla, särskilt när barn
              är inblandade eller när man har varit länge i landet, till exempel
              längre än de tolv månader som man har som mål för att fullfölja
              processen.
            </seg>
            <seg xml:id="i-0f27e8fbe6d4300f-0">
              Självklart ska de som kommer hit för att begå kriminella handlingar
              det finns tyvärr sådana ut ur landet fortare än kvickt.
            </seg>
            <seg xml:id="i-d28050770dda52db-0">
              Herr talman! När det gäller resurserna till Migrationsverket,
              som var min huvudfråga, stämmer ministerns svar inte med vad Migrationsverket
              säger. I ett pressmeddelande från den 27 februari anger Migrationsverket
              att ett nytt sätt att arbeta på sikt kommer att bidra till att
              korta väntetiderna förhoppningsvis är det då ett mer säkert sätt
              också men att de gamla ärendena belastar verksamheten och att
              verket därför begär extra pengar för att få möjlighet att arbeta
              av ca 12 000 gamla ärenden.
            </seg>
            <seg xml:id="i-09d7ca366065507e-0">
              Vid ett besök hos Migrationsverket i Solna i februari uppgav
              personalen där att den upplevde de gamla ärendena som en belastning
              som gjorde att man aldrig kom i fatt. Och varför stämmer inte
              ministerns och Migrationsverkets uppfattningar överens? Jag har
              också en annan fråga till ministern. Varför kan man inte behandla
              dessa ärenden snabbt men med en human inställning, särskilt när
              barn är inblandade?
            </seg>
            <seg xml:id="i-3981a6e91d7be6f2-0">
              Eftersom ministern hänvisar till vårpropositionen kommer förmodligen
              extra pengar att tilldelas Migrationsverket eller?
            </seg>
          </u>
          <note type="speaker" xml:id="i-292d2ad769ac4604-0">
            Anf. 67 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-cf3211c9646bdfa4-0">
            <seg xml:id="i-ec3254f5fa01e103-0">
              Herr talman! När jag möter migrationsministern i interpellationsdebatter
              brukar jag försöka påpeka lite grann hur det ser ut i verkligheten
              för dem som söker asyl i Sverige.
            </seg>
            <seg xml:id="i-0b356cc6c0e71855-0">
              Riksdagens tvärpolitiska flyktinggrupp gjorde under påskuppehållet
              en resa till Bosnien och Hercegovina och mötte där flera flyktingar
              som hade sökt asyl i Sverige men som hade utvisats till ingenting,
              till trånga lägenheter, till hot om vräkning, till att barn ska
              leta efter någonstans att bo och till risk för förföljelse.
            </seg>
            <seg xml:id="i-3ce19d38aa4842ef-0">
              Jag mötte en liten flicka som jag lärde känna här i Sverige,
              Nadina Imamovic. Det är en liten bosnisk flicka med en svår ögonsjukdom,
              för vilken det finns vård i Sverige men inte i hennes hemland.
              Hennes syn hade blivit sämre, och jag såg att de solglasögon som
              skyddar hennes ögon från det ljus som är så farligt för hennes
              syn inte längre är tillräckligt stora när ansiktet har växt. Jag
              såg att hon behövde fortsatt vård. Men svensk flyktingpolitik
              hade inte någon plats för henne eller ens för att ge henne vård.
              Ansökan om att få komma till Sverige och prova ut nya glasögon
              har avslagits.
            </seg>
            <seg xml:id="i-34e47e89609003b3-0">
              Anne-Marie Ekström frågade vilka åtgärder regeringen kommer att
              vidta för att asylsökande barn som har vistats längre än tolv
              månader i Sverige ska få en snabb behandling där särskild hänsyn
              tas till portalparagrafen om barnets bästa. Svaret som riksdagen
              får från migrationsministern är tomt.
            </seg>
            <seg xml:id="i-7ba31f058cf2bc24-0">
              En mening lyder:
            </seg>
            <seg xml:id="i-d6bdb07d401e5e77-0">
              Verket har nyligen stärkt sina utbildningsinsatser och ett särskilt
              nätverk av handläggare för barnfrågor har inrättats.
            </seg>
            <seg xml:id="i-0ea9d7cb77199f98-0">
              Riksdagens tvärpolitiska flyktinggrupp besökte Migrationsverket
              och fick då informationen att det som har hänt är att man har
              gett utbildning, tack och lov, till dem som ska jobba med ensamkommande
              flyktingbarn och hoppas att den kunskap som de har fått möjligen
              ska spridas till de andra i verket i framtiden. Men inga utbildningsinsatser
              har gjorts för att de som behandlar barn som kommer med familjer
              ska kunna se barns specifika asylskäl i enlighet med vad flera
              frivilligorganisationer med Rädda Barnen i spetsen har krävt.
            </seg>
            <seg xml:id="i-b6f2d38460630f5b-0">
              En annan mening i interpellationssvaret lyder:
            </seg>
            <seg xml:id="i-63b65d7c9832dad6-0">
              I varje enskilt ärende beaktas vad hänsynen till barnets hälsa
              och utveckling samt barnets bästa i övrigt kräver.
            </seg>
            <seg xml:id="i-8d630d7d211ba236-0">
              Ja, nog brukar det stå så i besluten, och det är väl tur med
              tanke på att det är portalparagrafen i vår utlänningslagstiftning.
              Men att man beaktar barnets bästa och barnets rätt till hälsa
              och utveckling betyder inte att man över huvud taget väger in
              det tungt i besluten.
            </seg>
            <seg xml:id="i-ee38eb4c241549aa-0">
              Vi har mötts av information om 13-åringar som lurats in i bilar
              för att sedan skjutsas ut ur Sverige till inga anhöriga alls.
              Vi har sett hur man försöker bedöma ensamkommande flyktingbarns
              ålder så att de ska komma över den magiska gränsen vid 18 års
              ålder och inte behöva få skydd som ensamkommande flyktingbarn.
              Vi har talat om Nadina. Och i vår förra interpellationsdebatt
              talade vi om en tjetjensk flyktingfamilj där barnen har blivit
              apatiska av en ständig och utdragen väntan i Sverige som aldrig
              vill ta slut. Slutligen fattade regeringen beslut om tillfälliga
              uppehållstillstånd och bara ett nytt datum att vänta ut.
            </seg>
            <seg xml:id="i-742f55fe94e1c64f-0">
              Mot bakgrund av den fråga som Anne-Marie Ekström ställer vill
              jag upprepa: Vilka åtgärder kommer regeringen att vidta för att
              asylsökande barn som har vistats längre än tolv månader i Sverige
              ska få en snabb behandling där särskild hänsyn tas till portalparagrafen
              om barns bästa? Tänker man ge utökade utbildningsinsatser till
              Migrationsverket så att också de som jobbar med barn som kommer
              med familjer kan bli utbildade om barns flyktingskäl, kanske en
              särskild insats för att lära sig om barns specifika asylskäl?
              Avser man att göra några lagändringar för att stärka portalparagrafen
              om barns bästa, kanske ett lagfästande av barnkonventionen som
              vi har skrivit under och som flera professorer har krävt? Eller
              kan man tänka sig en amnesti för de flyktingar som har väntat
              alltför länge i Sverige, längre än regeringens utlovade tolv månader,
              så att också en ny instansordning kan komma i gång utan att man
              har en alltför stor ärendehög på bordet?
            </seg>
          </u>
          <note type="speaker" xml:id="i-aa6b108a3f55e9d7-0">
            Anf. 68 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-1">
            <seg xml:id="i-c7a4875101e997ac-0">
              Herr talman! Jag ska först säga till Anne-Marie Ekström när det
              gäller regeringens förslag till riksdagen om att avskaffa rätten
              till ny ansökan att jag inte alls tror att detta kommer att innebära
              att alla högar på Utlänningsnämnden och på Migrationsverket kommer
              att försvinna. Det kommer de definitivt inte att göra. Men trots
              allt går ungefär 25 % av Utlänningsnämndens resurser till att
              avgöra nya ansökningar. Och nya ansökningar måste alltid tas med
              förtur. Det innebär att även barnärenden och andra ärenden blir
              liggande lite längre. Jag menar att det är ett förslag som kommer
              att bidra till att lösa en del av de strukturella problem som
              vi har inom asylprocessen i dag.
            </seg>
            <seg xml:id="i-2a9f9d32ceaf239f-0">
              Anne-Marie Ekström frågade varför jag inte nämner förbättringar
              i asylprocessen. Det tycker jag var en väldigt berättigad fråga.
              Det är helt riktigt. Det borde jag verkligen ha gjort. Regeringen
              fattade till exempel den 15 januari beslut om ett särskilt rättssäkerhetspaket
              som handlade om ett regeringsuppdrag till Migrationsverket. En
              del av det paketet innebär att Migrationsverket får i uppdrag
              att förbättra asylutredningarna så att man på ett tidigare stadium
              tar in ombuden i själva asylprocessen men också att beslutsfattarna
              sitter med vid utredningarna. En mycket preliminär utvärdering
              av det projekt som har föregått detta beslut visar att andelen
              överklaganden har minskat. Man får så att säga en bättre grund
              att stå på, en bättre utredning. Och väldigt många, både ombud
              och sökande, upplever att man har beaktat alla de skäl som har
              åberopats i ansökan. Det är alltså helt riktigt att det är på
              gång.
            </seg>
            <seg xml:id="i-5f07898a96b0b5df-0">
              Vi arbetar också med att öka öppenheten i andra instans och förändra
              och reformera den andra instansen inom asylprocessen. Som riksdagens
              ledamöter är väl medvetna om har detta varit en lång process där
              Lagrådet avstyrkte det förslag som regeringen lade fram för ett
              och ett halvt år sedan. Men det är en process som pågår. Och jag
              har löpande kontakter med de olika politiska partierna för att
              se hur vi kan komma fram så snart som möjligt. Där delar jag nämligen
              helt Anne-Marie Ekströms uppfattning och även Gustav Fridolins
              uppfattning om att det är nödvändigt att göra någonting åt detta
              och se till att vi ökar öppenheten och rättssäkerheten i andra
              instans.
            </seg>
            <seg xml:id="i-54aa256ec049fe19-0">
              Anne-Marie Ekström säger att det inte finns någon människa som
              kommer till Sverige utan att ha något skäl. Det är helt riktigt.
              Väldigt många människor som kommer till Sverige har också väldigt
              starka skäl, vilket också Gustav Fridolin pekar på. Man kommer
              från fattigdom, man kanske är arbetslös, och det finns en rad
              olika mycket starka personliga skäl, men det är inte alltid asylskäl.
              Det här är naturligtvis ett dilemma som vi har att hantera. Det
              är oerhört svårt. Jag kan verkligen förstå den upplevelse som
              Gustav Fridolin hade när han åkte runt i Bosnien, vilket jag också
              gjorde för ett år sedan, och mötte alla dessa människor som kämpar
              i ett samhälle som ännu inte riktigt har kommit på fötter i alla
              delar.
            </seg>
          </u>
          <note type="speaker" xml:id="i-fb05808debb0355c-0">
            Anf. 69 ANNE-MARIE EKSTRÖM (fp):
          </note>
          <u who="anne-marie_ekstrom_1c190c" xml:id="i-3b58ab729242b272-1">
            <seg xml:id="i-49465985e9159cdc-0">
              Herr talman! Det är bra att migrationsministern är medveten om
              att vi måste ha en rättssäker asylprocess.
            </seg>
            <seg xml:id="i-e9bc1b43a86edbf8-0">
              En tanke har slagit mig några gånger när det har diskuterats
              om att det ska vara så väldigt dyrt med en ny asylprocess. Om
              en ny rättssäker process kostar så mycket mer än det i dag kostar
              innebär det väl att den asylprocess som vi har i dag är väldigt
              rättsosäker. Innan man kan ta bort rätten till ny ansökan måste
              man, menar jag, få till detta med en rättssäker asylprocess. Då
              försvinner nog många nya ansökningar.
            </seg>
            <seg xml:id="i-ae917b804991ad30-0">
              Jag kommer tillbaka till barnen. Jag håller med Gustav Fridolin
              om att Sverige inte följer barnkonventionen och det som står i
              portalparagrafen i utlänningslagen att hänsyn ska tas till barnens
              bästa.
            </seg>
            <seg xml:id="i-ae9fd3f963721830-0">
              Jag var med på resan till Bosnien. Precis som Gustav Fridolin
              sade träffade vi ett antal personer som hade återvänt från Sverige.
              Vi återkommer säkert till den resan ytterligare gånger, migrationsministern.
            </seg>
            <seg xml:id="i-cbeef9b55a1f44f9-0">
              Vad jag nu vill ta upp är två mörka ögon som saknade glädje.
              De var tomma och ledsna. De tillhörde en elvaårig pojke som för
              fyra veckor sedan lämnade Sverige och sina skolkamrater i Malmö.
              Nu bodde han tillsammans med sin mamma, pappa och lillebror samt
              tre andra personer i ett rum på 25 kvadratmeter. Alla levde på
              en kvinnas pension. Hennes man försvann vid massakern i Screbrenica.
            </seg>
            <seg xml:id="i-5a08a662ef5e6ceb-0">
              Om en månad skulle den som ägde huset komma tillbaka och sälja
              det. I Bosnien har man nämligen rätt till det hus som man ägde
              före kriget. Om en månad kommer pojken med de mörka ögonen inte
              att ha någonstans att ta vägen. Ett internflyktingläger eller
              gatan är alternativet eftersom pojkens familj inte hade hus eller
              lägenhet före kriget.
            </seg>
            <seg xml:id="i-4162706eaa33b1b0-0">
              Hur ska hans mamma eller pappa få arbete när arbetslösheten är
              40 %? Röda Korset och andra hjälporganisationer delar ut 5 000
              portioner mat om dagen i Sarajevo, men det skulle behövas 20 000.
              De som får de här portionerna är bara de allra mest behövande.
            </seg>
            <seg xml:id="i-10f3ac88dd59c29d-0">
              Pojken hade den dagen vi var där för första gången gått i bosnisk
              skola. Han talade svenska bättre än han talade bosniska han hade
              bott i Sverige i tre år.
            </seg>
            <seg xml:id="i-90f2447ac4c8082b-0">
              Att skicka tillbaka ett barn till en sådan miljö kallar jag inte
              för att se till barnets bästa. Visst finns det de som kan återvända
              till Bosnien och som har hus och släktingar. Men vi träffade också
              folk från UNHCR. De sade till oss att man måste beakta varje familj
              individuellt för att se om de har något att återvända till.
            </seg>
            <seg xml:id="i-17d7347639d236fd-0">
              Kan migrationsministern tänka sig att medverka till att man tar
              mer individuell hänsyn till exempel när det gäller Bosnien och
              de som ska återvända dit, särskilt när barn är inblandade?
            </seg>
            <seg xml:id="i-7aa16c2735486601-0">
              Herr talman! Den pojke som jag här beskrivit har varit med om
              mycket. Bland annat har han varit på flykt i hela sitt liv. Men
              det finns också andra barn som har upplevt hemskheter i sitt hemland
              upplevelser som de själva inte kan förklara eller förstå. De kan
              ha sett sin mamma våldtas och sin pappa dödas. De här barnens
              skäl måste man också ta hänsyn till.
            </seg>
            <seg xml:id="i-72797f8fb5004528-0">
              För att kunna lyssna på barn krävs det en utomordentlig kompetens,
              vilket barnläkare framhåller. Jag vet att migrationsministern
              själv har lyssnat på barnläkare som har berättat om barns särskilda
              behov. Men jag håller med Gustav Fridolin om det som han tidigare
              sade om Migrationsverket och dess barnkompetens.
            </seg>
          </u>
          <note type="speaker" xml:id="i-e41496c4ece15928-0">
            Anf. 70 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-cf3211c9646bdfa4-1">
            <seg xml:id="i-9c1615e5727ff9ec-0">
              Herr talman! Att ett avskaffande av rätten till ny ansökan inte
              är en patentlösning när det gäller de problem som vi diskuterar
              här i dag vet vi, och det kommer vi att återkomma till. Snarare
              är det ett sätt att ta bort den sista säkerhetsventilen i ett
              system som hela riksdagen är överens om är fullständigt rättsosäkert.
              Det är att förvandla ett rättsosäkert system till ett rättsvidrigt
              system. Den debatten kommer!
            </seg>
            <seg xml:id="i-5239b7402ce3793a-0">
              Jag talade om ett antal enskilda ärenden men inte för att ministern
              skulle kommentera dem utan därför att man i de enskilda ärendena
              ser systemet. I ögonen på den snart helt blinda Nadina Imamovic
              eller i ögonen på den pojke som Anne-Marie Ekström talade om ser
              man vad svensk flyktingpolitik handlar om. Där ser man att vi
              inte ser till barns egna asylskäl.
            </seg>
            <seg xml:id="i-8d1aeb25649109c3-0">
              Jag nämnde i mitt tidigare inlägg ett antal saker som skulle
              kunna göras för att vi skulle kunna se till barns egna asylskäl.
              Det kan gälla särskilda kunskapsinsatser från Migrationsverket
              också för dem som handhar barn som kommer hit med familj. Det
              kan också gälla lagändringar, ett verkligt lagfästande av barnkonventionen
              så att det inte bara blir en portalparagraf som det är lätt att
              hänvisa till utan någonting som måste väga tungt ja, tyngst i
              asylprocessen eller en särskild amnesti för dem som har väntat
              väldigt länge.
            </seg>
            <seg xml:id="i-7e40d5dfd74c1166-0">
              Jag skulle vilja ha en kommentar från migrationsministern tyvärr
              får jag nog läsa den i morgon i protokollet eftersom jag nu måste
              avvika från kammaren för ett annat engagemang om varför det är
              så svårt att få i gång en diskussion i Sverige med migrationsministern
              om möjligheten till amnesti.
            </seg>
            <seg xml:id="i-e9cc63d69310524a-0">
              Vi kommer att få en ny instans- och processordning även om man
              ibland har kunnat vädra viss oro efter uttalanden från regeringen.
              De måste kunna börja med sitt arbete utan att ha en hel hög med
              gamla ärenden att behandla, för annars får vi samma fiasko som
              när Utlänningsnämnden en gång infördes.
            </seg>
            <seg xml:id="i-9adf3747869f3e1f-0">
              För att kunna göra detta krävs det att de som har väntat alldeles
              för länge får beskedet: Ni får stanna i Sverige. Ni får bygga
              ert liv här, och ni får behandla de trauman ni har från de länder
              som ni tidigare har flytt från. Beskedet får inte vara: Vi vet
              aldrig när ni ska få ett besked.
            </seg>
            <seg xml:id="i-12b8b80cb5bc58ee-0">
              Kan vi få en amnesti i Sverige?
            </seg>
          </u>
          <note type="speaker" xml:id="i-2ca0e70b004145c1-0">
            Anf. 71 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-2">
            <seg xml:id="i-be19d038679a3c50-0">
              Herr talman! Som en kommentar till Gustav Fridolin, som alltså
              får läsa protokollet senare, vill jag säga att vi när det gäller
              barnets bästa i utlänningslagen har en paragraf som säger att
              hänsyn ska tas till barnets bästa. Barnets bästa ska beaktas i
              alla ärenden.
            </seg>
            <seg xml:id="i-2e7a967fcebba366-0">
              Det innebär att barnets bästa ska beaktas i alla led av asylprocessen,
              från mottagande till utredningar av barn och till hur man fattar
              beslut om humanitära skäl men också vid ett återvändande, så att
              man ser till att ett återvändande så långt som möjligt sker utan
              att barn tar skada.
            </seg>
            <seg xml:id="i-63cf0a9552f97762-0">
              En rad olika saker har gjorts. Jag ska inte räkna upp alla dessa,
              men det finns en rad milstolpar i den svenska utlänningsrättens
              historia när det gäller åtgärder för att förbättra för asylsökande
              barn. Detta är ett arbete som hela tiden måste fortgå. Vi måste
              hela tiden skaffa nya kunskaper på det här området.
            </seg>
            <seg xml:id="i-0be486354bf41362-0">
              Det är helt riktigt som Gustav Fridolin säger, nämligen att utbildning
              av barnhandläggare på Migrationsverket är någonting som har skett
              och någonting som fortsätter att ske. Bland annat har man inom
              region Helsingfors arbetat fram en särskild manual tillsammans
              med Linköpings universitet, Tema Barn, och tillsammans med en
              docent i barnpedagogik detta just för att hitta en manual om hur
              man ska utreda barn i den speciella situation som en asylutredning
              är. Den här manualen är nu helt klar, och Migrationsverket har
              av regeringen fått i uppdrag att utveckla och fortsätta med utbildningen
              av handläggare av barnärenden.
            </seg>
            <seg xml:id="i-2cd4763a1ba876a5-0">
              Gustav Fridolin efterlyste också en översyn av lagen. Ja, det
              är precis det som pågår. Vi har en parlamentarisk kommitté som
              ska vara färdig med sitt uppdrag i juni. Man håller på med en
              översyn av utlänningslagen, särskilt när det gäller vissa delar
              av utlänningslagen. Bland annat gäller det humanitära skäl som
              ska förtydligas. Utredningen har också ett speciellt uppdrag att
              se över hur barnets bästa har beaktats man gör en genomgång av
              detta. Utredningen kommer, som sagt, med sitt betänkande i juni.
            </seg>
            <seg xml:id="i-3052f682d0392856-0">
              När det gäller amnestin är svaret nej. Av flera olika skäl tänker
              inte jag som migrationsminister medverka till att det blir en
              amnesti. Om man talar om rättssäkerhet med ena tungan kan man
              inte i nästa minut tala om amnesti, för då sätter man hela rättssystemet
              ur spel. Då säger man att alla som har kommit hit får stanna.
              Man prövar inte ens deras skäl på något sätt. Då är jag mycket
              mer tilltalad av det som Anne-Marie Ekström i början talade om,
              nämligen att vi måste hitta metoder och få resurser för att kunna
              beta av de gamla ärendena.
            </seg>
            <seg xml:id="i-a9e658829b7ed7f9-0">
              Migrationsverket har i dag utvecklat sina metoder så att alla
              inkommande ärenden handläggs och bedöms väldigt snabbt.
            </seg>
            <seg xml:id="i-679ab76ff74efcab-0">
              Man har ett problem med de gamla ärendena, den ryggsäck som man
              bär på. Det är här vi måste hitta metoder och resurser för att
              komma till rätta med det. Men det är min absoluta och bestämda
              åsikt att var och en som kommer till Sverige och söker asyl ska
              få sin sak prövad. Jag menar att amnesti som jag tycker dessutom
              är ett dåligt ord eftersom det för tankarna till brottslighet
              är någonting som jag inte kommer att medverka till.
            </seg>
          </u>
          <note type="speaker" xml:id="i-05f327bc7dc48dc2-0">
            Anf. 72 ANNE-MARIE EKSTRÖM (fp):
          </note>
          <u who="anne-marie_ekstrom_1c190c" xml:id="i-3b58ab729242b272-2">
            <seg xml:id="i-e881321e597cc76b-0">
              Herr talman! Jag måste säga att jag är nöjd med att man försöker
              jobba med detta, men jag tycker att det känns lite absurt när
              man säger att man ska ta fram en manual för hur barns ärenden
              ska hanteras. Man läser sig inte i en manual till hur man utreder
              barns ärenden. Jag fick samma uppfattning som Gustav Fridolin
              när vi var i Solna, att de som har utbildats och har barnkompetens
              är de som handlägger ensamkommande barns ärenden och i sin tur
              är rådgivande åt andra handläggare som har hand om barn i familjer.
              Jag tycker inte att det är tillfredsställande.
            </seg>
            <seg xml:id="i-09c45302471bdbf0-0">
              Man hinner inte säga så mycket under den korta tid som man har
              till förfogande, men jag skulle vilja ställa en fråga till migrationsministern.
              Jag kallar det inte för amnesti, men jag tycker att det är viktigt
              att man behandlar varje ärende individuellt. Men det finns ärenden
              som rör människor som har varit här väldigt länge, längre än de
              tolv månader som ju är den tid inom vilken ärendena ska klaras
              ut. Kan migrationsministern tänka sig att se till att de som har
              funnits länge i landet självklart ska få sina ärenden individuellt
              behandlade men att man tar mycket mycket stor hänsyn både till
              det de återvänder till och till hur länge de har varit i Sverige,
              hur länge de har gått i skolan och vad de har för olika förutsättningar?
              Efter vår resa i Bosnien har vi förstått, precis som Gustav Fridolin
              sade, att för de allra flesta finns det ingenting att återvända
              till.
            </seg>
          </u>
          <note type="speaker" xml:id="i-09cfd207d5ec2e7f-0">
            Anf. 73 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-3">
            <seg xml:id="i-f693eebedfeba8f2-0">
              Fru talman! Manualen är utarbetad tillsammans med Linköpings
              universitet med människor som är experter på psykologi och på
              hur man samtalar med barn. Denna vetenskapliga kunskap har översatts
              till Migrationsverkets situationer, nämligen när man ska samtala
              med barn i dessa speciella, känsliga situationer som det innebär
              att vara ett asylsökande barn. Det är kunskap som utvecklas inom
              Migrationsverket så att man ska kunna utreda, det vill säga ta
              fram barns egna asylskäl i asylutredningarna. Det är den utbildningen
              som man nu ska försöka sprida.
            </seg>
            <seg xml:id="i-d50c676cb9c30458-0">
              Återigen: Alla som söker asyl i Sverige måste få en individuell
              bedömning, och man måste gå igenom varje enskilt fall. Det är
              grunden för den rättssäkerhet som vi alla så väldigt mycket värnar
              om. Vad vi måste göra är att se till att Migrationsverket fortsätter
              med sitt utvecklingsarbete. Man har i flera år hållit på att utveckla
              arbetet så att man ska kunna handlägga ärenden så snabbt som möjligt.
              Det är inte bara papper som läggs i olika högar. Det här är människor
              som finns i våra kommuner, barn som går i våra skolor. Att få
              ned handläggningstiderna är en fråga som är ytterst viktig både
              för regeringen och för myndigheterna liksom för riksdagen.
            </seg>
          </u>
          <note xml:id="i-356e7651360e4e50-7">
            Överläggningen var härmed avslutad.
          </note>
          <note xml:id="i-79a75aa51ae05df2-0">
            12 § Svar på interpellation 2003/04:373 om praxis i flyktingärenden
            gällande homosexuella i Iran
          </note>
          <note type="speaker" xml:id="i-2171ccfce98a9832-0">
            Anf. 74 Statsrådet BARBRO HOLMBERG (s):
          </note>
          <u who="ulf_holm_a45651" next="cont" xml:id="i-04ce244cad32eb9a-0">
            <seg xml:id="i-42ae6ec56c1ffc60-0">
              Fru talman! Tasso Stafilidis har ställt en interpellation till
              statsminister Göran Persson om regeringens praxis i flyktingärenden
              gällande homosexuella iranier. Han frågar vilka åtgärder statsministern
              avser att vidta för att regeringen ska ändra den praxis från 1998
              som fastställdes gällande homosexuella från bland annat Iran.
            </seg>
            <seg xml:id="i-197a56efcd6ec168-0">
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <note xml:id="i-e78b5acb81ca7d38-0">
            Jag refererar till mitt tidigare svar på riksdagsfrågor 2003/04:716
            och 718 från den 18 februari som rörde samma sak och var ställda
            av Tasso Stafilidis respektive Martin Andreasson.
          </note>
          <u who="ulf_holm_a45651" prev="cont" xml:id="i-1c8f5f9f7c1af28a-0">
            <seg xml:id="i-e18b985ae96c13f2-0">
              Som jag där förklarade gör de ansvariga myndigheterna, Migrationsverket
              och Utlänningsnämnden, alltid en bedömning i det enskilda ärendet
              av den asylsökandes behov av skydd i Sverige. I bedömningen undersöker
              myndigheterna om de asylsökande riskerar förföljelse eller andra
              trakasserier vid ett återvändande till hemlandet. Häri ingår om
              det finns en sådan risk på grund av den asylsökandes sexuella
              läggning.
            </seg>
            <seg xml:id="i-61e2e8fb57383ddf-0">
              Migrationsverket och Utlänningsnämnden har goda möjligheter att
              via flera kanaler söka detaljerad information om olika frågor.
              Därutöver har Migrationsverket på uppdrag av regeringen och i
              samarbete med bland annat HomO och RFSL utarbetat riktlinjer för
              handläggning och bedömning av asylärenden där förföljelse på grund
              av sexuell läggning åberopas.
            </seg>
            <seg xml:id="i-8b65e03095033ffc-0">
              De rapporter som Tasso Stafilidis nämner är en del av underlaget.
              Dessa rapporter är utarbetade av ambassader som noga studerar
              MR-situationen på plats. Dessa uppdateras varje år och utarbetas
              med stor omsorg. Numera finns Utrikesdepartementets rapporter
              om mänskliga rättigheter på Internet.
            </seg>
            <seg xml:id="i-bb18c2e6bcbc4622-0">
              I regeringens praxisbeslut från 1998 bedömde man i det enskilda
              ärendet att det inte kunde uteslutas att asylsökanden tilldragit
              sig iranska myndigheters särskilda intresse genom uppmärksamhet
              både i Sverige, utomlands och hos flera organisationer. Mot den
              bakgrunden beviljade regeringen personen i fråga uppehållstillstånd
              som skyddsbehövande i övrigt. Det innebär att exponering i medier
              i det enskilda ärendet kan öka sannolikheten för att ett återvändande
              får allvarliga konsekvenser för den enskilde.
            </seg>
            <seg xml:id="i-e9934a45edd4dc0e-0">
              Tasso Stafilidis anser även att Sverige gör en märklig tolkning
              av Genèvekonventionen. Den svenska flyktingdefinitionen i utlänningslagen
              är nästan identisk med Genèvekonventionens definition av en flykting.
              Genèvekonventionen kräver inte att personer som hyser välgrundad
              fruktan för förföljelse på grund av sin sexuella läggning ska
              falla under begreppet flykting. I Sverige har dessa personer i
              dag i stället rätt till skydd som skyddsbehövande i övrigt.
            </seg>
            <seg xml:id="i-5b0d3b43f38a0fa0-0">
              En särskild utredare har dock nyligen på regeringens uppdrag
              föreslagit författningsändringar som är nödvändiga för att personer
              som känner en välgrundad fruktan för förföljelse på grund av kön
              eller sexuell läggning ska kunna betraktas som flyktingar. Förslaget
              redovisas i betänkandet Flyktingskap och könsrelaterad förföljelse
              som kommer att skickas ut på remiss under april 2004.
            </seg>
          </u>
          <note type="speaker" xml:id="i-51e33c1b3c8a9315-0">
            Anf. 75 TASSO STAFILIDIS (v):
          </note>
          <u who="tasso_stafilidis_d5b859" xml:id="i-8856f348b410ff6c-0">
            <seg xml:id="i-381ecfe1cdb6907f-0">
              Fru talman! Jag får tacka migrationsminister Barbro Holmberg,
              trots att jag saknar substans i interpellationssvaret. I likhet
              med de frågesvar som jag och Martin Andreasson fick i samband
              med våra frågor om homo- och bisexuella flyktingar från Iran kan
              jag nu konstatera att regeringen och migrationsministern tvår
              sina händer och frånsäger sig allt ansvar i fråga om homosexuella
              flyktingar från Iran. I det praxisbeslut som regeringen tog 1998
              konstaterar man att endast homosexuella iranier som öppet har
              manifesterat sin sexuella läggning ska ha rätt till skydd i Sverige.
              Detta innebär att svenska myndigheter kräver av en homosexuell
              iranier att denne antingen ska förtränga sin sexuella läggning
              eller leva i en ständig skräck för att avslöjas, fängslas, torteras
              eller kanske avrättas om beslut fattas om avvisning.
            </seg>
            <seg xml:id="i-c0ff6aa0c6f25eb4-0">
              Fru talman! Jag har tillsammans med Yvonne Ruwaida mött många
              homosexuella i Iran under vår gemensamma studieresa till Iran
              som vi vidtog år 2002. Vi har tagit del av vittnesmål och erfarenheter.
              Detta är någonting som jag vet är en kompetens som regeringen
              och även Migrationsverket och Utlänningsnämnden i dag saknar.
              Det gäller just att åka till Iran och träffa homosexuella iranier
              där unga och äldre, lesbiska och bögar.
            </seg>
            <seg xml:id="i-e84a43b25b8508e3-0">
              Jag anser att svensk praxis bör ändras så att de svenska myndigheterna
              ändrar sina beslutsrutiner så att homosexuella flyktingar från
              Iran får skydd i Sverige. Jag instämmer även i den kritik som
              riktas mot de svenska myndigheternas inställning till homosexualitet
              i Iran och mot den inställning som också regeringen har.
            </seg>
            <seg xml:id="i-46bb421fc028cd9b-0">
              Den sexuella läggningen är en grundläggande del av en människas
              identitet. Ingen ska behöva avkrävas att förändra sin identitet
              för att undvika förföljelse, vilket innebörden av regeringens
              praxisbeslut är. Problemet, migrationsminister Barbro Holmberg,
              är egentligen inte vårt regelverk, utan tillämpningen av regelverket.
              Jag skulle vilja säga att den minst sagt brister. Det är enligt
              min mening regeringen som har skulden till det just genom sitt
              praxisbeslut från 1998.
            </seg>
            <seg xml:id="i-209ef11e71dcb6a6-0">
              I interpellationssvaret säger Barbro Holmberg att Migrationsverket
              och Utlänningsnämnden alltid gör en bedömning i det enskilda ärendet
              av den asylsökandes behov av skydd i Sverige. Man kan faktiskt
              undra, för det verkar inte vara på det viset. Migrationsverket
              och Utlänningsnämnden väljer gång på gång att avslå asylansökningar
              från homosexuella iranier trots att det finns dokumenterad förföljelse
              och tortyr.
            </seg>
            <seg xml:id="i-acc5c7c46d70391f-0">
              Fru talman! Trots att myndigheterna, det vill säga Migrationsverket
              och Utlänningsnämnden, inte säger sig betvivla att personerna
              har utsatts för tortyr och förföljelse avslår man ansökningarna
              med hänvisning till regeringens praxisbeslut.
            </seg>
            <seg xml:id="i-575b77bbedac336d-0">
              Fru talman! Jag vill passa på att ställa en fråga till Barbro
              Holmberg, så att jag i alla fall här kan få ett mer tydligt svar
              på mina frågor och inte om hur det är för det känner vi till.
              Varför fortsätter regeringen att negligera problemet? Det är ett
              faktum att regeringen inte kan fatta beslut om en praxisändring
              i sak så länge Migrationsverket eller Utlänningsnämnden inte överlämnar
              ett ärende. Men regeringen kan agera i alla fall, och den borde
              agera mer kraftfullt. Så varför gör ni ingenting, migrationsministern?
            </seg>
          </u>
          <note type="speaker" xml:id="i-21d368f9d1240714-0">
            Anf. 76 MARTIN ANDREASSON (fp):
          </note>
          <u who="martin_andreasson_4972ea" xml:id="i-9e40d6ea46bb837f-0">
            <seg xml:id="i-09f214162ab03aeb-0">
              Fru talman! Situationen för homosexuella i Iran skiljer sig från
              den i de flesta länder. Det finns ett antal länder i världen där
              homosexualitet, kärlek mellan människor av samma kön, är ett brott.
              Men det finns få länder där förtrycket mot homosexualitet tar
              sig så extrema och så brutala uttryck som just i Iran, där människor
              utsätts för inte bara fängslanden och misshandel utan också för
              tortyr, prygelstraff och brutala avrättningar på grund av sin
              sexualitet.
            </seg>
            <seg xml:id="i-c5269d0b4f2c7cd7-0">
              Detta är någonting som fortsätter också i dag. Internationella
              människorättsorganisationer som Amnesty International och även
              FN:s kommission för de mänskliga rättigheterna har uttryckt stor
              oro för situationen för de homosexuella i Iran och för att avrättningarna
              av allt att döma fortsätter.
            </seg>
            <seg xml:id="i-8d7f770cafd2aa69-0">
              Ändå får så gott som alla iranier som flyr till Sverige och söker
              skydd därför att de utsatts för förföljelse på grund av sin sexuella
              läggning avslag på sina ansökningar. Precis som Tasso Stafilidis
              har framhållit är det egentligen inte lagens bokstav som är det
              centrala problemet, utan det är Utlänningsnämndens och bakom den
              Migrationsverkets tillämpning av regelverket på grund av den bild
              som man skapar sig av situationen för homosexuella i Iran.
            </seg>
            <seg xml:id="i-e94661fe26ae8751-0">
              Det avgörande problemet är att homosexuella flyktingar ställs
              inför en omöjlig situation. Man säger att så länge man inte på
              något sätt visar sin homosexualitet så kan myndigheterna naturligtvis
              inte upptäcka att man är homosexuell, och då riskerar man inte
              heller förföljelse. Det synsättet går stick i stäv med tanken
              på varje människas rätt till sin egen kärlek och till sin egen
              sexualitet som en grundläggande mänsklig rättighet.
            </seg>
            <seg xml:id="i-270c78ddca65de95-0">
              Praxis har blivit sådan att nästan inga homosexuella får stanna
              i Sverige på grund av den förföljelse de riskerar. Samtidigt har
              regeringen i ett praxisbeslut från 1998 pekat på att massmedial
              uppmärksamhet i Sverige kan vara ett skäl som ger anledning för
              en människa att få sin ansökan beviljad. Därför kan homosexuella
              iranska flyktingar i dag tvingas söka publicitet i svenska tidningar
              som en sista utväg för att få stanna. Detta är någonting som inte
              minst press och journalister också har pekat på och menat att
              det är en ur etisk synpunkt ytterst komplicerad situation. Regeringen
              överlåter ju därmed med öppna ögon till svenska massmedier att
              i praktiken avgöra vilka människor som ska få en fristad i Sverige.
            </seg>
            <seg xml:id="i-420fd094e9caaa32-0">
              Fru talman! Det finns mycket att säga om detta. På en punkt vill
              jag passa på att rätta migrationsministern i hennes svar. Det
              är inte enligt utlänningslagen den asylsökandes sexuella läggning
              som ska beaktas. Utlänningslagen talar i dag bara om homosexualitet,
              och inte om sexuell läggning.
            </seg>
            <seg xml:id="i-fb8e58840408b05c-0">
              Problemet är att migrationsministern talar om dagens handläggning
              och om det underlag som Migrationsverket och Utlänningsnämnden
              använder som om detta var ett tillfredsställande underlag och
              som om dagens praxis och tillämpning av flyktinglagstiftningen
              och dagens hantering av flyktingärenden är tillfredsställande.
            </seg>
            <seg xml:id="i-2aed31f57244bfa4-0">
              Min fråga till migrationsministern blir därför: Anser migrationsministern
              att Migrationsverket och Utlänningsnämnden i dag vet bättre än
              Amnesty International och UNHCR när det gäller situationen för
              homosexuella i Iran?
            </seg>
          </u>
          <note type="speaker" xml:id="i-206129a4396f75c0-0">
            Anf. 77 YVONNE RUWAIDA (mp):
          </note>
          <u who="yvonne_ruwaida_5bacb4" xml:id="i-c2d2e5b67a1e73d6-0">
            <seg xml:id="i-99de7c7bb089fdbe-0">
              Fru talman! Fru minister! Jag och Tasso Stafilidis genomförde
              en studieresa till Iran för att undersöka situationen för mänskliga
              rättigheter i Iran speciellt homosexuellas situation i Iran. Vi
              har tidigare följt det arbete som Amnesty och UNHCR har gjort
              och kunde med egna vittnesmål och upplevelser bekräfta de vittnesmål
              som Amnesty och UNHCR ger: Det går inte att vara homosexuell i
              Iran. Om man misstänks vara homosexuell kan man råka ut för prygelstraff.
              Man kan av Väktarrådets personer dras in i en lokal och genomgå
              olika typer av behandlingar som innebär både terror och förnedring.
            </seg>
            <seg xml:id="i-80f58ab1e476ec5f-0">
              Misstanke om homosexualitet har satt människor i fängelse. Där
              har de inte bara fått vara på oviss, obestämd tid utan rättssäkerhet
              utan även fått genomgå obehagliga och förnedrande kroppsundersökningar
              för att bevisa om personen i fråga är homosexuell eller inte.
              Misstanke om homosexualitet räcker i Iran för att utsättas för
              förföljelse men också för att i värsta fall bli hängd.
            </seg>
            <seg xml:id="i-fb915ffae32b000d-0">
              Rättssäkerheten i Iran är obefintlig. Den finns inte. Vi har
              upplevt den skräck människor känner. Den bedömning som Migrationsverket
              och Utlänningsnämnden gör i dag är en bedömning som regeringen
              legitimerar genom att inte agera politiskt. Man kan inte gömma
              sig bakom den politik som Migrationsverket och Utlänningsnämnden
              för. På det här viset legitimerar vi en politik där homosexuella
              iranier skickas tillbaka till förföljelse.
            </seg>
            <seg xml:id="i-403c8dbc0dd13982-0">
              Ministern har också ett ansvar för att myndigheter som Migrationsverket
              och Utlänningsnämnden men även UD, det vill säga alla de myndigheter
              som har kontakt med asylsökande, har HBT-kompetens. Jag skulle
              också vilja fråga vad ministern gör för att se till att alla myndigheter
              som på något sätt har kontakt med asylsökande har HBT-kompetens.
              Den är väldigt dålig i dag. Det är vår erfarenhet av de här myndigheternas
              arbete. Vad kan ministern göra för detta i framtiden?
            </seg>
          </u>
          <note type="speaker" xml:id="i-0e434714d10d5912-0">
            Anf. 78 BÖRJE VESTLUND (s):
          </note>
          <u who="borje_vestlund_fc77bc" xml:id="i-8cf7e96dc9a400cf-0">
            <seg xml:id="i-ecbda22dd2c5e924-0">
              Fru talman! Jag ber om ursäkt för att jag inte kunde vara med
              i början av den här debatten. Den här debatten engagerar mig,
              liksom de andra interpellanterna, och har gjort det under en lång
              rad av år. Skälet till det är att vi har lärt känna ett stort
              antal flyktingar som har kommit hit och känt fruktan för sina
              liv. De har känt fruktan just för att de är homosexuella eller
              bisexuella. De har känt fruktan för att bli stenade eller dödade
              på annat sätt om de åker tillbaka till sitt land.
            </seg>
            <seg xml:id="i-d5e5c5c5d28bb11f-0">
              Vi har också lärt känna många, som efter många om och men och
              mycket lidande i Sverige, har fått stanna kvar av humanitära skäl.
              Det har alltså inte varit av flyktingskäl. Jag tycker att man
              i det här sammanhanget måste ställa sig frågan: Var det inte detta
              man menade när man införde sexuell läggning i den lagstiftning
              vi hade? Jag hänvisar inte till något enskilt fall i min undran.
              Det handlar framför allt om varför den lagstiftning som vi faktiskt
              har stiftat i Sverige inte ska gälla. Det var en stor framgång
              när vi fick in sexuell läggning som en del i utlänningslagen.
              Det var en stor framgång, och vi kände att vi hade en grund att
              stå på.
            </seg>
            <seg xml:id="i-45ffa212e7bbded4-0">
              När man sedan kommer till rättspraxisen visar det sig att den
              inte håller speciellt långt. Sedan uppstod det här fatala problemet
              när regeringen beslutade att man skulle ha utlevt sin homosexualitet
              i det egna landet. Om man utlever sin homosexualitet i Iran kan
              man inte fly. Då är man död. Det här har vi sett i fall efter
              fall. Att Iran har kommit så mycket på tapeten beror på att man
              tillämpar den lagstiftning man har så hårt där. Man dömer konsekvent
              dem som har ertappats med att vara homosexuella.
            </seg>
            <seg xml:id="i-7d96f4be25c9a60e-0">
              Samtidigt tycker jag också att man i de här sammanhangen kan
              rikta kritik när det gäller det behov som ofta efterfrågas, inte
              minst från enskilda riksdagsledamöter på olika sätt under många
              år, om att man ska ha en bra HBT-kompetens.
            </seg>
            <seg xml:id="i-fde1311386aa67dd-0">
              Vi har arbetat för att få en bättre rapportering när det gäller
              de så kallade länderrapporterna. Men det räcker uppenbarligen
              inte. Det avvisas fortfarande människor till Iran varje år. Man
              finner ingen lösning på detta. Vi befinner oss i princip på samma
              ställe som för tio år sedan när vi började att arbeta med detta.
            </seg>
            <seg xml:id="i-44a6afbc65b623d0-0">
              Jag skulle vilja vädja till migrationsministern att svara på
              när vi kan se ett slut på detta så att dessa människor som uppenbarligen
              har skyddsbehov kan få en fristad i Sverige. Det är ett verkligt
              problem. Vi har bevisat detta gång på gång i olika sammanhang.
              Ändå har man inte gjort någonting åt den här lagstiftningen. Vad
              ska vi göra för att vi ska få en förändring till stånd?
            </seg>
          </u>
          <note type="speaker" xml:id="i-ef4dd3f6ca06581c-0">
            Anf. 79 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-4">
            <seg xml:id="i-7c3899ec25333636-0">
              Fru talman! Jag skulle vilja börja med det som vi uppenbarligen
              är överens om, nämligen att lagstiftningen är tillfyllest, även
              om jag inte tycker att den är riktigt tillfyllest. Lagstiftningen
              är fullständigt glasklar på det här området. Om man riskerar förföljelse
              har man rätt till skydd i Sverige. Som jag sade i mitt svar tidigare
              har inte förföljelse på grund av sexuell läggning ansetts ligga
              inom ramen för Genèvekonventionen. Därför har Sverige kompletterat
              sin lagstiftning, vilket vi gjorde 1997. Då sade vi att förföljelse
              på grund av homosexualitet, vilket Martin Andreasson helt riktigt
              påpekade här, ska ge rätt till skydd i Sverige. Det är viktigt
              att understryka att är man förföljd har man rätt till skydd i
              Sverige.
            </seg>
            <seg xml:id="i-49be91105e995187-0">
              Här pågår det nu ett lagstiftningsarbete. Vi har en utredning
              som nu föreslår att man ska stryka den del av övriga skyddsskäl
              som säger att man ska få rätt till skydd när man förföljs på grund
              av homosexualitet. Det ska omfattas av flyktingbegreppet. Här
              går Sverige faktiskt i bräschen för att hitta en juridisk lösning
              på detta problem. Vi utvidgar därmed flyktingbegreppet så att
              också kvinnor, som det ofta handlar om, som förföljs på grund
              av sitt kön eller människor som förföljs på grund av sin sexuella
              läggning ska få flyktingstatus i Sverige.
            </seg>
            <seg xml:id="i-94a204a03b779367-0">
              Den här utredningen kom för en månad sedan. Den kommer att skickas
              ut på remiss. Sedan påbörjas ett nytt lagstiftningsarbete med
              nya förarbeten till myndigheterna att beakta i bedömningen i de
              enskilda ärendena.
            </seg>
            <seg xml:id="i-a5a9fccc4148c6d6-0">
              Myndigheterna har att göra bedömningar i de enskilda ärendena.
              Det är en mänsklig rättighet att söka asyl. Det är också en mänsklig
              rättighet att få asyl om man är förföljd. Mänskliga rättigheter
              är individuella, och så också asylrätten. Det betyder att myndigheterna
              har att se till det enskilda fallet, till den enskilda individen,
              och göra en riskbedömning av om den personen riskerar förföljelse
              vid ett återsändande. Man har att se till den enskilda individens
              uttryck för vad den riskerar i förhållande till situationen i
              hemlandet.
            </seg>
            <seg xml:id="i-655ae12476545d40-0">
              Någon frågade om jag anser att Migrationsverket och Utlänningsnämnden
              vet bättre än Amnesty när det gäller den här situationen. Nej,
              jag anser inte att man vet bättre, men i sitt underlag har Migrationsverket
              och Utlänningsnämnden rapporter från Amnesty, från FN-organisationer,
              från andra internationella organisationer liksom den löpande rapportering
              som sker. Det är det underlag som Migrationsverket och Utlänningsnämnden
              har att ta hänsyn till när man gör bedömningar i det enskilda
              ärendet.
            </seg>
          </u>
          <note type="speaker" xml:id="i-4bb792d7f0e15010-0">
            Anf. 80 TASSO STAFILIDIS (v):
          </note>
          <u who="tasso_stafilidis_d5b859" next="cont" xml:id="i-83065cb5382ac9b8-0">
            <seg xml:id="i-07ad74f4571792df-0">
              Fru talman! Jag blir förvånad. Gång på gång flera år i rad har
              vi riksdagsledamöter i den här talarstolen försökt påverka våra
              migrationsministrar och regeringen i den här frågan, men man lyssnar
              inte. Man lyssnar inte och väljer att inte ta sitt ansvar. Det
              förvånar mig framför allt eftersom migrationsministern inleder
              sitt andra anförande med att säga att vi faktiskt är överens på
              en punkt. Vi är överens om att man ska få skydd när man fruktar
              för sitt liv. Det är inte konstigt.
            </seg>
            <seg xml:id="i-35075f8aeb091111-0">
              Migrationsministern hänvisar till den nya utredningen. Jag vill
              påtala att det även finns en SOU som heter Utredningen om homosexuellas
              situation i samhället som kom redan 1984. Den föreslog precis
              samma sak, men det har ingen regering lyft upp på bordet. Det
              har man bara lagt undan och struntat i. Man har tillsatt en ny
              utredning i stället för att en gång för alla inse att sexuell
              läggning måste vara med i flyktingbegreppet, precis som det är
              i till exempel Kanada, England, Australien och USA där man har
              lagt in detta i flyktingdefinitionen.
            </seg>
            <seg xml:id="i-4d695e1d52461950-0">
              Det problem som jag tycker att migrationsministern blundar för
              är Migrationsverkets och Utlänningsnämndens tillämpning av lagstiftningen.
              Det är där problemet ligger. Varför inte göra någonting åt den
              saken?
            </seg>
            <seg xml:id="i-c2d7553662bc0338-0">
              Jag har gått igenom väldigt många ärenden. Det finns till exempel
              en asylsökande från Iran som två gånger har dömts för sexuellt
              umgänge med andra män, alltså för homosexualitet. Vid båda tillfällena
              har han ådömts piskstraff och fängelse under lång tid. Vidare
              har han vid upprepade tillfällen utsatts för tortyr och annan
              omänsklig behandling. Han har en massa sår och ärr på kroppen,
              det finns utlåtanden från rättsmedicinsk specialist och så vidare.
            </seg>
            <seg xml:id="i-64c74676ab45327c-0">
              Trots alla de här bevisen kommer Migrationsverket och Utlänningsnämnden
              fram till att han inte riskerar någonting utan bör skickas tillbaka.
            </seg>
          </u>
          <note xml:id="i-d6ee02077e811251-0">
            Anf. 81 TREDJE VICE TALMANNEN:
          </note>
          <u who="tasso_stafilidis_d5b859" prev="cont" xml:id="i-76c70fba02569356-0">
            <seg xml:id="i-32fabbe34a9dddd1-0">
              Jag får erinra om att vi inte tar upp enskilda ärenden.
            </seg>
          </u>
          <note type="speaker" xml:id="i-84e08c993c32834f-0">
            Anf. 82 TASSO STAFILIDIS (v):
          </note>
          <u who="tasso_stafilidis_d5b859" next="cont" xml:id="i-83065cb5382ac9b8-1">
            <seg xml:id="i-dbaf4b154e449b0d-0">
              Men, fru talman, jag tar inte upp något enskilt ärende och har
              inte nämnt något namn. Jag exemplifierar hur Migrationsverket
              arbetar.
            </seg>
          </u>
          <note xml:id="i-3930fcd5f0a7751b-0">
            Anf. 83 TREDJE VICE TALMANNEN:
          </note>
          <u who="tasso_stafilidis_d5b859" prev="cont" xml:id="i-76c70fba02569356-1">
            <seg xml:id="i-4bf17053c27a2e53-0">
              Vad vi inte kan göra är att anföra synpunkter på hur Migrationsverket
              har beslutat i ett enskilt ärende. Det handlar inte om ifall det
              nämns ett namn eller inte utan det handlar om att ministern i
              det här fallet inte kan gå in och kommentera det. Det är i så
              fall en fråga om en jämställdhet i debatten.
            </seg>
          </u>
          <note type="speaker" xml:id="i-8528a87b95dd15f9-0">
            (TASSO STAFILIDIS (v):
          </note>
          <u who="tasso_stafilidis_d5b859" xml:id="i-8856f348b410ff6c-1">
            <seg xml:id="i-2f7cd32ec5d634c5-0">
              Jag förväntar mig inte att ministern ska göra det utan om talmannen
              lyssnar på vad jag ska komma till, kommer talmannen att förstå
              att jag inte begär det. Jag vet att ministern inte kan svara på
              det.
            </seg>
            <seg xml:id="i-a34a5a062223250e-0">
              Kan jag fortsätta nu?)
            </seg>
            <seg xml:id="i-fe68906a322e92bd-0">
              Ja.
            </seg>
          </u>
          <note type="speaker" xml:id="i-edb385ed29bfc171-0">
            Anf. 84 TASSO STAFILIDIS (v):
          </note>
          <u who="tasso_stafilidis_d5b859" xml:id="i-8856f348b410ff6c-2">
            <seg xml:id="i-3521928d611c28a2-0">
              Fru talman! Det finns otaliga exempel, och vi hamnar återigen
              i Iran. Alla exempel som vi kan hitta i medierna handlar om Iran.
              När medierna väljer att lyfta fram personer är det DN och dess
              journalister och redaktörer som avgör vem som ska få skydd i Sverige.
              Det kan väl inte kallas rättstrygghet i den svenska lagstiftningen
              att det ska vara Dagens Nyheter och andra medier som ska avgöra
              vilka som ska få skydd i Sverige, framför allt när det finns sådan
              här bevisning.
            </seg>
            <seg xml:id="i-9388c2c25a3f01dd-0">
              Som både jag och Yvonne Ruwaida tidigare har påpekat var vi missnöjda
              både med regeringens passivitet och med den icke-aktion som vi
              har sett från Migrationsverket och Utlänningsnämnden. Man kan
              ju fråga sig varför Migrationsverket och Utlänningsnämnden inte
              överlämnar ett nytt ärende till regeringen för att ompröva praxisbeslutet.
              Det är ju det som krävs eftersom regeringen inte själv kan ompröva
              praxisbeslutet.
            </seg>
            <seg xml:id="i-dd8fea904e2ad6b7-0">
              Jag frågar mig: Varför överlämnar man inte ett sådant ärende
              utan gömmer sig bakom det gamla praxisbeslutet, som man återanvänder
              gång på gång?
            </seg>
            <seg xml:id="i-b53649ee66a314c1-0">
              Den studieresa som jag och Yvonne gjorde resulterade bland annat
              i en rapport, som vi har överlämnat till riksdagen och som jag
              också kommer att överlämna till Migrationsverket. Vi skulle gärna
              vilja fortsätta den här diskussionen om vad man skulle kunna göra.
              Vi som ställer frågor vill ju vara överens. Vi vill inte ha konflikter
              och olika åsikter i den här frågan, men vi vill att någonting
              görs.
            </seg>
          </u>
          <note type="speaker" xml:id="i-309839b422f56e3f-0">
            Anf. 85 MARTIN ANDREASSON (fp):
          </note>
          <u who="martin_andreasson_4972ea" xml:id="i-9e40d6ea46bb837f-1">
            <seg xml:id="i-688270a0afef8d1f-0">
              Fru talman! Vi som har deltagit i debatten har ju allihop påpekat
              att det centrala i problemet inte är hur lagstiftningen är utformad
              utan hur den tillämpas. Ministern konstaterar då att vi är överens
              om att det inte är lagstiftningen som är problemet, och jag tycker
              att det i och för sig är väldigt trevligt att man försöker se
              saker och ting från den ljusa sidan, men frågan är om det inte
              faktiskt går över gränsen att ministern då ägnar större delen
              av sin svarsreplik åt att utveckla ett resonemang kring den sak
              som ingen av interpellanterna har ansett vara det centrala problemet,
              nämligen hur lagstiftningen är utformad i sin bokstav. Det handlar
              ju i stället om hur myndigheterna tillämpar lagstiftningen i dag.
            </seg>
            <seg xml:id="i-665d40281953dc0c-0">
              För att bara kort beröra den utredning som nu finns vill jag
              säga att den dessutom är en av tyvärr många utredningar på det
              flyktingpolitiska området vars hantering regeringen har vanskött.
              Det var en utredning som man från början utlovade skulle vara
              klar i oktober 2002 men som inte ens tillsattes förrän våren 2003.
              Från början var det tänkt att Sverige skulle vara ett föregångsland
              inom EU. På grund av vårt dröjsmål får vi väl nu se ifall den
              här lagstiftningen kan träda i kraft före eller först i samband
              med genomförandet av skyddsgrundsdirektivet.
            </seg>
            <seg xml:id="i-662eff9429a00f3f-0">
              Ministerns svar visar dock att hon uppenbarligen inte har något
              problem med hur dagens lagstiftning tillämpas i praktiken av myndigheter.
              Det finns tydligen inget problem med det kunskapsunderlag som
              man använder sig av i dag. Uppenbarligen finns det inte heller
              något problem med att regeringens praxisbildande beslut från 1998
              i praktiken gör att det blir enskilda tidningsredaktioner som
              tvingas avgöra människors öden genom att utgången i ett enskilt
              flyktingärende blir avhängigt av om en journalist råkar intressera
              sig för fallet eller inte.
            </seg>
            <seg xml:id="i-65bac7af885ae596-0">
              Enligt mitt sätt att se det är detta långt ifrån en rättssäker
              hantering. Jag vill upprepa min fråga om ministern anser att Migrationsverket
              och Utlänningsnämnden i dag har ett tillräckligt kunskapsunderlag
              för att bedöma frågor rörande flyktingärenden där förföljelsen
              är kopplad till sexuell läggning.
            </seg>
          </u>
          <note type="speaker" xml:id="i-1b6d28fc60869fdd-0">
            Anf. 86 YVONNE RUWAIDA (mp):
          </note>
          <u who="yvonne_ruwaida_5bacb4" xml:id="i-c2d2e5b67a1e73d6-1">
            <seg xml:id="i-56f7dc7bdb4a4bfe-0">
              Fru talman! Frågan om svensk flyktingpolitik är ju i slutändan
              ändå regeringens ansvar. Den här frågan har diskuterats under
              väldigt lång tid av oss fyra debattörer, men också flera andra
              från flertalet partier i riksdagen har gång på gång tagit upp
              den. Den har diskuterats årligen, men ändå har regeringen inte
              ansett att man behöver agera på något sätt.
            </seg>
            <seg xml:id="i-51cadc991a3569fc-0">
              En av de enklaste saker som jag tycker att man borde komma fram
              till är att se till att Migrationsverket, Utlänningsnämnden och
              UD:s ambassadpersonal som gör länderrapporter och annat har HBT-kompetens.
              Vad görs för att man där ska få HBT-kompetens?
            </seg>
            <seg xml:id="i-189519bc1b28d98f-0">
              Jag skulle återigen vilja fråga ministern jag tycker inte att
              jag tidigare fick ett svar på den frågan vad ministern kan göra
              här. Det är ministerns ansvarsområde. Hur hanteras asylsökande
              av svenska myndigheter? Jag vill få svar som gäller alla de aktuella
              tre områdena. Hur ska man där få HBT-kompetens? Man har stora
              brister i det avseendet. Det framgår också av den rapport som
              Tasso Stafilidis alldeles nyss överlämnade till migrationsministern.
            </seg>
            <seg xml:id="i-cf1152862744bf3d-0">
              Ett problem är den bedömning som man gör av homosexuellas situation
              i Iran. Går det att vara hemlig med sin homosexualitet? Är det
              lämpligt att man ska behöva hemlighålla sin sexuella läggning
              för att inte riskera att utsättas för någonting, och går det?
            </seg>
            <seg xml:id="i-c550aa5cf39a3ac1-0">
              Jag tycker att det sätt som man hanterar homosexuella asylsökande
              från Iran på visar att den lagstiftning som vi i dag har bara
              blir ett papper utan värde, och det är inte det som är meningen.
            </seg>
          </u>
          <note type="speaker" xml:id="i-08b79bd13462999b-0">
            Anf. 87 BÖRJE VESTLUND (s):
          </note>
          <u who="borje_vestlund_fc77bc" xml:id="i-8cf7e96dc9a400cf-1">
            <seg xml:id="i-2028aa5b8558082a-0">
              Fru talman! Jag var för väldigt många år sedan jag kommer inte
              ihåg hur många år, men Maj-Lis Lööw var invandrarminister, som
              det hette på den tiden tillsammans med några kamrater och diskuterade
              de här frågorna med henne. Hon svarade, ungefär som migrationsministern
              gör i dag, att man hade en utredning i arbete. Det var just den
              utredning som Tasso Stafilidis hänvisade till och som skulle leda
              till att hanteringen av de här frågorna skulle förbättras i framtiden.
            </seg>
            <seg xml:id="i-c0b1b61fa324ff36-0">
              Jag måste säga att det är väldigt tråkigt att man fortsätter
              på precis samma sätt. Visserligen har jag nu tagit säte och stämma
              i denna fantastiska kammare, men det är precis samma argumentation
              som vi möter. Jag skulle vilja säga att det kanske inte heller
              är något problem med en avvikande hudfärg, om man stänger in personen
              i fråga i ett mörkt rum och släcker lyset. Då kanske inte det
              är något problem. Då kanske inte det uppenbara finns, att man
              har en annan hudfärg.
            </seg>
            <seg xml:id="i-47a9e3545e7a1e28-0">
              Jag inser att detta är ett absurt resonemang. Men jag skulle
              också kunna hänvisa till olika rättsfall. Problemet är bara att
              de rättsfallen börjar bli så många och det händer ingenting. Det
              aktiva arbetet för att få en ändring till stånd har pågått så
              länge.
            </seg>
            <seg xml:id="i-40d1a400627304f2-0">
              Det är framför allt Iran som har varit i skottgluggen, men de
              här diskussionerna har även förts om andra länder. Jag beklagar
              verkligen att vi inte har kommit mycket längre.
            </seg>
            <seg xml:id="i-42199953769b2854-0">
              Låt oss säga att det är drygt tio år sedan jag pratade med Maj-Lis
              Lööw. Det är alldeles för lång tid och alldeles för många människor
              som inte har fått sina skyddsbehov tillgodosedda här.
            </seg>
            <seg xml:id="i-d239ec132e7520d0-0">
              Låt oss göra någonting nu! Låt oss inte bara hänvisa till utredningar
              och den vanliga retoriken som man har i den här kammaren. Låt
              oss säga att vi nu faktiskt är beredda att göra någonting. Om
              vi nu är överens om att det inte är problem med lagstiftningen
              som sådan så finns det ändå ett stort problem. Lagstiftaren säger
              en sak och rättsinstanserna säger en annan. Då måste man titta
              på det problemet.
            </seg>
          </u>
          <note type="speaker" xml:id="i-6e708e5e0921cd37-0">
            Anf. 88 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-5">
            <seg xml:id="i-b55ad6dcc3fc74c5-0">
              Fru talman! Jag tycker att kritiken är lite orättvis. Börje Vestlund
              säger att han talade med Maj-Lis Lööw för tio år sedan och att
              det inte har hänt något. Men visst har det väl hänt någonting!
            </seg>
            <seg xml:id="i-a5b601cb2adaff8a-0">
              Faktum är att vi ändrade lagen 1997. Vi förde då inte in det
              vi nu talar om i flyktingbegreppet. Det var en lång diskussion
              där man tog upp om man verkligen ska anse kvinnor, homosexuella
              eller människor med annan sexuell läggning vara en särskild samhällsgrupp.
              Det var många som tyckte att det var diskriminerande att se det
              så. Därför lade man in det som en särskild skyddsgrund i utlänningslagen.
            </seg>
            <seg xml:id="i-808a1e1904271ea1-0">
              Nu ser diskussionen annorlunda ut, både internationellt, inom
              EU och i Sverige.
            </seg>
            <seg xml:id="i-bf6008ea3450dcf6-0">
              Yvonne Ruwaida säger att migrationspolitiken är regeringens ansvar.
              Det är den absolut. Men om man inte kan påverka tillämpningen,
              vilket regeringen inte kan, är det ganska fruktlöst att gå den
              vägen. Om man däremot kan påverka lagstiftningen, vilket regering
              och riksdag har i sina händer, är det för mig något mera fruktbart
              att gå den vägen. Därför förvånar det mig att ni inte ser att
              vi nu har en utredning, ett lagstiftningsarbete på gång på just
              detta område.
            </seg>
            <seg xml:id="i-75b58e830f56e1ca-0">
              Under hösten eller tidiga våren kommer ett förslag att läggas
              på riksdagens bord. Det blir den grund som myndigheterna då har
              att utgå från i sin bedömning i de enskilda ärendena.
            </seg>
            <seg xml:id="i-c85ba16b96a7f639-0">
              Yvonne Ruwaida och Martin Andreasson nämnde HBT-kompetens. Jag
              tror att det är riktigt att det saknas på en hel del områden.
              Där har Migrationsverket tillsammans med Ombudsmannen mot diskriminering
              på grund av sexuell läggning och RFSL arbetat fram riktlinjer
              för både handläggning och bedömning i ärenden där förföljelse
              på grund av homosexualitet åberopas. Det kan för de enskilda vara
              svårt att tala om dessa saker eftersom de är av väldigt privat
              natur. Då kan det vara svårt att berätta om sina upplevelser.
              Det kan vara svårt att för utredaren tala om det man har upplevt
              i sitt hemland. Därför är det viktigt med val av utredare om det
              ska vara en man eller kvinna val av ombud och inte minst val av
              tolk. I riktlinjerna sägs att det är oerhört viktigt att man talar
              med den sökande så att man hör om den sökande har några speciella
              önskemål när det gäller just den typen av frågor.
            </seg>
            <seg xml:id="i-6fdec11b23412f96-0">
              Riktlinjerna innehåller flera saker som jag tror är väldigt bra,
              som syftar just till att öka kompetensen. Naturligtvis räcker
              det inte med riktlinjer utan det måste också finnas en utbildning
              och en diskussion inom verken. Det är också något som pågår inom
              Migrationsverket.
            </seg>
            <seg xml:id="i-da1b96b283ecabd0-0">
              Jag tror att det är riktigt att det är någonting som man måste
              arbeta vidare med. Det som har påbörjats måste fördjupas.
            </seg>
          </u>
          <note type="speaker" xml:id="i-de589e2840c1713e-0">
            Anf. 89 TASSO STAFILIDIS (v):
          </note>
          <u who="tasso_stafilidis_d5b859" xml:id="i-8856f348b410ff6c-3">
            <seg xml:id="i-07af2e1197475226-0">
              Fru talman! Nu tycker jag att ministern har något konkret att
              komma med. Jag tar migrationsministern på orden. Jag hör att hon
              nu lovar att man i den nya lagstiftningen kommer att lyfta in
              sexuell läggning i flyktingbegreppet. Då kommer det också att
              finnas tydliga riktlinjer och förarbetstexter till lagstiftningen.
              De kommer att vara det medel som vi kan förändra tillämpningen
              hos myndigheterna med. Den funkar ju inte i dag. Fortfarande i
              dag utvisas människor trots att de har välgrundad fruktan för
              förföljelse på grund av sin homosexualitet.
            </seg>
            <seg xml:id="i-62c62bf3b90a9300-0">
              Jag är väldigt nöjd med det som ministern säger. Vi ska alla
              hjälpas åt för att få en så bra lagstiftningslösning som möjligt.
              Den ska också vara så tydlig som möjligt, så att man nästan får
              skriva myndigheterna på näsan hur de ska gå till väga i de här
              fallen.
            </seg>
            <seg xml:id="i-3f10cec78cb753eb-0">
              HBT-kompetensen som har tagits upp är givetvis A och O. Jag har
              tagit del av riktlinjerna och sett hur arbetet har utvecklats
              under de senaste åren på Migrationsverkets enhet i Malmö. Det
              är mycket positivt. Förvisso heter vägledningen En vägledning
              om viss sexuell läggning, vilket jag inte riktigt begriper. Man
              syftar väl på homosexualitet. Det är viktigt att vi går från denna
              kammare i dag och har den tilliten till varandra.
            </seg>
            <seg xml:id="i-880b2e6f267e7e10-0">
              Jag litar nu på migrationsministerns ord att vi kommer att få
              en lagstiftning skyndsamt till riksdagen. Vi förväntar oss också
              lösningar på det vi i dag har ifrågasatt, där ministern inte anser
              sig kunna göra någonting i nuläget utan kommer att lösa det med
              lagstiftning.
            </seg>
          </u>
          <note type="speaker" xml:id="i-8327bd75dea30b02-0">
            Anf. 90 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-6">
            <seg xml:id="i-58e3ec0ba051c883-0">
              Fru talman! Det var en fråga som jag inte hann svara på tidigare
              som jag tänkte svara på. Det gäller det som sades om att låta
              DN avgöra, vilket jag menar är helt fel. Lagstiftningen ser sådan
              ut och följer helt och hållet den internationella flyktingrätten.
              Som jag sade tidigare, vad myndigheterna har att bedöma är den
              risk som vederbörande kan utsättas för vid ett återsändande.
            </seg>
            <seg xml:id="i-c82bd9141b417881-0">
              Det finns ett särskilt begrepp inom utlänningsrätten som heter
              flykting sur place, alltså sur place-begreppet. I det land där
              man befinner sig som asylsökande kan det vara så att man, när
              man kommer, inte har tillräckliga skäl för att få stanna. Det
              är inte tillräckligt stor risk att återsända vederbörande. Men
              om man öppet manifesterar kritik mot regimen eller på något sätt
              utsätter sig själv för fara kan man få flyktinggrundande skäl
              vid det tillfället. Det handlar inte om att man låter medierna
              avgöra utan det är någonting som ingår i den internationella flyktingrätten.
              Det är viktigt att påpeka att det är ett begrepp som alla länder
              använder utifrån den internationella flyktingrätten.
            </seg>
          </u>
          <note xml:id="i-356e7651360e4e50-8">
            Överläggningen var härmed avslutad.
          </note>
          <note xml:id="i-c097b3caeb49aa57-0">
            13 § Svar på interpellation 2003/04:381 om irakiska flyktingar
          </note>
          <note type="speaker" xml:id="i-be665404330981fe-0">
            Anf. 91 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-7">
            <seg xml:id="i-d11822d0e8b65e97-0">
              Fru talman! Yvonne Ruwaida har frågat mig hur jag avser att agera
              för att de irakiska asylsökande i Sverige ska få uppehållstillstånd.
            </seg>
            <seg xml:id="i-e910d6af94b6a558-0">
              Yvonne Ruwaida har nyligen riktat en interpellation till mig
              med samma fråga, som jag besvarade den 2 mars i år. Som framgår
              av svaret är det väl känt att säkerhetsläget inte är stabilt i
              hela Irak.
            </seg>
            <seg xml:id="i-f3406ada8909c2fe-0">
              Som Yvonne Ruwaida vet kan regeringen inte påverka utlänningsmyndigheternas
              handläggning av enskilda ärenden. Låt mig här bara säga att de
              irakiska asylsökande, som är flyktingar enligt 1951 års flyktingkonvention
              och utlänningslagen, får permanent uppehållstillstånd i Sverige.
              Detsamma gäller dem som är skyddsbehövande i övrigt enligt utlänningslagen.
            </seg>
            <seg xml:id="i-0a79c2c55a7f0a03-0">
              I övrigt får jag hänvisa till mina svar på interpellation 2003/04:271
              av Yvonne Ruwaida och fråga 2003/04:907 av Ulla Hoffmann.
            </seg>
          </u>
          <note type="speaker" xml:id="i-f901f9d2868704d4-0">
            Anf. 92 YVONNE RUWAIDA (mp):
          </note>
          <u who="yvonne_ruwaida_5bacb4" xml:id="i-c2d2e5b67a1e73d6-2">
            <seg xml:id="i-b5c540efd006ddea-0">
              Fru talman och fru minister! Jag har återigen med ganska kort
              mellanrum ställt en fråga som handlar om de asylsökande som befinner
              sig i Sverige och som kommer från Irak. Många av dem är kurder.
              Anledningen till att jag har fått ta upp samma fråga med så kort
              varsel är den utveckling som vi ser i Irak.
            </seg>
            <seg xml:id="i-8e8c4d284fd8b13e-0">
              Jag varnade redan vid förra interpellationsdebatten vi hade den
              2 mars för att den situation vi hade i Irak då var instabil. Hela
              rättsväsendet hade havererat. Våld och kriminalitet var utbrett.
              Vi hade precis haft ett terrordåd i Arbil där över 100 människor
              dödades och hundratals skadades. Det var kontinuerligt terrordåd
              över hela Irak. Samtidigt hade man från Migrationsverket gjort
              en bedömning att situationen i Irak är så stabil att personer
              som har lämnat Irak ska kunna återvända. Det var olika vägledande
              beslut som man fattade från Migrationsverket.
            </seg>
            <seg xml:id="i-84fe6b6c8bdb4672-0">
              Nu är situationen inte längre krigsliknande. Det pågår ett krig
              i Irak, skulle jag vilja säga. Bara i Falluja vet vi att minst
              700 irakier har dödats. Över 1 400 har skadats, minst. Irak är
              nu så farligt att flertalet länder Frankrike, Tyskland och Ryssland
              nu uppmanar alla sina medborgare att lämna Irak. Det är ett krig
              i Irak. Jag varnade för det. Jag sade att det förmodligen kommer
              att komma och att det var väldigt dumt ifall vi nu fattade beslut
              att folk ska återvända.
            </seg>
            <seg xml:id="i-281ccfaf9b9c3537-0">
              Vad kommer nu att hända? Ska dessa flyktingar sitta i Sverige
              efter att de har fått avslag på sina asylansökningar för att man
              från Migrationsverket tyckte att läget i Irak är stabilt? Ska
              de nu sitta här i åratal med sina avslag och leva i ett ingenmansland?
              Det är vad det innebär. Dessa flyktingar får avslag på grund av
              Migrationsverkets bedömning och för att regeringen inte vågar
              gå in och säga att det i Irak är en krigsliknande situation.
            </seg>
            <seg xml:id="i-35561d9915937a53-0">
              De kommer att sitta i ett ingenmansland och vara värda ingenting.
              De har inga mänskliga rättigheter. De kommer att sitta och vänta
              på att det förhoppningsvis kommer att bli stabilare och lugnare
              i Irak så att man kan skicka tillbaka folk med tvång. Situationen
              för de människorna blir bara alltmer olidlig. De har redan väntat
              en väldigt lång tid.
            </seg>
            <seg xml:id="i-07275ccf8a684d53-0">
              Sedan blev jag också väldigt orolig över Migrationsverkets agerande
              när det gällde vad man baserade sin bedömning av situationen i
              Irak på. De svar jag fick av Migrationsverket har jag verkligen
              funderat över. Som jag berättade sade Migrationsverket i en artikel
              att man hade konstaterat att situationen i Irak var stabil därför
              att andra EU-länder hade gjort det och därför att vi i Sverige
              nu har en strävan att harmonisera EU-politiken. Då tar vi hänsyn
              till de andra EU-länderna.
            </seg>
            <seg xml:id="i-7b471cdf74e695aa-0">
              Det var ett av skälen till att Migrationsverket gjorde sin bedömning
              att situationen i Irak är stabil. Å ena sidan säger migrationsministern
              att man ska ha harmonisering, å andra sidan att de visst ska göra
              sina egna bedömningar. Men det har de inte gjort. Det har de själva
              skrivit på papper. Det skulle jag vilja att migrationsministern
              berörde en gång till så att jag får klarhet i den frågan.
            </seg>
          </u>
          <note type="speaker" xml:id="i-995cbda6322399be-0">
            Anf. 93 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-8">
            <seg xml:id="i-d8a270061e9ff4b2-0">
              Fru talman! Jag tror att vi säkert är överens om situationen
              i Irak. Det har hänt en rad olika positiva saker i Irak. Den provisoriska
              konstitutionen undertecknades den 8 mars. Enligt det dokumentet
              ska den irakiska staten vara en federal och demokratisk republik.
              Islam ska vara landets officiella religion och också utgöra en
              källa till lagstiftning. Det står också att de officiella språken
              ska vara arabiska och kurdiska. Enligt den provisoriska konstitutionen
              ska en suverän irakisk interimsregering tillsättas den 30 juni
              2004.
            </seg>
            <seg xml:id="i-ac3246b3a9f217f6-0">
              Samtidigt vet vi att säkerhetsläget i Irak fortfarande är väldigt
              dåligt, vilket Yvonne Ruwaida också talar om. Det är bekymmersamt.
              Vi har sett en rad olika terrordåd och kidnappningar på senare
              tid. Vi vet att situationen i vissa delar av Irak fortfarande
              är mycket instabil. Vi vet också att det är en ökad brottslighet
              detta i ett land där man ännu inte har byggt upp en polismyndighet.
              Det finns 210220 poliser i landet, och många av dem saknar utbildning.
              Visst finns det väldigt mycket kvar att göra.
            </seg>
            <seg xml:id="i-4fd378c469cb97a3-0">
              All den information som Yvonne Ruwaida har och som jag har och
              som finns i rapporter har också Migrationsverket. Det är den information
              som Migrationsverket har. Man måste naturligtvis hela tiden följa
              utvecklingen i Irak, och nu måste man följa den dag för dag och
              se hur utvecklingen ser ut. Det är vad som ligger till grund för
              de beslut som Migrationsverket fattar i de enskilda ärendena.
            </seg>
          </u>
          <note type="speaker" xml:id="i-b4558ce63688d7d3-0">
            Anf. 94 YVONNE RUWAIDA (mp):
          </note>
          <u who="yvonne_ruwaida_5bacb4" xml:id="i-c2d2e5b67a1e73d6-3">
            <seg xml:id="i-311d670f45be7b56-0">
              Fru talman! Jag tycker inte att vi gör samma bedömning av läget
              i Irak. Vi verkar vara väldigt långt ifrån varandra. Jag tycker
              att det är krig i Irak. Jag tycker inte att man kan säga att det
              är osäkert i delar av Irak. Det är nu så osäkert och en sådan
              krigssituation att flertalet länder uppmanar sina medborgare att
              åka därifrån.
            </seg>
            <seg xml:id="i-c95856107a459456-0">
              Redan innan har vi sett att internationella organisationer haft
              svårt att få människor som vill jobba i Irak därför att säkerhetsläget
              har varit så ansträngt. Nu pågår det ett uppenbart krig. Jag kan
              inte kalla det någonting annat. Vi har allt från så kallade F
              16-plan som bombar olika kvarter i Falluja. Vi har bombningar
              i förorter till Bagdad. Det är ett krig som pågår. Dödstalen överstiger
              många veckor dem som var under det som innan var kriget.
            </seg>
            <seg xml:id="i-a95aa831d2a44e9b-0">
              Det som har hänt med de irakiska asylsökande är att de tidigare
              har väntat. De har väntat på beslut från Migrationsverket och
              Utlänningsnämnden. De har avvaktat under flertalet år eftersom
              det varit svårt att bedöma läget i Irak. Först var det ett eventuellt
              krig som skulle komma, sedan var det ett krig och därefter var
              det ett säkerhetsläge som gjorde att UNHCR gjorde rekommendationen
              att man inte skulle skicka tillbaka flyktingar. Man uppmanade:
              Skicka inte tillbaka flyktingar! Dessutom är arbetslösheten hög
              i Irak. Basbehoven kan inte tillgodoses. Det gäller vatten, säkerhet,
              bostäder och allting.
            </seg>
            <seg xml:id="i-320e9531f4703846-0">
              Sedan råkade UNHCR en enda gång lyfta sin rekommendation. Då
              passade flertalet länder på att säga: Okej, nu är det stabilt.
              Flera EU-länder har legat på och velat skicka tillbaka människor
              till Irak. Det är vad det handlar om. Bara någon vecka efter det
              att vi hade debatten här i kammaren ändrade UNHCR sin rekommendation
              och sade: Skicka inte tillbaka människor! Det var en missbedömning.
              Nu har man en tydlig rekommendation: Skicka inte tillbaka människor!
              Man ser ännu mer allvarligt på situationen i dag än vad man gjorde
              tidigare.
            </seg>
            <seg xml:id="i-c4c8a45c0dd3775e-0">
              Jag tror inte att det kommer att vara lugnt och säkert i Irak
              om en månad eller ett eller två år. Jag hoppas att det blir så.
              Men vad händer med dem som redan har väntat i flera år? Med Migrationsverkets
              vägledande beslut kommer de nu att få avslag på sina ansökningar
              för att man bedömer att läget i Irak är så stabilt. De har inget
              skäl att söka asyl i Sverige. De får avslag. Just nu skickar man
              inte tillbaka dem. Man tvingar dem inte tillbaka. Men hur många
              år till får de sitta här i Sverige? Vilket människovärde har människor
              som har fått sina asylansökningar avslagna och bara ska vänta?
              De har redan väntat i flera år.
            </seg>
            <seg xml:id="i-f3ccf4f09caba451-0">
              Den bedömning man gör är att det löser sig, att det delvis är
              ett säkert läge på en del ställen och att det nog blir bra. Läs
              UNHCR:s hemsida och hur de beskriver situationen i Irak! De vädjar,
              liksom det irakiska styrande rådet: Skicka inte tillbaka folk!
              Vi har fullt upp som vi har det. Det är inte bara säkerhetsläget,
              utan vi har också en hög arbetslöshet. Först måste vi skapa mer
              stabilitet.
            </seg>
            <seg xml:id="i-5cdc154b32b44369-0">
              Jag tror att det kommer att ta väldigt många år. Jag önskar att
              det vore annorlunda, men det realistiska är att det kommer att
              ta väldigt lång tid.
            </seg>
            <seg xml:id="i-7d639215a26848ed-0">
              Jag fick inte svar på frågan när det gällde om Migrationsverket
              ska ta hänsyn till de bedömningar som görs i andra EU-länder.
              Migrationsministern sade förra gången till mig att de inte ska
              göra det. Samtidigt har Migrationsverket skrivit att de har gjort
              det.
            </seg>
          </u>
          <note type="speaker" xml:id="i-f271cad3f967d850-0">
            Anf. 95 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-9">
            <seg xml:id="i-4d54637c8ba1dd0c-0">
              Fru talman! Den rapportering som Migrationsverket har är de MR-rapporter
              som finns, UNHCR:s material och bedömning av läget i Irak och
              Amnestys rapporter. Det är också de rapporteringar som sker i
              andra EU-länder. I den meningen tar man in information. Det görs
              studieresor från olika länder, och det är någonting som alla länder
              delar med sig av till varandra. Migrationsverket följer den löpande
              rapportering som sker från Irak eftersom, som jag sade tidigare,
              det är en situation där läget förändras från dag till dag.
            </seg>
            <seg xml:id="i-476cb3a16d5aceb6-0">
              Detta är det underlag som Migrationsverket har när man fattar
              beslut i enskilda ärenden. Återigen vill jag säga att regeringen
              inte kan gå in och ändra på beslut som Migrationsverket har fattat.
            </seg>
          </u>
          <note type="speaker" xml:id="i-1e850ff6e611cd44-0">
            Anf. 96 YVONNE RUWAIDA (mp):
          </note>
          <u who="yvonne_ruwaida_5bacb4" xml:id="i-c2d2e5b67a1e73d6-4">
            <seg xml:id="i-1456ec31e924f6f5-0">
              Fru talman! Migrationsministern har som tradition att säga att
              Migrationsverket och Utlänningsnämnden tar hänsyn till det underlag
              som UNHCR och Amnesty ger. Jag märker inte alltid det i de beslut
              som Migrationsverket tar.
            </seg>
            <seg xml:id="i-6976518439280c83-0">
              När det gäller Irak är UNHCR och Amnesty väldigt tydliga: Skicka
              inte tillbaka folk, inte heller frivilligt, inte heller de som
              vill, därför att Irak klarar inte av det! Ta ert ansvar och låt
              människor få stanna i era länder! Låt dem bygga upp sina liv där!
              Det är vad både Amnesty och UNHCR säger.
            </seg>
            <seg xml:id="i-d519a511f14a7313-0">
              UNHCR ändrade sig under några veckor. Det var just när vi hade
              den förra interpellationsdebatten. Sedan ändrade man sig tillbaka,
              därför att situationen har väldigt tydligt förändrats konstant
              mot det sämre ända sedan i julas.
            </seg>
            <seg xml:id="i-5efd763ff6c5a8e3-0">
              När det gäller den bedömning som Migrationsverket gjorde i de
              vägledande besluten har Lars Påhlsson från Migrationsverket skrivit
              i en artikel att en av anledningarna till att man tog beslut om
              att Irak är säkert var att Sverige har som ambition att harmonisera
              flyktingpolitiken inom EU. Därför tog man hänsyn till de bedömningar
              som gjordes i andra EU-länder. Det var ett av skälen. Det kan
              inte bli tydligare. Skriver man från Migrationsverkets sida på
              papper att det som har styrt Migrationsverkets bedömning är att
              vi ska ha en harmoniserad EU-politik och att man därför har tagit
              hänsyn till de bedömningar som har gjorts av Tyskland, Frankrike
              och så vidare strider det mot att man ska vara självständig.
            </seg>
          </u>
          <note type="speaker" xml:id="i-a9eeff9ebaf16a29-0">
            Anf. 97 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-57ef5b4e3bd416b3-10">
            <seg xml:id="i-99f4697002c20bc8-0">
              Fru talman! Jag tror att jag också i den förra interpellationsdebatten
              och i mitt svar då sade att man självfallet påverkas av varandra,
              på det sättet att man delar den information som finns. Migrationsverkets
              personal åkte för ett antal månader sedan på en studieresa till
              norra Irak och rapporterade om läget där. Den typ av information
              som svenska Migrationsverket inhämtar används och bedöms självfallet
              också i andra EU-länder, och i andra länder över huvud taget,
              på samma sätt som vi tar in information från de andra EU-länderna.
              Det är en informationsbas som vi delar, och vi gör oftast samma
              bedömningar.
            </seg>
            <seg xml:id="i-d26bb10b8fb71e3c-0">
              Återigen: Det beslut som Migrationsverket fattade handlade om
              att det inte finns något som gör att man generellt kan säga att
              människor från Irak har asylskäl. Det finns områden i norra Irak
              där det inte alls är en så instabil situation som i andra delar
              av Irak, och det är någonting som man måste ta hänsyn till. Om
              människor har flyktingskäl får de naturligtvis stanna i Sverige.
              Om människor har andra skyddsskäl får de också stanna i Sverige.
              Men det måste göras individuella bedömningar i varje enskilt ärende,
              och det är någonting som måste göras av de myndigheter vi har.
            </seg>
          </u>
          <note xml:id="i-356e7651360e4e50-9">
            Överläggningen var härmed avslutad.
          </note>
          <note xml:id="i-51f498907d89e6f5-0">
            14 § Hänvisning av ärenden till utskott
          </note>
          <note xml:id="i-a76b5091e4395d10-0">
            Föredrogs och hänvisades
          </note>
          <note xml:id="i-79a808f012059e87-0">
            15 § Förnyad bordläggning
          </note>
          <note xml:id="i-62de996bf03d07be-0">
            Föredrogs och bordlades åter
          </note>
          <note xml:id="i-c874766f31f2e074-0">
            16 § Bordläggning
          </note>
          <note xml:id="i-bddc9eff031414ce-0">
            Anmäldes och bordlades
          </note>
          <note xml:id="i-4c4fc1512dbb8e2b-0">
            17 § Anmälan om interpellationer
          </note>
          <note xml:id="i-8acea47c46356211-0">
            Anmäldes att följande interpellationer framställts
          </note>
          <note xml:id="i-71ad90364d2e80bb-0">
            den 13 april
          </note>
          <note xml:id="i-eab1e83ff16d31ec-0">
            Annelie Enochson
          </note>
          <note xml:id="i-321182fe83d752e5-0">
            den 14 april
          </note>
          <note xml:id="i-a1a670db46ef6635-0">
            Tobias Krantz
          </note>
          <note xml:id="i-7373d9b26032de41-0">
            Interpellationerna redovisas i bilaga som fogats till riksdagens
            snabbprotokoll tisdagen den 20 april.
          </note>
          <note xml:id="i-585bfa883da7b8dd-0">
            18 § Anmälan om frågor för skriftliga svar
          </note>
          <note xml:id="i-222a605c1dfc532e-0">
            Anmäldes att följande frågor för skriftliga svar framställts
          </note>
          <note xml:id="i-321182fe83d752e5-1">
            den 14 april
          </note>
          <note xml:id="i-a77a818c52ff0f70-0">
            Niclas Lindberg
          </note>
          <note xml:id="i-94a2f5e345d96339-0">
            Carina Hägg
          </note>
          <note xml:id="i-01cd6d54a6d4568c-0">
            Henrik S Järrel
          </note>
          <note xml:id="i-9ebaec8abcba9fb9-0">
            Kenneth Johansson
          </note>
          <note xml:id="i-9295ca624d365b35-0">
            Frågorna redovisas i bilaga som fogats till riksdagens snabbprotokoll
            tisdagen den 20 april.
          </note>
          <note xml:id="i-00b894b5bc8f5209-0">
            19 § Anmälan om skriftliga svar på frågor
          </note>
          <note xml:id="i-5df333bc89c99767-0">
            Anmäldes att skriftliga svar på följande frågor inkommit
          </note>
          <note xml:id="i-321182fe83d752e5-2">
            den 14 april
          </note>
          <note xml:id="i-e61e5422d4d5bb16-0">
            Tina Acketoft
          </note>
          <note xml:id="i-e61e5422d4d5bb16-1">
            Tina Acketoft
          </note>
          <note xml:id="i-49c316552b992c10-0">
            Jörgen Johansson
          </note>
          <note xml:id="i-d469df72234a4246-0">
            Marita Aronson
          </note>
          <note xml:id="i-2d52b80e4ea0d0d4-0">
            Svaren redovisas i bilaga som fogats till riksdagens snabbprotokoll
            tisdagen den 20 april.
          </note>
          <note xml:id="i-ac248875ccf0bc40-0">
            20 § Kammaren åtskildes kl. 14.07.
          </note>
          <note xml:id="i-a122c78fb9f0a4f9-0">
            Förhandlingarna leddes
          </note>
          <note xml:id="i-0cad3b877c5dc810-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
