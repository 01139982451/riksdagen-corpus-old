<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1998</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1998</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--4</head>
          <docDate when="1998-01-01">1998-01-01</docDate>
        </div>
      </front>
      <body>
        <div>
          <note xml:id="i-61408be0960b5b5b-0">
            Det justerade protokollet beräknas utkomma om 3 veckor
          </note>
          <note xml:id="i-1cb177563bb9b71b-0">
            -----------------------------------------------------------------------
          </note>
          <note xml:id="i-38e74f1afed4d5f5-0">
            1 § Omröstning om misstroendeförklaring
          </note>
          <note xml:id="i-d10faa5adf154066-0">
            Talmannen meddelade att Carl Bildt tisdagen den
          </note>
          <note xml:id="i-66e333826fc0fda6-0">
            6 oktober väckt yrkande om misstroendeförklaring mot statsminister
            Göran Persson och att förslaget bordlagts den 6 och 7 oktober.
          </note>
          <note xml:id="i-3ada9a9021d9e402-0">
            Talmannen meddelade vidare att riksdagens prövning om förslaget
            kunde prövas antingen denna dag eller vid ett följande sammanträde
            den 9 oktober.
          </note>
          <note type="speaker" xml:id="i-c25465f16a085d36-0">
            Anf. 1 SVEN HULTERSTRÖM (s):
          </note>
          <u who="sven_hulterstrom_5b8cc5" xml:id="i-0b523dcaf49873f2-0">
            <seg xml:id="i-a41b54138d165127-0">
              Fru talman! En begäran om misstroendeförklaring mot statsministern
              är detsamma som ett yrkande om regeringens avgång. Med tanke på
              att någon annan regering än en socialdemokratisk regering inte
              är aktuell måste dagens omröstning betraktas som ingenting annat
              än en politisk demonstration. Den som röstar ja röstar inte för
              någon annan regering än den sittande. Den som röstar ja röstar
              endast för en regeringskris - en regeringskris som skulle inträffa
              i ett för nationen ganska känsligt läge, inte minst med tanke
              på den finansiella oron världen över.
            </seg>
            <seg xml:id="i-5df8bf6b2d311bdd-0">
              Som alla vet tog statsministern redan på valnatten kontakt med
              ledarna för Miljöpartiet och Vänsterpartiet i syfte att bana väg
              för en handlingskraftig majoritet i riksdagen. De förhandlingar
              som därefter inleddes har resulterat i en uppgörelse om den ekonomiska
              politiken, sysselsättningspolitiken, fördelningspolitiken, jämställdhetspolitiken
              och miljöpolitiken. Detaljerna i denna överenskommelse kommer
              att redovisas i samband med att budgetpropositionen framläggs
              den 13 oktober.
            </seg>
            <seg xml:id="i-b026907317cdfaaa-0">
              I regeringsförklaringen, som avgavs i tisdags, dras riktlinjerna
              upp för politiken under den kommande mandatperioden. Europafrågor,
              tillväxtfrågor och utbildningsfrågor står i förgrunden. Samtidigt
              tillkännagav statsministern en omfattande regeringsombildning
              och en i modern tid unik stor förändring av Regeringskansliets
              organisation.
            </seg>
            <seg xml:id="i-e7c5fa4f4d27ec12-0">
              Slutsatserna av det dåliga valresultatet för socialdemokratin
              har med andra ord inneburit allt annat än passivitet och desorientering.
              Vi har uppfattat väljarnas signaler och besked, och vi har tagit
              emot dem självkritiskt och med ödmjukhet. Det beskedet har, som
              vi ser det, medfört ökade förutsättningar för ett nytt samarbete
              i riksdagen, gärna över blockgränserna, en ny betoning på rättvisa
              och sysselsättning, en ny budgetproposition samt en ny regering
              och en ny regeringsorganisation.
            </seg>
            <seg xml:id="i-5fe80d1270d6897b-0">
              Fru talman! Kanske handlar dagens demonstrativa begäran om misstroendeomröstning
              egentligen inte om ett i och för sig tvivelaktigt användande av
              ett viktigt författningspolitiskt instrument. Kanske handlar det
              i själva verket, för att apostrofera en bekant fråga som på sin
              tid ställdes av författaren Karl
            </seg>
            <seg xml:id="i-453c59d9c2255e18-0">
              Vennberg, om hur högern skall hantera sin besvikelse.
            </seg>
            <seg xml:id="i-7db631883e0f41c6-0">
              Den socialdemokratiska riksdagsgruppen kommer givetvis att rösta
              nej till förslaget att uttala misstroende mot statsminister Göran
              Persson. Vårt förtroende för statsministern och regeringen rubbas
              inte av ett enskilt partis frustration över valresultatet. Vår
              viktigaste uppgift nu är att få denna riksdag i arbete sedan väljarna
              har sagt sitt. Låt oss så snart som möjligt genomföra omröstningen,
              så att detta viktiga arbete kan fortsätta.
            </seg>
          </u>
          <note type="speaker" xml:id="i-a31567ceaba043a1-0">
            Anf. 2 CARL BILDT (m):
          </note>
          <u who="carl_bildt_6b9473" xml:id="i-643493a4b9ba43d4-0">
            <seg xml:id="i-5b534ca2ec39b65c-0">
              Fru talman! Moderata samlingspartiet har yrkat att riksdagen
              uttalar att statsminister Göran Persson icke längre åtnjuter dess
              förtroende.
            </seg>
            <seg xml:id="i-fa6f8ef95da3e1b9-0">
              Valet söndagen den 20 september innebar ett större nederlag för
              regeringspartiet än vad något regeringsparti i Sveriges moderna
              historia någonsin har råkat ut för. Det som redan tidigare var
              en minoritetsregering fick sin ställning kraftigt försvagad. Regeringspartiet
              erhöll endast något mer än en tredjedel av riksdagens mandat.
            </seg>
            <seg xml:id="i-0886b1f7f7d981ba-0">
              Redan inför och under valrörelsen sade jag att ett läge där regeringspartiet
              tydligt försvagades borde leda till att regeringsfrågan öppet
              prövades under talmannens ledning. Det, menade jag då, var närmast
              en demokratisk självklarhet.
            </seg>
            <seg xml:id="i-5c4568588ea028a2-0">
              Vår svenska parlamentarism formas på basen av regeringsformens
              formella regler, men också med hjälp av den praxis som kontinuerligt
              utvecklas. Vi har under de senaste decennierna sett den gradvisa
              framväxten av en parlamentarisk praxis, som successivt gett ett
              allt tydligare innehåll åt vår författning och frågan om hur vi
              väljer att leva i dess anda.
            </seg>
            <seg xml:id="i-4efe27a47296c0bf-0">
              Det är en självklarhet att en majoritetsregering som i ett val
              behåller sin majoritet i riksdagen icke behöver avgå. Det behöver
              inte finnas någon automatik i att regeringsfrågan prövas efter
              ett riksdagsval.
            </seg>
            <seg xml:id="i-38d60e2826483181-0">
              Det är likaledes en självklarhet att en majoritetsregering, som
              tydligt förlorar sin majoritetsförankring i riksdagen efter ett
              val, avgår. Här är parlamentarismens krav mycket tydliga.
            </seg>
            <seg xml:id="i-fe851d5f4568011e-0">
              Situationen med minoritetsregeringar innehåller lägen som ibland
              är svåra att bedöma. Regeringsformen har inga klara regler. Här
              utvecklas successivt en konstitutionell praxis.
            </seg>
            <seg xml:id="i-2ee153247186d245-0">
              Vid endast ett tillfälle tidigare under vår nuvarande författning
              har riksdagen stått inför en situation som har drag liknande den
              som uppstod efter 1998
            </seg>
            <seg xml:id="i-de611b9f4fe86bf0-0">
              års val. Det var valet 1979, då den folkpartistiska minoritetsregeringen
              Ullsten i valrörelsen hade sagt att man avsåg att regera vidare
              om en icke-socialistisk majoritet uppstod. Men därefter valde
              man i alla fall att avgå och lämna regeringsfrågan öppen, efter
              det att tydliga krav på detta framställts.
            </seg>
            <seg xml:id="i-62bf2e6dd944624b-0">
              Det finns drag av 1979 års situation i dagens läge.
            </seg>
            <seg xml:id="i-02a8c70cbe7362c9-0">
              Men det finns självfallet också det som skiljer. Det vi gör och
              det vi säger i dag bidrar därför till att skapa den konstitutionella
              praxis som för vår parlamentarism vidare under kommande år och
              decennier.
            </seg>
            <seg xml:id="i-8cae8eaf9baf7a21-0">
              Jag ser inga som helst principiella skäl till varför det inte
              hade varit rätt och riktigt att låta regeringsfrågan prövas öppet
              efter årets val. Jag noterar åtskilliga uttalanden under olika
              delar av vårt politiska liv som på denna punkt har samma mening.
              Det hade givit möjligheter till överläggningar mellan partierna
              under talmannens ledning. Därefter hade en statsministervotering
              givit entydiga besked om majoritetsoch sammarbetsmöjligheterna
              för den regering som då hade bildats.
            </seg>
            <seg xml:id="i-37bc2f2b628140e8-0">
              Men till detta, det grundläggande, fru talman, kommer att jag
              ser starka politiska moraliska skäl till varför ett valresultat
              för ett regeringsparti som det den
            </seg>
            <seg xml:id="i-69f21a8120e3551e-0">
              20 september bör leda till statsministerns avgång och en öppen
              process. Det handlar om värden som är viktiga, om respekten för
              väljarna, om respekten för valutslaget, om respekten för det som
              i grunden är parlamentarismens principer. Detta kan aldrig ersättas
              av dunkla dokument av tvivelaktigt värde. Jag är alldeles övertygad
              om att detta hade varit en självklarhet i varje annat land än
              vårt eget.
            </seg>
            <seg xml:id="i-0e32e0ddcfdb4218-0">
              Att ett regeringsparti drabbas av en historiskt sett unik tillbakagång
              och ändå väljer att sitta kvar som om ingenting hade hänt uppfattas
              alltför lätt som ett uttryck för den maktens arrogans som väljarna
              just har vänt sig mot.
            </seg>
            <seg xml:id="i-cd3134a116d836d7-0">
              Att utveckla synen på folkstyret, respekten för väljarna och
              innehållet i vårt parlamentariska styre är en uppgift som kräver
              konsekvens och klarhet och som sträcker sig över tiden. I en statsministervotering
              som hade kommit till stånd efter den regeringsbildningsprocess
              som enligt min uppfattning vår parlamentarism kräver hade vi moderater
              med stor sannolikhet, i enlighet med de principer vi redovisat
              vid tidigare tillfällen, lagt ned våra röster. Men dagens votering
              handlar inte om detta. Dagens votering handlar om arrogansen hos
              det parti som drabbades av ett historiskt unikt valnederlag men
              som därefter berövade riksdagen möjligheten till ett ställningstagande
              i statsministerfrågan. Det är mot denna bakgrund vi avser att
              rösta för att statsministern icke åtnjuter riksdagens förtroende.
              Han borde ha haft ödmjukheten att avgå.
            </seg>
            <seg xml:id="i-fa3eebbdc67c043b-0">
              Sakinnehållet i regeringens politik och i den möjliga majoritet
              som kan föreligga för denna kommer vi att löpande pröva i andra
              sammanhang. Också då kommer vi med tydlighet att hävda den uppfattning
              som är vår.
            </seg>
          </u>
          <note type="speaker" xml:id="i-0012159a75e1fedf-0">
            Anf. 3 GUDRUN SCHYMAN (v):
          </note>
          <u who="gudrun_schyman_4075c1" xml:id="i-760790203efc40e3-0">
            <seg xml:id="i-3b4944322ff5ca59-0">
              Fru talman! Valet visade tydligt att väljarna ville ha en politik
              för arbete, för rättvisa, för miljöomställning och för ökad jämställdhet.
              Med respekt för väljarna och valresultatet har Vänsterpartiet
              därför satt sig i förhandlingar med Socialdemokraterna. Respekt
              för valresultatet krävde förhandlingar för klargörande av det
              parlamentariska läget. Utgångspunkten har varit just respekten
              för väljarna, att vi skall kunna få genomslag för en politik för
              arbete och rättvisa, för miljöomställning och ökad jämställdhet.
            </seg>
            <seg xml:id="i-7167426509ef81c5-0">
              Jag har förståelse för att frågan väckts i valrörelsen, men efter
              de förhandlingar som vi har haft mellan Vänsterpartiet, Miljöpartiet
              och Socialdemokraterna har det klarnat i konturerna, och den gemensamma
              kommuniké som kom från de tre partierna i måndags visade med all
              önskvärd tydlighet att vi har gått in i ett långsiktigt politiskt
              samarbete som skall sträcka sig över hela mandatperioden på de
              här viktiga politikområdena. I och med det är ju det parlamentariska
              läget klargjort. Vänsterpartiet kommer därför att rösta emot en
              misstroendeförklaring.
            </seg>
          </u>
          <note type="speaker" xml:id="i-a44b2737b46b264b-0">
            Anf. 4 GÖRAN HÄGGLUND (kd):
          </note>
          <u who="goran_hagglund_4dfb62" xml:id="i-f75c67ba2800d7b1-0">
            <seg xml:id="i-1e7209b089f84753-0">
              Fru talman! Jag vill för den kristdemokratiska riksdagsgruppens
              räkning avge en röstförklaring med anledning av den väckta frågan
              om misstroendeförklaring mot statsministern.
            </seg>
            <seg xml:id="i-54c94c8950f2820b-0">
              Kristdemokraterna har i likhet med Moderata samlingspartiet och
              Folkpartiet känt en stor besvikelse över att den socialdemokratiska
              regeringen inte dragit några konstitutionella slutsatser av den
              omfattande valförlusten. Det rimliga hade varit att regeringspartiet
              låtit talmannen pröva förutsättningarna för ett regeringsunderlag
              med största möjliga bredd.
            </seg>
            <seg xml:id="i-90833ea4cfdc0027-0">
              Väljarnas besked den 20 september till regeringspartiet var entydigt.
              Socialdemokraterna drabbades av en omfattande valförlust. Respekten
              för parlamentarismens principer borde därför ha lett till en avskedsansökan
              från statsministern, även om konstitutionen inte uttryckligen
              kräver det.
            </seg>
            <seg xml:id="i-c83c23d31de063a0-0">
              Socialdemokraterna vägrade under valrörelsen att redovisa hur
              man avsåg att agera i en sådan situation som nu har uppkommit.
              Statsministern underlät dessutom att klargöra hur samstämmighet
              skulle kunna skapas mellan Socialdemokraterna, Miljöpartiet och
            </seg>
            <seg xml:id="i-bd296c73ca2e86c0-0">
              Vänsterpartiet trots uppenbara skillnader i programhänseende
              när det gäller synen på ekonomisk tillväxt, sysselsättning, skattepolitik
              och Europasamarbete.
            </seg>
            <seg xml:id="i-af479f59ac890b2a-0">
              Nu avser Socialdemokraterna, Vänsterpartiet och
            </seg>
            <seg xml:id="i-47913c7cd67935d5-0">
              Miljöpartiet att presentera en gemensam budgetproposition, och
              man har dessutom uppvisat ett gemensamt dokument med bl.a. följande
              lydelse:
            </seg>
            <seg xml:id="i-8e252436a0305621-0">
              Samarbetet bygger på ömsesidig respekt och gemensamt ansvarstagande.
              Därmed finns goda förutsättningar för ett långsiktigt samarbete
              under mandatperioden mellan de tre partierna.
            </seg>
            <seg xml:id="i-d31143f5757dc1ca-0">
              Fru talman! Kristdemokraterna konstaterar således att det för
              närvarande föreligger majoritetsstöd för den sittande socialdemokratiska
              regeringen. Det är skälet till att kristdemokraterna kommer att
              avstå i den förestående misstroendeomröstningen.
            </seg>
          </u>
          <note type="speaker" xml:id="i-95f9293b846122de-0">
            Anf. 5 AGNE HANSSON (c):
          </note>
          <u who="agne_hansson_4e9045" xml:id="i-de2bd3dca6766cb5-0">
            <seg xml:id="i-f8146efbe70c00f9-0">
              Fru talman! Valet resulterade i en kraftig tillbakagång för regeringspartiet.
              Något formellt hinder för en regering att sitta kvar även efter
              en valförlust föreligger emellertid inte enligt nuvarande grundlag.
              Den misstroendeförklaring som Moderata samlingspartiet begärt
              och som riksdagen nu skall ta ställning till motiveras med den
              parlamentariska situationen efter valet, inte med någon sakfråga.
              Därmed liknar förhållandet en omröstning om ett förslag från talmannen
              till regeringsbildare.
            </seg>
            <seg xml:id="i-464a47e088b2144c-0">
              Centerpartiet hade önskat en grund i riksdagen för en regering
              hämtad ur i första hand de tre mittenpartierna Kristdemokraterna,
              Folkpartiet liberalerna och
            </seg>
            <seg xml:id="i-0a593bf06160349a-0">
              Centerpartiet. Valresultatet och partiernas agerande före och
              efter valet har gjort att detta inte är möjligt.
            </seg>
            <seg xml:id="i-7df9602fb24c750b-0">
              En överenskommelse mellan Socialdemokraterna,
            </seg>
            <seg xml:id="i-92918e4f0edcfb62-0">
              Vänsterpartiet och Miljöpartiet om samverkan har träffats.
            </seg>
            <seg xml:id="i-64f349a369992d99-0">
              Centerpartiets förhållningssätt är nu liksom i tidigare liknande
              situationer att avstå i voteringen, om regeringsbildningen bedöms
              vara i överensstämmelse med den parlamentariska situationen.
            </seg>
            <seg xml:id="i-dfea67af57ff1fa7-0">
              Fru talman! Centerpartiets riksdagsledamöter kommer att avstå
              i den kommande voteringen om misstroendeförklaring.
            </seg>
          </u>
          <note type="speaker" xml:id="i-ace68bf3e5d4814e-0">
            Anf. 6 LARS LEIJONBORG (fp):
          </note>
          <u who="lars_leijonborg_8c0c0f" next="cont" xml:id="i-f2f3186f2e465708-0">
            <seg xml:id="i-af1e44c77982b74f-0">
              Fru talman! Folkpartiet lade ned stor kraft i valrörelsen på
              att varna för ett valresultat som gav Socialdemokraterna, Vänsterpartiet
              och Miljöpartiet majoritet i riksdagen. Det var mitt huvudtema
              i riksdagens slutdebatt i juni, och jag återkom till det temat
              i nästan varje framträdande ända fram till valdagen. En röst på
              Persson är en röst på Schyman och Schlaug.
            </seg>
          </u>
          <note xml:id="i-0569588a89942a2b-0">
            Välj jobballiansen före stoppalliansen!
          </note>
          <u who="lars_leijonborg_8c0c0f" prev="cont" xml:id="i-c987cf837f109c4c-0">
            <seg xml:id="i-bedda89e95a2450c-0">
              Men det räckte som bekant inte. Nu är vi ändå där. Inga superdepartement
              kan dölja att vi nu har en majoritet som saknar konkreta idéer
              om hur massarbetslösheten skall knäckas och den växande segregationen
              brytas. Tillväxtprognoserna justeras ned, och oklarheten om Sveriges
              kurs i Europapolitiken växer.
            </seg>
            <seg xml:id="i-c67c7527bce8411d-0">
              Den svenska kronan har inte varit så svag sedan förra gången
              en rödgrön regeringsröra prövades.
            </seg>
            <seg xml:id="i-1b2b12c0e44c01ad-0">
              Vi liberaler är mycket kritiska till den politik som nu kommer
              att föras, men enligt demokratins spelregler är det nu det rödgröna
              alternativet som skall prövas. Vi kommer att driva en tydlig oppositionspolitik.
            </seg>
            <seg xml:id="i-90726ff704c8123b-0">
              Enligt vår mening hade det varit mest korrekt av statsminister
              Göran Persson att efter valet agera som den dåvarande statsministern
              Ola Ullsten gjorde efter valet 1979, alltså lämna in regeringens
              avskedsansökan och låta en ny regeringsbildning ske under talmannens
              ledning.
            </seg>
            <seg xml:id="i-4980d61a8d4ba230-0">
              Enligt parlamentarismen måste regeringen ha stöd i riksdagen.
              Vi gjorde i måndags klart att om inte statsministern kunde visa
              att han hade en majoritet i riksdagen bakom sig skulle Folkpartiets
              riksdagsgrupp stödja en misstroendeförklaring. Några timmar senare
              kom ett papper som partiledarna i Socialdemokraterna, Vänsterpartiet
              och Miljöpartiet stod bakom. Det finns förvisso mycket att säga
              om hållfastheten och trovärdigheten i det nu etablerade samarbetet.
              Men om de tre partierna själva anser sig utgöra en regeringsduglig
              majoritet - dvs. precis det vi varnade för - får det tills vidare
              godtas.
            </seg>
            <seg xml:id="i-b0ed2bd6d37508eb-0">
              Den förtroendeomröstning som nu skall genomföras kan ses som
              ett slags omvänd statsministeromröstning. Folkpartiet liberalernas
              ledamöter kommer, i enlighet med den praxis Folkpartiet följt
              konsekvent sedan den nya regeringsformens tillkomst, att lägga
              ned sina röster. Det signalerar att vi visserligen ser regeringslösningen
              som en naturlig följd av valutslaget, men är starkt kritiska till
              regeringens politiska kurs.
            </seg>
          </u>
          <note type="speaker" xml:id="i-ad0c47615408a98c-0">
            Anf. 7 MARIANNE SAMUELSSON (mp):
          </note>
          <u who="marianne_samuelsson_ec0ace" next="cont" xml:id="i-ce4e19d38dd81f87-0">
            <seg xml:id="i-a44ae8bba52d0619-0">
              Fru talman! Årets val var i första hand en stor förlust för det
              demokratiska systemet. Aldrig någonsin har så få gått till röstlokalerna
              som i årets val. Det tycker jag är en av de viktiga frågor som
              vi som arbetar inom de politiska partierna måste fundera över.
            </seg>
            <seg xml:id="i-242de7cf1f9852cc-0">
              Hur gör vi för att få människor att känna tilltro till det politiska
              demokratiska systemet?
            </seg>
            <seg xml:id="i-81f2a77ea2bd1a7d-0">
              Vi i Miljöpartiet de gröna har efter valet tagit vårt parlamentariska
              ansvar genom att vi har satt oss tillsammans med Socialdemokraterna
              och Vänsterpartiet och diskuterat fram ett budgetförslag som kommer
              att i nästa vecka läggas fram på riksdagens bord. Inriktningen
              är naturligtvis ett långsiktigt samarbete som förhoppningsvis
              skall kunna räcka över mandatperioden.
            </seg>
            <seg xml:id="i-87de9d1dbbfe4b09-0">
              Miljöpartiet de gröna ser därför ingen anledning till att i detta
              läge lägga fram en misstroendeförklaring. Vi kommer som följd
              av detta att rösta nej i omröstningen om misstroendeförklaringen.
            </seg>
          </u>
          <note xml:id="i-4d623689ab2d41bc-0">
            Överläggningen var härmed avslutad.
          </note>
          <note xml:id="i-5ccd60facf2c96d6-0"/>
          <note xml:id="i-c783c2a6e0dd5478-0">
            Beslut
          </note>
          <u who="marianne_samuelsson_ec0ace" prev="cont" xml:id="i-e688c4f2948e60a2-0">
            <seg xml:id="i-f76394855e0eb105-0">
              Ärendet om misstroendeförklaring mot statsminister
            </seg>
            <seg xml:id="i-d9ff73cecb133ecc-0">
              Runar Patriksson (fp) anmälde att de avsett att avstå från att
              rösta men markerats som frånvarande.
            </seg>
            <seg xml:id="i-776ecdb2ce10b452-0">
              Farligt miljöavfall
            </seg>
            <seg xml:id="i-2570cb751de0320e-0">
              MOX-bränsle
            </seg>
            <seg xml:id="i-08558e848006896b-0"/>
          </u>
          <note xml:id="i-2bc76c8cf4ac8d53-0">
            Göran Persson skulle nu avgöras.
          </note>
          <note xml:id="i-79f557c32a7b4584-0">
            För bifall till yrkande om misstroendeförklaring fordrades enligt
            regeringsformen 12 kap. 4 § att mer än hälften av riksdagens ledamöter
            förenade sig därom.
          </note>
          <note xml:id="i-10872939a351c7bc-0">
            Beslut som fordrade anslutning från särskilt flertal enligt föreskrift
            i riksdagsordningen 5 kap. 3 § skulle alltid fattas genom omröstning.
          </note>
          <note xml:id="i-5628f81beb545902-0">
            Votering:
          </note>
          <note xml:id="i-bc25552603dc5387-0">
            82 för bifall
          </note>
          <note xml:id="i-1ed2fa9f603305d9-0">
            186 för avslag
          </note>
          <note xml:id="i-79babba7f77c7cf4-0">
            74 avstod
          </note>
          <note xml:id="i-25d6523df256df08-0">
            7 frånvarande
          </note>
          <note xml:id="i-3e2af51df7462849-0">
            Talmannen konstaterade att mindre än hälften av riksdagens ledamöter
            hade röstat ja och kammaren hade således avslagit yrkande om misstroendeförklaring
            mot statsminister Göran Persson.
          </note>
          <note xml:id="i-a4881d796774b12c-0">
            Partivis fördelning av rösterna:
          </note>
          <note xml:id="i-800da79bfa5e8289-0">
            För bifall: 82 m
          </note>
          <note xml:id="i-856afce4db3ff03e-0">
            För avslag: 127 s, 43 v, 16 mp
          </note>
          <note xml:id="i-c406f505809d8f2c-0">
            Avstod: 41 kd, 17 c, 16 fp
          </note>
          <note xml:id="i-da362908a8a4971a-0">
            Frånvarande: 4 s, 1 kd, 1 c, 1 fp
          </note>
          <note xml:id="i-e1c58c96dd20b0bb-0">
            Yvonne Andersson ((kd), Viviann Gerdin (c) och
          </note>
          <note xml:id="i-f6d3a98b32e6e41d-0">
            2 § Anmälan om interpellation
          </note>
          <note xml:id="i-5a1c6dae9204b7a2-0">
            Anmäldes att följande interpellation framställts
          </note>
          <note xml:id="i-ac98b4a097509626-0">
            den 7 oktober
          </note>
          <note xml:id="i-b3d4c5e3ec3ed2dc-0">
            1998/99:2 av Mats Lindberg (s) till näringsministern
          </note>
          <note xml:id="i-c1dd6898c5e25971-0">
            Färjetrafiken Umeå-Vasa
          </note>
          <note xml:id="i-608fe07f4e405864-0">
            Interpellationen redovisas i bilaga som fogas till riksdagens
            snabbprotokoll tisdagen den 13 oktober.
          </note>
          <note xml:id="i-11b099efcf67d31f-0">
            3 § Anmälan om frågor för skriftliga svar
          </note>
          <note xml:id="i-9860c4fc421ab562-0">
            Anmäldes att följande frågor för skriftliga svar framställts
          </note>
          <note xml:id="i-5c17cccf7bc8a9bb-0">
            den 8 oktober
          </note>
          <note xml:id="i-b5817be9f9a6a3d9-0">
            1998/99:2 av Patrik Norinder (m) till socialministern
          </note>
          <note xml:id="i-825b513924db6284-0">
            Konkurrensneutralitet vid myndighets auktorisation
          </note>
          <note xml:id="i-710a7b1734da0a9a-0">
            1998/99:3 av Tomas Eneroth (s) till justitieministern
          </note>
          <note xml:id="i-e2fbf3b3971e9b5a-0">
            Cookiefilers offentlighet
          </note>
          <note xml:id="i-f8625a960748a911-0">
            Frågorna redovisas i bilaga som fogas till riksdagens snabbprotokoll
            tisdagen den 13 oktober.
          </note>
          <note xml:id="i-02f55da945dcd231-0">
            4 § Anmälan om skriftliga svar på frågor
          </note>
          <note xml:id="i-6f14f8d91c45a5a7-0">
            Anmäldes att följande skriftliga svar på frågor inkommit
          </note>
          <note xml:id="i-ac98b4a097509626-1">
            den 7 oktober
          </note>
          <note xml:id="i-5df120c175459faf-0">
            1997/98:1094 av Roland Larsson (c) till socialministern
          </note>
          <note xml:id="i-1dda47d15e301346-0">
            Förskrivning av läkemedelssynonymer
          </note>
          <note xml:id="i-ae6068780236c570-0">
            1997/98:1095 av Marianne Samuelsson (mp) till miljöministern
          </note>
          <note xml:id="i-c6a7a97a4c7a03d0-0">
            1997/98:1098 av Eva Goës (mp) till miljöministern
          </note>
          <note xml:id="i-21f3dc21b38aebc0-0">
            Svaren redovisas i bilaga som fogas till riksdagens snabbprotokoll
            tisdagen den 13 oktober.
          </note>
          <note xml:id="i-27685b8ce1eff04f-0">
            5 § Kammaren åtskildes kl. 12.27.
          </note>
          <note xml:id="i-09783cdf8fa4e99a-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
