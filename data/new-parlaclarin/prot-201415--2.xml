<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2014</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2014</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--2</head>
          <docDate when="2014-01-01">2014-01-01</docDate>
        </div>
      </front>
      <body>
        <div>
          <note xml:id="i-23456e366d3f4818-0">
            § 1 Riksmötets öppnande
          </note>
          <note xml:id="i-2e67bc9389408afa-0">
            Program för öppnandet har fogats som bilaga till detta protokoll.
          </note>
          <note xml:id="i-91efd13e71a5a4f7-0">
            Anf. 1 TALMANNEN:
          </note>
          <note xml:id="i-2c0264c66fc7f1f1-0">
            Härmed hemställer jag om att Ers Majestät öppnar riksmötet.
          </note>
          <note xml:id="i-2f636e7b59a81bce-0">
            Anf. 2 HANS MAJESTÄT KONUNGEN:
          </note>
          <note xml:id="i-7931522fa73a632e-0">
            Herr talman! Ärade ledamöter av Sveriges riksdag! I år har vi
            fått uppleva en fantastisk sommar, en sådan som vi ofta bara drömmer
            om under den kalla och mörka årstiden. Men i sommar har vi också
            blivit påminda om naturens styrka och oberäknelighet. Väder och
            vind är krafter som vi människor inte rår över. Det visar den
            senare tidens skyfall och översvämningar.
          </note>
          <note xml:id="i-760e12586a268aba-0">
            Den skogsbrand som rasade i Västmanland lät sig endast med svårighet
            kuvas. Det var en katastrof som förstörde hus och hem och utplånade
            stora ekonomiska värden. Räddningstjänsten, försvaret, ortsbefolkning
            ­ en och många frivilliga gjorde en beundransvärd insats för att
            begränsa och till sist också kontrollera elden.
          </note>
          <note xml:id="i-c10b50af200d451f-0">
            Den vackra sommaren, som vi trots detta fick uppleva, stod i
            stark kontrast till de senaste månadernas händelser i vår omvärld.
            Runt om flammade andra bränder upp. Det var bränder av krig och
            våld som spred sig som löpeldar. Det är etniska konflikter och
            humanitära kriser som tycks svåra att begränsa och kontrollera.
          </note>
          <note xml:id="i-eceb56d8e0fd9699-0">
            Det är med sorg och smärta vi ser och följer det mänskliga lidandet.
            Vi förfasas över dödandet och lider med alla barn på flykt från
            hus och hem och med alla andra som flyr för sina liv. Men vi vill
            tro och hoppas, som Tegnér skrev i dikten Det eviga , att vad
            våldet må skapa är vanskligt och kort.
          </note>
          <note xml:id="i-97a3fa41f2c3eb1e-0">
            När Tegnér skrev sin dikt stod Europa i brand. Efter Napoleonkrigets
            slut inleddes vår långa fredsperiod. I år kan vi uppmärksamma
            att vi har haft fred i 200 år , alltsedan 1814. Det gör oss unika
            bland världens länder. Det är något vi ska fortsätta att värna
            om. Det innebär ett särskilt ansvar för att fortsätta att bidra
            till fredsbevarande insatser internationellt och till fredsprocesser.
          </note>
          <note xml:id="i-876d4194ee9c92eb-0">
            Att alla ska få leva i fred och frihet är något som vi ihärdigt
            ska fortsätta att sträva mot. Att vi lever i fred och frihet innebär
            dock inte att vi står utan utmaningar i Sverige. För att fortsätta
            att utveckla ett samhälle utan våld och övergrepp måste frågor
            om etik och moral stå högt på dagordningen.
          </note>
          <note xml:id="i-523a99de23753902-0">
            Ni, ledamöter av Sveriges riksdag, kan skapa förutsättningar
            för ett samhälle där dessa frågor diskuteras, ett samhälle där
            alla vet vad det innebär att vara både en medmänniska och en samhällsmedborgare,
            ett samhälle med nolltolerans mot våld och övergrepp och präglat
            av ömsesidig respekt och ömsesidigt ansvarstagande, ett samhälle
            som också får fortsätta sin obrutna fredsperiod och ge sina bidrag
            till världsfreden.
          </note>
          <note xml:id="i-0269c3e7f1099410-0">
            Efter valet befinner vi oss i ett nytt politiskt landskap, ett
            landskap som kan kännas sakna välkända landmärken. Vi vet dock
            att vi befinner oss i ett stabilt land, ett land med en demokratisk
            samhällsordning som vilar tryggt på sina lagar.
          </note>
          <note xml:id="i-a1542ff7850603a1-0">
            Med dessa ord vill jag önska er alla valda ombud för Sveriges
            folk kraft, mod och visdom att föra vår nation vidare i en för
            alla medborgare stabil utveckling.
          </note>
          <note xml:id="i-facdb962b770fa68-0">
            Jag förklarar härmed 2014/15 års riksmöte öppnat.
          </note>
          <note xml:id="i-0e00f9d946e24ab2-0">
            § 2 Ceremonin avslutades kl. 14.33.
          </note>
        </div>
      </body>
    </text>
  </TEI>
</teiCorpus>
