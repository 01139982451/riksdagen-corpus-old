<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--44</head>
          <docDate when="2008-12-08">2008-12-08</docDate>
        </div>
      </front>
      <body>
        <div>
          <note xml:id="i-deb180a59d9e863d-0">
            ﻿
          </note>
          <note xml:id="i-156f6cf054c3814f-0">
            Riksdagens protokoll
          </note>
          <note xml:id="i-81bac3503d2f1aaf-0">
            2008/09:44
          </note>
          <note type="date" xml:id="i-abcffe20a7cde648-0">
            Måndagen den 8 december
          </note>
          <note xml:id="i-26bd8ffe83cfd192-0">
            Kl. 11:00 - 17:16
          </note>
          <note xml:id="i-a626dbfc2913ce13-0">
            1 § Justering av protokoll
          </note>
          <note xml:id="i-3caf71b18db65e99-0">
            Justerades protokollen för den 1 och 2 december.
          </note>
          <note xml:id="i-ae1d0dcb22090187-0">
            2 § Meddelande om frågestund
          </note>
          <note xml:id="i-0a02aa1baf914b84-0">
            Tredje vice talmannen meddelade att vid frågestunden torsdagen
            den 11 december kl. 14.00 skulle följande statsråd närvara:
          </note>
          <note xml:id="i-633fe0b1cb7b5e39-0">
            Näringsminister Maud Olofsson (c), justitieminister Beatrice
            Ask (m), statsrådet Åsa Torstensson (c), finansminister Anders
            Borg (m) och försvarsminister Sten Tolgfors (m).
          </note>
          <note xml:id="i-24b05a95a61fcb95-0">
            3 § Anmälan om fördröjda svar på interpellationer
          </note>
          <note xml:id="i-52f443d00226cfe9-0">
            Till riksdagen hade inkommit följande skrivelser:
          </note>
          <note xml:id="i-2eba491e05042443-0">
            Interpellation 2008/09:150
          </note>
          <note xml:id="i-f3e5ed4c4db70092-0">
            Interpellation 2008/09:150 Arbetsmarknadssituationen i Gävleborg
            och Sandviken
          </note>
          <note xml:id="i-921d35b785da14b8-0">
            Interpellationen kommer att besvaras fredagen den 16 januari
            2009.
          </note>
          <note xml:id="i-ab0c3d9e02f3d133-0">
            Skälet till dröjsmålet är tjänsteresa.
          </note>
          <note xml:id="i-2143b597792cdd9e-0">
            Karin Renman
          </note>
          <note xml:id="i-adcb8ed29b556fd2-0">
            Interpellation 2008/09:163
          </note>
          <note xml:id="i-2ad5246b8771efbb-0">
            Interpellation 2008/09:163 Transportstödet till Volvo Lastvagnar
            i Umeå
          </note>
          <note xml:id="i-4b1d60e42ca1a9d6-0">
            Interpellationen kommer att besvaras tisdagen den 16 december
            2008.
          </note>
          <note xml:id="i-bd8163a66463b792-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-9a9ea7b40fb1f21d-0">
            Fredrik Ahlén
          </note>
          <note xml:id="i-8dfd658f0a260985-0">
            Interpellation 2008/09:170
          </note>
          <note xml:id="i-3d7e0c6aa4ed855a-0">
            Interpellation 2008/09:170 Rätt till dödshjälp
          </note>
          <note xml:id="i-ae2df4d409962004-0">
            Interpellationen kommer att besvaras torsdagen den 15 januari
            2009.
          </note>
          <note xml:id="i-2a3f76b6cf5de9a6-0">
            Skälet till dröjsmålet är inbokade engagemang.
          </note>
          <note xml:id="i-3b0903350c9f34bf-0">
            Marianne Jenryd
          </note>
          <note xml:id="i-b32d3f5575225042-0">
            Interpellation 2008/09:181
          </note>
          <note xml:id="i-ddb5d22222da98b5-0">
            Interpellation 2008/09:181 Könstillhörighetsutredningen
          </note>
          <note xml:id="i-ae2df4d409962004-1">
            Interpellationen kommer att besvaras torsdagen den 15 januari
            2009.
          </note>
          <note xml:id="i-2aaa844b005a2a6e-0">
            Skälet till dröjsmålet är inbokade engagemang och utrikes resor.
          </note>
          <note xml:id="i-2fd3f84d3dff1f2d-0">
            Lars Hedengran
          </note>
          <note xml:id="i-b50838c0adf6acf8-0">
            4 § Hänvisning av ärenden till utskott
          </note>
          <note xml:id="i-7174628f165c64d5-0">
            Föredrogs och hänvisades
          </note>
          <note xml:id="i-b5b2d69124ebf476-0">
            5 § Allmän miljö- och naturvård
          </note>
          <note xml:id="i-abed73f0cae7cbdf-0">
            Föredrogs
          </note>
          <note type="speaker" xml:id="i-bfaa3b956d5eade9-0">
            Anf. 1 ANDERS YGEMAN (s):
          </note>
          <u who="anders_ygeman_6a8412" xml:id="i-30aecf3f19d9ef89-0">
            <seg xml:id="i-0fa39b37fdb5fba9-0">
              Fru talman! Om ett par dagar går Sveriges statsminister antagligen
              upp i en talarstol som liknar denna i Poznan i Polen. Där kommer
              han att berömma den svenska klimatpolitiken och berätta om hur
              våra utsläpp har minskat med 10 procent samtidigt som tillväxten
              ökat med nästan 40 procent.
            </seg>
            <seg xml:id="i-0fd8bf462d6b9794-0">
              Tyvärr är det inte lika ofta som han nämner att allianspartier
              röstat emot varje enskilt beslut som lett fram till denna utsläppsminskning.
              Tyvärr kommer han nog inte heller att berätta att riksdagen i
              dag kommer att avskaffa den enskilt viktigaste klimatåtgärden,
              den åtgärd som har stått för en fjärdedel av minskningen, det
              lokala klimatinvesteringsprogrammet.
            </seg>
            <seg xml:id="i-636793bb855a3523-0">
              Runt om i Sverige har hundratals projekt fått statligt stöd.
              Programmen omfattar i dag ca 720 åtgärder och en investeringsvolym
              på 6,6 miljarder kronor. En tredjedel av dessa åtgärder görs av
              näringslivet. Sammanlagt har programmen sparat över 2 miljoner
              ton koldioxid. Det är tre gånger så mycket som hela inrikesflyget.
            </seg>
            <seg xml:id="i-a1b37ea4f76ba7bb-0">
              Runt om i landet har de här programmen skapat arbetstillfällen.
              Runt om i landet har programmen minskat utsläppen. Och runt om
              i landet har programmen skapat tillväxt och framtidstro.
            </seg>
            <seg xml:id="i-03cacdd1f26f4b6a-0">
              Alternativen i svensk politik är tydliga: en regering som står
              handfallen inför klimat- och jobbkrisen och en opposition som
              vill investera i framtidens jobb och klimat.
            </seg>
            <seg xml:id="i-4c798c33ba393f2d-0">
              Fru talman! Ska vi klara klimatkrisen krävs det att vi minskar
              våra utsläpp med 40 procent till 2020 och att vi sedan fortsätter
              att minska våra utsläpp med 7590 procent till 2050. Den senare
              slutsatsen var alla partier i den här riksdagen överens om i Klimatberedningen.
            </seg>
            <seg xml:id="i-3481c646918e7fba-0">
              Vi har sträckt ut en hand till regeringen och sagt oss vara beredda
              att komma överens om ett ambitiöst klimatmål. Vi deltog konstruktivt
              i regeringens klimatberedning. Tyvärr var regeringssidan inte
              lika konstruktiv utan använde den mesta tiden till att gräla med
              varandra.
            </seg>
            <seg xml:id="i-55fe6daaf42359d2-0">
              Två år in i mandatperioden har Sverige fortfarande inget nationellt
              klimatmål. Av den till hösten utlovade klimatpropositionen syns,
              trots att julen står för dörren, ingenting. I Klimatberedningen
              var den moderatledda sidan överens om att minska utsläppen i Sverige
              med runt 30 procent. Det tyckte miljöministern var lite för tufft,
              så i en tidningsintervju prutade han ned målet till 27 procent,
              ja, kanske till och med 25 procent. Det tyckte i sin tur statsministern
              var lite för tufft. Han ifrågasatte om vi verkligen behöver något
              klimatmål över huvud taget.
            </seg>
            <seg xml:id="i-d40a234999309691-0">
              Det är pinsamt att regeringen i denna ödesfråga inte ens ska
              kunna samla sig till ett mål för klimatpolitiken, än mindre en
              proposition. Carlgren och Reinfeldt vill leda världen och leda
              EU, men klarar inte ens att samla sig till att leda Sverige. Halva
              mandatperioden har gått, och regeringen klarar inte ens att ställa
              upp ett mål.
            </seg>
            <seg xml:id="i-838b462fab9161e1-0">
              I andra länder ser det annorlunda ut. London vill minska sina
              utsläpp med 65 procent. Norge vill minska dem med 50 procent.
              Angela Merkels Tyskland har beslutat sig för att minska utsläppen
              med 40 procent. Hur mycket sämre anser högeralliansen att Sverige
              ska vara?
            </seg>
            <seg xml:id="i-e2091ddb47e56eec-0">
              Fru talman! Parallellt med klimatförhandlingarna genomgår världen
              en djup ekonomisk kris. En risk om inte förhandlingarna sköts
              rätt är att krisen används som argument för att ingenting göra.
              De som länge argumenterat för att den klimatomställning som vi
              behöver göra kommer att bli för dyr hittar i finanskrisen nya
              argument.
            </seg>
            <seg xml:id="i-8eaa35e848a4aee8-0">
              Därför behöver Sverige och andra länder driva på processen ännu
              hårdare och argumentera för det omvända perspektivet. Finanskrisen
              ger möjligheter att klara också klimatkrisen. Den ekonomiska krisen
              behöver mötas med en tydlig stimulanspolitik. Genom att välja
              att göra investeringar i ny, miljövänlig teknik kan vi skapa gröna
              jobb och samtidigt kraftigt minska utsläppen av växthusgaser.
            </seg>
            <seg xml:id="i-2fd93ed0a47cefb8-0">
              Men Sverige, ordförandeland om ett halvår, kommer tomhänt till
              Poznan. Den svenska regeringen saknar fortfarande nationella klimatmål.
              Efter drygt halvtid i regeringsinnehavet finns det ingen klimatproposition,
              som utlovats, och inga mätbara mål är uppställda. Bristen på klimatstrategi
              kan, nu när vi går in i en lågkonjunktur, innebära tiotusentals
              förlorade svenska jobb inom det miljötekniska området. Bristen
              på klimatstrategi påverkar också konkurrenskraften hos de svenska
              företag som varit framsynta och gjort stora klimatinvesteringar.
            </seg>
            <seg xml:id="i-006a5e27f405f5b7-0">
              Fru talman! Regeringens handfallenhet inför jobbkrisen är anmärkningsvärd.
              I stort sett alla kommentatorer och experter, från höger till
              vänster, är överens. Regeringen har väntat för länge, gjort för
              lite och gjort saker för sent. I stället för att anta utmaningarna
              har man passivt sett på medan varslen haglat och arbetslösheten
              ökat.
            </seg>
            <seg xml:id="i-e393483884499fdd-0">
              I stället för nya investeringsprogram i ny, grön teknik avskaffar
              regeringen de framgångsrika klimatinvesteringsprogrammen. I stället
              för att gripa den historiska möjligheten att byta ut den svenska
              fordonsparken mot miljöbilar förtidsavvecklar man miljöbilsbonusen.
              I stället för att särskilt stödja klimatsmarta ombyggnader och
              energieffektivisering kommer regeringen med ett ROT-program som
              ger lika stora bidrag till den som vill lyfta in en oljepanna
              i villan som till den som vill lyfta ut oljepannan ur villan.
            </seg>
            <seg xml:id="i-86a1e6074311ac8c-0">
              Speciellt anmärkningsvärd blir regeringens politik på miljöbilssidan.
              Det växande miljöintresset har lett till en nödvändig omställning
              av svensk bilindustri och en framgångsrik omställning. Av Saabs
              försäljning förra året var 80 procent miljöbilar. Av Volvos försäljning
              var 55 procent miljöbilar.
            </seg>
            <seg xml:id="i-511bf9b1069dd262-0">
              När svensk fordonsindustri påbörjat den nödvändiga omställningen
              och när svensk fordonsindustri knäar under den vikande konjunkturen,
              då presenterar regeringen och högerpartierna något som väl bäst
              beskrivs som ett antimiljöbilspaket. Miljöbilsbonusen avskaffas.
              Trängselavgiftsundantaget avskaffas. Parkeringsförmånen för miljöbilar
              avskaffas. Sammantaget gör dessa tre åtgärder från högerpartierna
              att den stockholmare som står inför valet att köpa en ny bil förlorar
              60 000 kronor under en treårsperiod jämfört med dagens situation
              om man väljer en miljöbil.
            </seg>
            <seg xml:id="i-95f6c06724497166-0">
              Dessutom avvisar regeringen stödet till efterkonvertering, ett
              stöd som skulle kunna ge tusentals ägare till lite äldre bilar
              möjligheten att göra en klimatinsats. Dessutom avvisar regeringen
              skrotningspremien, ett förslag som skulle skrota ut de äldsta
              och miljövidrigaste fordonen ur den svenska bilparken och möjliggöra
              ett byte till en miljöbil.
            </seg>
            <seg xml:id="i-0fd8d8a826164662-0">
              Lika illa är utvecklingen på bränslesidan. Regeringen har vid
              ett flertal tillfällen deklarerat att det ska vara dyrare att
              använda bensin och diesel än etanol och andra förnybara alternativ,
              men med dagens låga oljepriser är det billigare att köra på bensin
              och diesel än på etanol. Det ska löna sig att göra rätt, och det
              ska kosta att göra fel, brukar de borgerliga mässa i debatten.
              Vi kan väl bara konstatera att det då enligt regeringens politik
              är rätt att köpa en utländsk fossilbil och fel att köpa en svensk
              miljöbil.
            </seg>
            <seg xml:id="i-5bc222353f97e60d-0">
              Fru talman! Barn är inte små vuxna. Barn har betydligt känsligare
              kroppar. I relation till sin kroppsvikt dricker de mer, äter mer
              och andas mer än sina föräldrar. Barnen är alltså mer utsatta
              för gifter i luften, i kläderna och i de leksaker som de inte
              sällan stoppar i munnen. Under hösten har vi kunnat läsa oroväckande
              larm, larm om gifter i leksaker och mjukgörande ftalater i tryck
              på kläder. Det tycks som om barn inte bara är mer känsliga utan
              också mer utsatta för farliga kemikalier i sin vardag.
            </seg>
            <seg xml:id="i-a36e52363af62e88-0">
              Snart är det jul och många föräldrar väljer med tvekan bland
              leksaksaffärernas utbud. Är den röda färgen på leksaksbilen fri
              från gifter? Vilka mjukgörande ämnen innehåller den glada plastankan?
              Kan vi verkligen lita på CE-märkningen?
            </seg>
            <seg xml:id="i-f0cc74531dfac1cd-0">
              Vad gör då regeringen för att stilla föräldrars oro? Verkar de
              för att förbjuda fler ämnen och skärpa kontrollen genom ökade
              myndighetsanslag? Verkar de för ökad kontroll och mer informationsinsatser?
              Nej, tyvärr agerar regeringen i precis motsatt riktning. För första
              gången någonsin tillåter regeringen ett farligt ämne som redan
              är förbjudet att använda. Dekabromdifenyleter blir återigen tillåtet
              och återigen ett hot för svenska konsumenter. Det är ett hormonstörande
              ämne som hittats i bland annat bröstmjölk. Miljörörelsen har kallat
              det för ett historiskt bakslag för miljöpolitiken.
            </seg>
            <seg xml:id="i-eb04ee5794bb0322-0">
              Kemikalieinspektionen, den myndighet som ansvarar för kontroll
              och övervakning, får sina resurser nedskurna i regeringens budget
              och i det betänkande vi diskuterar i dag. Resultatet blir mindre
              kontroll i stället för mer och sämre information i stället för
              bättre. Vi vill öka intensiteten i arbetet mot farliga kemikalier,
              förbjuda fler ämnen och öka anslaget till KemI för kontroll och
              information. Det hade kunnat ge många föräldrar en tryggare och
              lugnare jul.
            </seg>
            <seg xml:id="i-7a7f3a40e39baddf-0">
              Fru talman! Regeringen tycks helt sakna strategi för den kanske
              viktigaste frågan i de globala klimatförhandlingarna, hur alla
              länder kan förmås skriva under en framtida överenskommelse. Den
              svenska regeringen har hittills inte presenterat ett enda initiativ
              för att hitta en global finansiering av tekniköverföring och substantiell
              kapitalöverföring. I stället har de aktivt argumenterat mot dem
              som vill använda en global klimatöverenskommelse till att öronmärka
              pengar för tekniköverföring.
            </seg>
            <seg xml:id="i-25a47d83ae5ef32c-0">
              Dessutom har linjen i argumentationen varit att det viktiga är
              att göra det möjligt för Sverige och EU att köpa sig fria från
              stora delar av våra åtaganden. Ett sådant avlatssystem kommer
              inte att lösa klimatkrisen. Med en sådan hållning och en sådan
              passivitet i Poznan kommer inte en global klimatöverenskommelse
              att komma till stånd i Köpenhamn. Den svenska regeringen borde
              i stället ta initiativ för att underlätta framgången i Köpenhamn
              och försvara svensk konkurrenskraft.
            </seg>
            <seg xml:id="i-41c0690fab3d9041-0">
              Vi har lagt fram förslag som skulle underlätta klimatförhandlingarna
              och bidra till både ökad global rättvisa och förbättrade konkurrensmöjligheter
              för svensk industri. Regeringens passivitet i klimatfrågan hotar
              svenska jobb och en långsiktig klimatöverenskommelse.
            </seg>
            <seg xml:id="i-1bd3afb6eba43a29-0">
              Fru talman! Den kanske tydligaste och mest långtgående genomgången
              av regeringens resultat och handlingskraft har regeringens eget
              miljömålsråd stått för. Miljömålen är fastslagna i politisk enighet
              i riksdagen. Miljömålsrådets styrelse utses av regeringen och
              består av generaldirektörerna för våra största myndigheter. Sverige
              har 16 miljömål och 72 delmål. I den fördjupade utvärdering som
              rådet lämnat till regeringen är rådets bedömning att endast ett
              av 16 mål kommer att nås. De övriga 15 kommer att bli svåra eller
              omöjliga att nå. Rådet ser så allvarligt på situationen att de
              döpt den 400-sidiga luntan till Miljömålen nu är det bråttom.
            </seg>
            <seg xml:id="i-8fbef5c2a3cb7f18-0">
              Nu är det bråttom.
            </seg>
            <seg xml:id="i-64b5df3efc455933-0">
              Vad gör då regeringen när dess eget råd säger att miljömålen
              inte kommer att nås, att det behövs konkreta åtgärder, att det
              är bråttom? Jo, regeringen bestämmer sig för att dra tillbaka
              den tidigare aviserade propositionen. De miljömål som riksdagen
              i enighet beslutat om ska nu utredas, ett beslut som fattades
              utan diskussion med oppositionen. Alla konkreta förslag på åtgärder
              som rådet föreslår läggs i malpåse utredning i stället för handling,
              passivitet i stället för åtgärder.
            </seg>
            <seg xml:id="i-e7d71febfb06584f-0">
              Fru talman! Trots att alla högerpartierna var eniga med oss i
              Klimatberedningen om behovet av stora järnvägssatsningar har de
              nu lagt en proposition på riksdagens bord där 74 procent av pengarna
              satsas på nya vägar. 74 procent! Jag måste därför fråga er som
              satt i Klimatberedningen om ni anser att det är en rimlig fördelning
              att 3 kronor går till nya motorvägar och 1 krona till järnväg
              och kollektivtrafik. 1, 2, 3 kronor till nya motorvägar, 1 krona
              till järnväg och kollektivtrafik.
            </seg>
            <seg xml:id="i-48a88686050edff1-0">
              Klimatberedningen talar om att flytta transporter från vägar
              till järnvägar. Det är väl rimligt att anta att regeringens trafikpolitik
              kommer att leda till motsatt resultat, eller vad tror högeralliansen?
              Hur mycket transporter kommer att flyttas från järnvägar till
              motorvägar?
            </seg>
            <seg xml:id="i-8c0e97afc96879cd-0">
              Fru talman! Om vi jämför regeringens politik med den som vi socialdemokrater
              föreslår kan vi konstatera att oppositionen har
            </seg>
            <seg xml:id="i-a40cc4fb0dbcd4b6-0">
              Jag hoppas att regeringen ska komma i kapp, men tyvärr tror jag
              inte att det kommer att hända.
            </seg>
            <seg xml:id="i-953050d7344fe27c-0">
              Klimatet behöver en ny regering. Miljön behöver en ny regering.
              Och, fru talman, Sverige behöver en ny regering.
            </seg>
          </u>
          <note type="speaker" xml:id="i-25a5c4ccf935a578-0">
            Anf. 2 WIWI-ANNE JOHANSSON (v):
          </note>
          <u who="wiwi-anne_johansson_8236b4" xml:id="i-809c63feb2ea3ffa-0">
            <seg xml:id="i-14e1de24b32c6072-0">
              Fru talman! Volvo är i kris. Saab är i kris. Hela finanssektorn
              är i kris. Klimatet är i kris. Att klimatet är i kris har vi vetat
              sedan länge.
            </seg>
            <seg xml:id="i-8f740558d7529bd7-0">
              Den 23 september i år tog jordens resurser slut. Den 23 september
              i år hade vi belastat världens betesfält, odlingsmarker, skogar
              och fiskevatten till hundra procent detta enligt den internationella
              miljöorganisationen Global Footprint Network. Vi tar alltså ut
              mer av jordens resurser än den kan klara av. Vi tär på kapitalet
              helt enkelt, rika mer än de fattiga. Orättvisan sett i ett globalt
              perspektiv är stor.
            </seg>
            <seg xml:id="i-5536e666c66a9e95-0">
              Tänk globalt, agera lokalt brukar vi säga i många sammanhang
              när vi pratar om miljöfrågor. Det är sant att vi ska tänka globalt
              och agera lokalt. Men vi ska förstås också göra det omvända. Vi
              ska naturligtvis även tänka lokalt och agera globalt. Det ena
              kan inte utesluta det andra.
            </seg>
            <seg xml:id="i-6769d5b105f880d7-0">
              Fru talman! I våra kommuner har det länge funnits möjligheter
              att med hjälp av statliga pengar göra investeringar i lokala åtgärder
              för att förbättra situationen för klimat och miljö. I Karlstad
              återvinner till exempel Färdig Betongs anläggning nu vatten och
              betongrester från rengöring av bilar och utrustning. På Gotland
              gör Cementa cement av slagg. Västerviks sporthall sparar energi
              med en modern utrustning för ventilation och värmeåtervinning.
              Och i Trollhättan utvinner kommunen biogas av hushållssopor.
            </seg>
            <seg xml:id="i-e87b428bba84cc60-0">
              Listan över bra miljö- och klimatåtgärder som kom till stånd
              med hjälp av pengar från de lokala klimatinvesteringsprogrammen
              LIP och Klimp kan göras lång. Det fanns nämligen en gång möjligheter
              ute i kommunerna att göra bra saker för miljön och klimatet. Det
              fanns, som sagt, en gång ett lokalt investeringsprogram som hette
              LIP och som sedan utvecklades till Klimp.
            </seg>
            <seg xml:id="i-56a58437a6f86557-0">
              Klimatinvesteringsprogrammet har gjort stor nytta för klimatet
              i kommunerna och i Sverige. När hela projektet nu klappar ihop
              har Naturvårdsverket gjort en summering. Låt mig citera ur deras
              pressmeddelande, där de skriver: Projekten inom investeringsprogrammen
              LIP och Klimp beräknas minska utsläppen av växthusgaser med 2,1
              miljoner ton om året. Det motsvarar drygt tre procent av de svenska
              utsläppen av växthusgaser.
            </seg>
            <seg xml:id="i-f4357b57b97561d6-0">
              Investeringsprogrammen har gett det lokala miljöarbetet en rejäl
              skjuts framåt under de senaste tio åren. Det är roligt att se
              att så många kommuner engagerar sig och att investeringarna ger
              ringar på vattnet i hela landet. Detta säger Gunnel Horm, chef
              för Naturvårdsverkets enhet för investeringsprogram. Detta program
              lägger regeringen nu ned.
            </seg>
            <seg xml:id="i-6661fe0abb4c1f01-0">
              Man kunde tro att regeringen skulle ta vara på och omhulda sådana
              guldklimpar men alls inte! I maj delades de sista pengarna ut,
              och anslaget stängdes. Hur tänker regeringen egentligen? Tänker
              regeringen?
            </seg>
            <seg xml:id="i-59f0d95153b5b896-0">
              Vänsterpartiet tänker, och vill, behålla och utveckla ett sådant
              framgångskoncept. Men vad vill den moderatledda regeringen? Och
              vad vill miljöministern som jag hade hoppats skulle vara här i
              dag så att vi på ort och ställe hade kunnat få ställa frågor.
            </seg>
            <seg xml:id="i-c23f96ef466260ad-0">
              Hur tänkte ni när ni avskaffade klimatinvesteringsprogrammet
              som innebär 3 procent mindre i utsläpp motsvarande, som vi nyss
              hörde, en tredjedel av vad det svenska inrikesflyget släpper ut.
              Är 3 procents minskning av utsläppen försumbart? Jag undrar vad
              ni har för ess i rockärmen i stället.
            </seg>
            <seg xml:id="i-b60249fabb5c0337-0">
              Fru talman! Jag misstänker att vi kommer att få höra något om
              hållbara städer och om ny- och ombyggnadsåtgärder i en särskild
              stadsdel eller i ett bostadsområde eller kvarter. Men det är någonting
              helt annat något annat och dessutom lite pengar, 140 miljoner
              nästa år.
            </seg>
            <seg xml:id="i-170ab49bcce81cb0-0">
              Stödet till hållbara städer syftar till att främja en stadsutveckling
              genom åtgärder som vidtas i syfte att väsentligen minska utsläppen
              av växthusgaser. Det står så i betänkandet. Men hur då? Hur tänker
              regeringen? Vilka beräkningar har ni gjort för att kunna säga
              att satsningen på hållbara städer 140 miljoner nästa år och 200
              miljoner år 2010 väsentligen kommer att minska utsläppen av växthusgaser?
              Är väsentligen minskade utsläpp mer än de 3 procenten, eller är
              det så att ni inte har någon aning om det?
            </seg>
            <seg xml:id="i-c9442b60a63281fc-0">
              Vi har en jobbkris, och vi har en klimatkris. Regeringen anslår
              1 500 miljarder i stöd till bankerna som inte verkar så intresserade.
              Kanske får Volvo och Saab också fördelaktiga lån.
            </seg>
            <seg xml:id="i-6c0d35897dc20031-0">
              Vi är många som är krismedvetna. Kraftiga åtgärder måste givetvis
              vidtas för att vi ska komma till rätta med finanskrisen, med Volvos
              och Saabs kris och med den kris som alla människor som är beroende
              av jobben kommer att hamna i, då med låg a-kassa eller ingen a-kassa
              alls. Regeringens krispaket är verkligen inte så mycket att hänga
              i julgranen vare sig för dem som drabbas av att bli utan jobb
              eller för dem som vill se förändringar när det gäller klimatet.
            </seg>
            <seg xml:id="i-f4b494236f2a30e0-0">
              Hur var det med omsorgen om klimatet? Hur mycket får klimatkrisen
              kosta? Vilka mål har regeringen egentligen med klimatpolitiken?
            </seg>
            <seg xml:id="i-f343c986b8f9b937-0">
              Fru talman! Vänsterpartiet föreslår att ett nytt klimatmål införs
              om begränsad klimatpåverkan i andra länder. Vi har ju länge sett
              behoven i fattigare länder. För ett år sedan föreslog vi en satsning
              med 3 miljarder extra på klimatbistånd alltså utöver den föreslagna
              biståndsramen. Det är människor i den fattigare delen av världen
              som värst drabbas av den rika världens utsläpp. Det är i den fattiga
              delen av världen som vi ser de värsta konsekvenserna av våra utsläpp.
              Det är inte rättvist. Vad vill regeringen göra åt det?
            </seg>
            <seg xml:id="i-f67da9bd77951af3-0">
              Regeringen och miljöministern talar om en ambitionshöjning med
              sitt klimatpolitiska arbete och satsar på mekanismen för ren utveckling,
              CDM. Hur bra är det för klimatet?
            </seg>
            <seg xml:id="i-bf92688546ac60a3-0">
              Vi satsar i Kina på att bygga upp en vindkraftspark i Gobiöknen
              för att ersätta kolkraften. Vi satsar också i Brasilien där vi
              bygger kraftvärmeverk som drivs med biomassa. Sverige satsar i
              Tamil Nadu i Indien där vi bygger en anläggning som använder rester
              från tillverkningen av träkol till att producera elektricitet.
              Det sade miljöministern i en annan debatt här i kammaren för en
              tid sedan. Utvecklingsländerna ska inte behöva ta omvägen över
              koldioxid för tillväxt, sade miljöministern också. Det låter jättebra
              och är också delvis bra.
            </seg>
            <seg xml:id="i-7af85a1cb6c9a63b-0">
              Vi i Vänsterpartiet har inget emot att vi använder oss av mekanismen
              för ren utveckling, CDM. Det är okej för bra projekt och som ett
              komplement till det vi ska åta oss att göra här hemma.
            </seg>
            <seg xml:id="i-7e660181f449cbc6-0">
              Vi ska dock komma ihåg att mekanismen för ren utveckling, CDM,
              inte är en mekanism för att minska de totala koldioxidutsläppen.
              Med CDM är syftet i stället att göra minskningar där det är billigast,
              mest kostnadseffektivt. Rika länder är inte nödvändigtvis koldioxideffektivare
              än fattigare länder.
            </seg>
            <seg xml:id="i-7e2d8b743ffeb4d4-0">
              Det här är ingenting som jag har hittat på, utan detta skriver
              Institutet för tillväxtpolitiska studier i det underlag som regeringen
              har bett om inför klimat- och energipropositionen och inför Sveriges
              ordförandeskap.
            </seg>
            <seg xml:id="i-8b2a4361eee56551-0">
              Om de minskningar vi gör i andra länder genom mekanismen för
              ren utveckling blir något i stället för det vi borde göra här
              hemma, hos oss själva, blir det hela ett nollsummespel. Summan
              av utsläppen blir konstant.
            </seg>
            <seg xml:id="i-a2dd1364fe6dbe7d-0">
              Fru talman! Jag hade, som sagt, hoppats att här i kammaren kunna
              få en del svar av miljöministern. Tyvärr är han inte här, så jag
              får än en gång fråga dem som företräder miljöministern varför
              regeringen lägger ned det lokala klimatinvesteringsprogrammet
              Klimp. Jag vill också fråga vilka mål Sverige arbetar för att
              nå här i Sverige fram till år 2020 och hur det ska åstadkommas.
              Vi har inte sett några sådana mål, och vi har inte heller sett
              några åtgärder. Vilka mål har regeringen med klimatpolitiken?
            </seg>
            <seg xml:id="i-eaf1c9f87eaa2603-0">
              Vi är alla på väg till Köpenhamn, så det är nu hög tid. I två
              och ett halvt år har vi väntat på en klimat- och energiproposition.
              När kommer den? Kommer den?
            </seg>
          </u>
          <note type="speaker" xml:id="i-e44d480cc4a108ef-0">
            Anf. 3 TINA EHN (mp):
          </note>
          <u who="tina_ehn_f52113" xml:id="i-30032c3cd633801b-0">
            <seg xml:id="i-bda6868b06919e63-0">
              Fru talman! Den biologiska mångfalden är en hörnsten i regeringens
              politik. Det kan man läsa i den budgetproposition som i höstas
              lades fram. Detta ställningstagande delar vi i Miljöpartiet. Vi
              tror att det egentligen är svårt att veta hur viktig den biologiska
              mångfalden är, men vi vet att den är viktig.
            </seg>
            <seg xml:id="i-efd1c5d823d329d4-0">
              En rik biologisk mångfald är viktig utifrån dess betydelse och
              också avgörande för de ekosystem som vi är beroende av, så meningen
              om att detta är en hörnsten i regeringens politik är väldigt betydelsefull.
              Så långt låter det riktigt bra. Men just därför blir man både
              arg och upprörd över att den moderatledda alliansregeringen i
              nästa slag faktiskt inte visar, inte satsar tillräckligt på, att
              den här hörnstenen ska hålla.
            </seg>
            <seg xml:id="i-c18b0cacd104a3e1-0">
              Hörnstenar är inte vad som helst. De är en bärande struktur,
              något som är avgörande för en byggnad eller för en strukturs hållfasthet,
              för stabilitet och möjligheter att stå emot påfrestningar precis
              som våra ekosystem är viktiga när det gäller att stå emot förändringar
              och påfrestningar som kommer i och med att klimatet förändras
              och våra kartor ritas om.
            </seg>
            <seg xml:id="i-a09c1748e5478da2-0">
              Den viktiga hörnstenen i regeringens politik står och svajar.
              Och vad värre är: Det blir inte bara regeringens politik som svajar.
              Det blir också ett försvagat och svajigt skydd för oss alla. Det
              är på tok och det är allvarligt när man, som man nu gör, ger mindre
              resurser till det som handlar om biologisk mångfald. Resurserna
              skvätts ut på andra områden.
            </seg>
            <seg xml:id="i-3b744b608264e5d3-0">
              Den moderatledda regeringen är dessutom flitig med att komma
              med förslag till åtgärder som ökar trycket på känsliga områden
              och på den biologiska mångfalden. I våras presenterade man en
              ny skogspolitik med fokus på att öka produktionen. Man vill öka
              produktionen. Miljön kommer senare.
            </seg>
            <seg xml:id="i-b63e359581051f32-0">
              Vi har också kunnat läsa om och ta del av ett förändrat strandskydd.
              Ett förslag har aviserats som bara verkar utarma strandskyddet,
              som på många håll i stället skulle behöva stärkas detta samtidigt
              som just strandskyddet hyser en tredjedel av de rödlistade arterna
              och är ett av de bästa skydden vi har för biomångfalden. Däremot
              har man inte kommit närmare en miljömålsproposition trots att
              vi har fått höra att en sådan ska komma.
            </seg>
            <seg xml:id="i-9c43122c3695310d-0">
              Miljömålsrådet kom i våras med sin fördjupade utvärdering en
              utvärdering med tyngd. Detta miljömålsråd som bland annat består
              av generaldirektörer eller motsvarande för 17 statliga myndigheter
              samt experter som representerar Sveriges Kommuner och Landsting,
              Svenskt Näringsliv och naturvårdsorganisationer.
            </seg>
            <seg xml:id="i-e977f8f1da5fa7fb-0">
              Miljömålssystemet står för långsiktighet, systematik och den
              nödvändiga helhetssynen i miljöpolitiken ett brett förankrat arbete
              och ett gediget jobb.
            </seg>
            <seg xml:id="i-112a3a120dc70d4f-0">
              Vi är många som har väntat på en fördjupad utvärdering, så en
              proposition bör läggas fram av regeringen. Den fördjupade utvärdering
              som kom i våras fick titeln Miljömålen Nu är det bråttom . Ni
              har alla sett den. Den är gedigen och tjock. Det här är en sammanfattning.
            </seg>
            <seg xml:id="i-e508fad28924a709-0">
              Sammanfattningsvis konstaterar man att Sverige inte kommer att
              nå hälften av sina 16 miljökvalitetsmål till 2020. Åtgärderna
              behöver genomföras så snart som möjligt, det krävs politisk beslutskraft.
              Miljömålsrådet konstaterar ett genomförandeunderskott. Hur länge
              vågar ni vänta? Ska vi genomföra åtgärderna här, eller är det
              någon annanstans som detta ska ske?
            </seg>
            <seg xml:id="i-2cc00f362e4df3ef-0">
              Vi har i Miljöpartiet i alla fall tagit hela detta arbete på
              allvar. Vi anser att fungerande ekosystem och en bibehållen biologisk
              mångfald är avgörande för den långsiktiga ekonomiska utvecklingen.
              Förbrukar vi mer resurser än vad som nybildas kommer våra egna
              möjligheter till ekonomisk utveckling ofrånkomligen att begränsas.
            </seg>
            <seg xml:id="i-0dc646a9eeebe4a8-0">
              Vi är otåliga över att det dröjer med miljömålspropositionen.
              Tiden blir en fiende eftersom det är bråttom. Arbetet tappar fart,
              det stannar upp och problemen blir allvarliga allteftersom tiden
              går.
            </seg>
            <seg xml:id="i-29c96ccf851a4820-0">
              I Miljöpartiet bestämde vi oss för att inte bara påpeka att det
              är bråttom, vi valde att prioritera det viktiga miljöarbetet och
              har fördelat resurser till de 16 miljömål som Sveriges riksdag
              i enighet har beslutat att vi ska arbeta med för att uppnå bättre
              miljö. Vi föreslog en höjning med 813 miljoner till 2009 och gedigna
              höjningar kommande år.
            </seg>
            <seg xml:id="i-3e92ad5cee03cdb8-0">
              Vi förväntar oss att även regeringen tar detta på allvar. Det
              är regeringens uppgift. Men ministern har skjutit upp alltihop,
              och det lär dröja till våren 2010 innan vi får ett förslag på
              detta område, som är ett av de viktigaste områdena. Då vi hade
              den skogspolitiska propositionen på dagordningen här i kammaren
              och vi kritiserade regeringen för att inte ta miljöhänsynen på
              allvar hänvisades det till att miljömålspropositionen kommer snart,
              den kommer till hösten, och så vidare, vilket vi nu vet bara var
              tomma ord.
            </seg>
            <seg xml:id="i-3ce725980a47960e-0">
              Jag är övertygad om att alliansföreträdarna i dag kommer att
              hylla de avsättningar som Sveaskog har gjort. Det är toppen, och
              alla tycker att det är bra. Men det finns så klart frågetecken
              om vilken mark det handlar om. Är det den som är mest skyddsvärd
              som nu avsätts av dessa Sveaskogs arealer? Vi vet alla att det
              utöver det finns ännu större behov.
            </seg>
            <seg xml:id="i-0adbb3ead11b1018-0">
              I fråga om havsmiljön och fisket är det en kamp om resurserna.
              Utvecklingen går åt fel håll. Övergödningen fortsätter. Vi ser
              att Östersjön är ett övergödslat innanhav, som varje sommar blommar
              av alger och ger semester och bad smolkig eftersmak. Exploateringen
              av stränderna ökar trots strandskyddet.
            </seg>
            <seg xml:id="i-1c2fcecf27abe5c5-0">
              Det är mycket som det är bråttom med i dessa dagar. Om nu Miljömålsrådet
              ansåg i sin rapport i våras att det var bråttom vet vi också från
              det dagliga arbetet och de dagliga rapporterna att klimatfrågan
              ställer saker och ting på ända och att detta också är ett bråttomarbete.
              Klimatet klockan går, en kamp mot tiden, mot motståndet att vilja
              ta ansvar, motståndet att förändra livsstil och system, motståndet
              mot att vara pådrivare, mot att vi kanske måste göra mer för att
              motivera andra.
            </seg>
            <seg xml:id="i-0f77a5a44bd78c03-0">
              Vi använder oss av olika system för att räkna ut maximalt utbyte
              i förhållande till insatta medel. Mest rättvist och ekonomiskt
              verkar regeringen tycka att det är att göra något någon annanstans.
              Men det handlar inte bara om var det är mest ekonomiskt. Det handlar
              om att det är bråttom och att vi måste göra kraftfulla saker nu.
              Vi måste göra det här och där, i dag, i morgon och alla dagar
              framöver. Nu talar jag inte om att vi ska byta bilar eller släcka
              glödlampor, för det ska vi så klart göra. Jag menar den politiska
              beslutsdimensionen, där det krävs ett samhälle där det är minsta
              möjliga motstånd mot att leva på ett miljösjyst sätt. Det sker
              inte av sig självt, utan det krävs system och förutsättningar
              för att sådant ska äga rum. Man behöver få prissignaler som leder
              till det här. Att det är billigare att åka tåg och dyrare att
              flyga är ett.
            </seg>
            <seg xml:id="i-1b7e9f12a60872af-0">
              Det här ligger i politiska händer. Just nu ligger det i den moderatledda
              regeringens händer. Likaså bör man satsa mer på järnvägsinvesteringar
              i förhållande till väginvesteringar, vilket vi i Miljöpartiet
              gör i vårt förslag.
            </seg>
            <seg xml:id="i-afce249ba2c089cb-0">
              I årets budget har man satsat på internationella klimatinvesteringar.
              Det låter kanske bra men är mycket tveksamt om det innebär att
              man köper sig fri från ansvaret att minska sina egna utsläpp.
              Kvalitetssäkringen av dessa projekt internationellt har kritiserats.
              Vi i Miljöpartiet har därför förhållit oss till regeringens förslag
              som att: Visst, gott och väl att göra investeringar i andra länder,
              men inte med avsikten att slippa undan själva.
            </seg>
            <seg xml:id="i-6e727292afbc51d5-0">
              Vilka förslag för ett förbättrat klimat har regeringen för övrigt
              lagt fram? Vi väntar på klimat- och energiförslaget, havsmiljöförslaget
              och vi väntar på miljöåtgärderna för att nå miljömålen.
            </seg>
            <seg xml:id="i-3b3350642596d51a-0">
              Vi i Miljöpartiet har lagt fram förslag inom flera områden för
              att minska utsläppen av växthusgaser. Inom detta utgiftsområde
              20 vill vi fortsatt satsa på det mycket lyckade klimatinvesteringsprogrammet
              Klimp. Vi har inte tagit bort förslaget om att satsa på hållbara
              städer. Vi tror att det är en viktig sak, men vi har också ett
              facit på att Klimp har varit lyckat. Som Anders Ygeman tidigare
              sade har 120 åtgärder genomförts. Varför då ta undan ett lyckat
              projekt och satsa på ett nytt kort när vi har behov av åtgärder
              runt om i landet?
            </seg>
            <seg xml:id="i-2675cb79245599fd-0">
              Vi tror att det är bra om folk kan konvertera sina bilar till
              bilar som drivs med alternativa bränslen såsom biogas. Detta vill
              vi ge medel till.
            </seg>
            <seg xml:id="i-a47c0da15b8bacf4-0">
              Jag har talat mig varm om vikten av att uppnå miljömålen och
              den satsning som vi ser är nödvändig om arbetet ska bli av och
              inte fastna endast på papperet. Mycket av pengar till miljömålen
              finns här, men också inom flera utgiftsområden eftersom det berör
              bostadsmiljöer och kulturmiljöer samt ytterligare områden.
            </seg>
            <seg xml:id="i-d8e607742bf7b20e-0">
              Vi föreslår en skrotningspremie för gamla kraftigt förorenande
              småbåtsmotorer. Vi vill i motsats till regeringen öka takten på
              saneringen av förorenade markområden men även när det gäller de
              läckande vrak som ligger i våra vatten och kallas för tickande
              miljöbomber. De förorenade markområden som finns i Sverige är
              många, ett antal ligger i startgroparna för att saneras.
            </seg>
            <seg xml:id="i-d8decd416a795ce5-0">
              Jag besökte i förra veckan ett av Sveriges största förorenade
              områden i Ale kommun utanför Göteborg, där det finns pråmar med
              föroreningar från varvens epok och innan miljöskyddet blev viktigt.
              De ligger i Göta älv, och det är Göteborgs dricksvattenintag.
              Det är ett rasriskområde. Man dumpar pråmarna fulla med föroreningar.
              Det visar brist på kunskap men också en nonchalans inför naturen
              och kommande generationer. Det måste vi nu betala för. Priset
              i Ale är si så där 250300 miljoner.
            </seg>
            <seg xml:id="i-635fcd33cec0a1eb-0">
              Att förebygga är en viktig del av arbetet med att förhindra spridning
              av gifter. Det behövs medel för det. Vi föreslår medel till Kemikalieinspektionen
              och Naturvårdsverket för det. Ett viktigt arbete sker inom SMHI
              med att ta fram underlag inför klimatarbetet. Där vill regeringen
              dra ned anslaget, vilket vi inte anser att man bör göra.
            </seg>
            <seg xml:id="i-50aa938598f03d03-0">
              Sammanfattningsvis kan man säga att regeringen har börjat formulera
              klimatpolitik. Saken är den att temperaturhöjningen är allvarlig,
              och det är nu mer bråttom än det har varit någonsin. Regeringen
              måste inse att Sveriges roll inte är marginell. Vi måste vara
              en betydligt kraftfullare aktör på den internationella arenan
              och satsa på rätt saker även inom våra egna gränser. Då är satsning
              på järnväg bättre och trovärdigare än vägsatsningar. Vi måste
              vara framåt inför Köpenhamnsmötet.
            </seg>
          </u>
          <note xml:id="i-7a4ade2c43d97e23-0">
            Jag yrkar bifall till reservationen.
          </note>
          <note type="speaker" xml:id="i-ea3dd3a80a04b9ff-0">
            Anf. 4 SOFIA ARKELSTEN (m):
          </note>
          <u who="sofia_arkelsten_995194" xml:id="i-05fbb3ce65803ac5-0">
            <seg xml:id="i-d6a2e5536c1371dc-0">
              Fru talman! Jag vill börja med att yrka bifall till alliansens
              förslag i detta budgetbetänkande.
            </seg>
            <seg xml:id="i-04644ebf1b1bc445-0">
              Jag är stolt över att få presentera den här budgeten. Det här
              är ett bra budgetbetänkande. På onsdag är det votering, och då
              kommer vi att rösta igenom och trycka på knappen för den starkaste
              miljöbudgeten någonsin. Det viktigaste är naturligtvis inte pengarna
              utan vad vi gör med dem. Vi lägger över 5 miljarder på miljöfrågorna,
              och det bara i vårt utskottsområde. Aldrig tidigare har en regering
              satsat så mycket på miljön. Med höstens budgetproposition har
              vi ökat vårt totala anslag med nära 800 miljoner kronor. Det är
              massor av pengar.
            </seg>
            <seg xml:id="i-d71416a61b316883-0">
              Vi lägger fram miljöbudgeten med utgångspunkt i att vi i Sverige
              ska göra allt vi kan för att rädda klimatet. Vi ska vara föredömen.
              Vi ska se ett fortsatt arbete med hög ambition och kraftfulla
              åtgärder. Vi ska förbättra miljön i våra hav. Vi ska rädda den
              biologiska mångfalden. Vi gör det här verkligen.
            </seg>
            <seg xml:id="i-79c99d7aed4e2793-0">
              Årets budget innehåller också, utöver det som vi levererade förra
              året och året dessförinnan, bland annat klimatmiljarden och havssatsningarna,
              och de fortsätter vi med.
            </seg>
            <seg xml:id="i-0085c06314768fb8-0">
              Vi i alliansen stärker inte bara vår utskottsbudget, utan vi
              lägger miljöpengar också i andra delar av budgeten, där forskning
              och infrastruktur är de klarast lysande stjärnorna. Det ska vi
              inte debattera här i dag.
            </seg>
            <seg xml:id="i-cef5ebde62f7d707-0">
              Fru talman! Det är kort om tid. Jag tar upp några av höjdpunkterna,
              förutom helhetstänkandet och det stora politiska engagemanget
              i miljöfrågorna inom alla politikområden. Höjdpunkterna i dag
              är faktiskt havsmiljön, den biologiska mångfalden, det internationella
              arbetet och klimatarbetet och några vad jag kallar friggebodsfrågor.
              Jag börjar med havsmiljön.
            </seg>
            <seg xml:id="i-0bbbda5a519a66b3-0">
              När det gäller havsmiljön genomför vi stora insatser. Under nästa
              år kommer den stora havsmiljöpropositionen. Vi ökar anslagen redan
              nu med 150 miljoner kronor. Det är rätt intressant, för man ser
              den stora skillnaden mellan höger och vänster. Vi i alliansen
              vet att vi inte har några egna innanhav och att det krävs internationellt
              samarbete med andra länder. Vi vet också att det tar tid för naturen
              att läka. Det var de två stora budskapen som Miljömålsrådet levererade
              till oss, förutom att det är bråttom. Just därför är det så otroligt
              viktigt att vi levererar Baltic Sea Action Plan. Dessutom har
              utskottet tagit ansvar för en fördjupad uppföljning av statens
              insatser på havsmiljöområdet.
            </seg>
            <seg xml:id="i-0609703980db4ac8-0">
              Det finns mycket kvar att göra för att nå fram till den helintegrerade
              havsmiljöpolitik som vi faktiskt vill genomföra. Men det är viktigt
              att regeringen följer upp och utvärderar allt som nu görs. Det
              är naturligtvis viktigt också för oss i riksdagen. Och det behövs
              bra sätt att redovisa det som har uppnåtts. Vi diskuterar det,
              och det kommer vi att återkomma till när vi kommer med havsmiljöpropositionen.
              En väldigt intressant pusselbit i detta är Sternrapporten för
              Östersjön, som Naturvårdsverket arbetar med just nu, där man försöker
              sätta ekonomiska termer på miljön för att se hur man på ett lönsamt
              sätt ska kunna rädda den.
            </seg>
            <seg xml:id="i-1889c05292b0aaa3-0">
              Vi går nu över till biologisk mångfald. När det gäller anslagsområdet
              biologisk mångfald ser vi vilken effekt vi redan har uppnått.
              Vi har under våra första två år skyddat mer än en och en halv
              gånger så mycket skog som oppositionen Socialdemokraterna, Vänstern
              och Miljöpartiet gjorde under hela förra mandatperioden.
            </seg>
            <seg xml:id="i-88fa035e6964f000-0">
              Vårt miljömål om levande skogar är faktiskt möjligt att nå. Mycket
              mer ingår i anslaget än köp av skog. Det är kalkning av sjöar,
              viltförvaltning, kunskapsuppbyggande och den väldigt viktiga metodutvecklingen
              och, en nyhet, kostnad för vattenförvaltning enligt vattendirektivet.
              Det är saker som kommer att kosta. Det här är ett stort anslag
              och det är viktigt att vi har koll på det.
            </seg>
            <seg xml:id="i-5f4f4a9e46c7ac2e-0">
              En moderatmotion handlar just om försiktigheten och balansen
              mellan äganderätten och statens intresse av att bevara naturområden.
              Det finns en oro för de här frågorna. Just därför är det så otroligt
              viktigt att metoderna utvecklas, till exempel med inspiration
              från Finland. Ett gott exempel på det är arbetet med kommunikation
              och dialog med skogsexperterna som Naturvårdsverket genomför.
            </seg>
            <seg xml:id="i-045978de923896aa-0">
              Som sagt: Vi bedömer faktiskt att vi kan nå det här miljömålet
              nu. Det är stort. Förr hade vi inte rätt metoder och arbetssätt.
              Här tänker jag ta tillfället i akt att särskilt tacka Socialdemokraterna
              för att de har tagit till sig min idé om Svenska kyrkans ansvar.
              Svenska kyrkan är en stor skogsägare. Här ser vi också en skillnad
              mellan höger och vänster. Som jag förstår det vill Socialdemokraterna
              lagstifta eller på annat sätt använda tvångsmedel, medan jag tycker
              att Svenska kyrkan kan avsätta skog frivilligt. Vi tror ju på
              det civila samhällets kraft.
            </seg>
            <seg xml:id="i-cf4141b54e646633-0">
              Regeringen återkommer under nästa år med ännu fler förslag inom
              området biologisk mångfald.
            </seg>
            <seg xml:id="i-2514727c859e030f-0">
              När det gäller det internationella arbetet och klimatpolitiken
              pågår det naturligtvis otroligt mycket just nu. Sverige har ledningen.
              Vi är föregångare. Vi driver på i de internationella förhandlingarna.
              Vi har all anledning att vara stolta över de människor som jobbar
              heltid med detta och lägger sin själ och kraft i detta.
            </seg>
            <seg xml:id="i-8d6c2166e9928dbb-0">
              Den stora skillnaden mellan oss på allianssidan och den splittrade
              oppositionen är synen på det internationella samarbetet. Jo, jag
              vet att ni har haft en presskonferens, men det krävs ju lite mer
              för att skapa en allians.
            </seg>
            <seg xml:id="i-1640a9ab2a5d3b27-0">
              Därför är anslaget 1:7 intressant. Vi lägger ungefär 70 miljoner
              på det internationella miljösamarbetet just där. Men eftersom
              riksdagens organisation inte alltid speglar verkligheten har vi
              lagt andra stora pengar, ungefär 4 miljarder, på utvecklingssamarbetet.
              Här förstår jag inte Vänsterpartiet som fortfarande hävdar att
              man ska lägga 3 miljarder. Vill ni lägga 1 miljard mindre än alliansregeringen?
            </seg>
            <seg xml:id="i-033c0807e2323427-0">
              Under anslaget 1:13 handlar det om insatser för klimatinvesteringar.
              Där finns 280 miljoner. Vi ger ekonomiskt utrymme för handel med
              utsläppsrätter och för att utveckla handelssystemet och det internationella
              systemet som reglerar handel med Kyotoenheter. Poängen med insatserna
              under detta anslag är att de ska öka den hållbara utvecklingen
              i värdländerna. Totalt i budgeten ligger ungefär 670 miljoner
              fram till 2011.
            </seg>
            <seg xml:id="i-f2cfe9cab01a4167-0">
              Fru talman! Mer och mer av vår miljöpolitik kopplas samman med
              handelspolitik och biståndspolitik. Det är helt avgörande med
              samarbete. Vi kan kalla det global solidaritet om det gör det
              enklare för oppositionen, men det krävs samarbete för framgång.
            </seg>
            <seg xml:id="i-061cfdb0d65bef89-0">
              På samma tema lägger vi 60 miljoner på att särskilt hjälpa Ryssland,
              för vi är inte ensamma i miljöpolitiken. Allt det som vi gör räcker
              inte. Vi måste samarbeta med andra, och här är EU helt avgörande.
              Ordförande Sarkozy jobbar som en galning för att leverera före
              jul. Det är en av anledningarna till att klimat- och energipropositionen
              inte överlämnas nu i december som tidigare har sagts. Regeringen
              har bedömt att man ska avvakta och vänta på EU:s energi- och klimatpaket.
              Jag tror att det är helt riktigt. Jag tror att det är viktigt
              att vi samarbetar och går i samma takt.
            </seg>
            <seg xml:id="i-c7708ada750b935b-0">
              Nästa år i Köpenhamn blir det stora avgörandet globalt sett.
              Det är där Sverige verkligen kommer att visa att det är vi har
              som taktpinnen. Vi försöker få i gång EU att gå i vår takt. Vi
              försöker få i gång världen att gå i vår takt. Vi jobbar bland
              annat med att förbereda EU på att växla upp med utsläppsminskningarna
              inför detta möte.
            </seg>
            <seg xml:id="i-b1897adbe6d52f02-0">
              Nu börjar tiden rinna ut, och jag ska landa på friggebodsfrågorna.
            </seg>
            <seg xml:id="i-9eecc6f05650d87b-0">
              Fru talman! Jag tror att det är viktigt att vi som är heltidspolitiker
              inte bara pratar om de stora och krångliga internationella avtalen,
              utan att vi pratar om det som är viktigt för vanliga människor
              och som gör skillnad i verkligheten.
            </seg>
            <seg xml:id="i-9794a8141d4eb975-0">
              De frågor som vi kallar för friggebodsfrågor är de som är handfasta
              och som kanske inte alltid dyker upp i de här debatterna. Det
              handlar inte om friggebodar i sig, som att jag ska skryta med
              att det är fem kvadrat mer frihet i alliansens Sverige, utan jag
              ska ta upp tre ord: koldioxidbantning, torskkvot och trängselavgift.
            </seg>
            <seg xml:id="i-1e8d9ae079d36f3e-0">
              Koldioxidbantning kom in i svenska språket på riktigt under förra
              året, säger Språkrådet, eller sprakradet som det heter på Internet.
              Orden trängselavgift och torskkvot kom in i senaste versionen
              av Svenska akademiens ordlista. Det här är ord som behövs för
              att visa miljöpolitikens omfattning, för det handlar inte enbart
              om klimat, Poznan och stora överenskommelser. Det handlar om varje
              människas ansvar och vilja att hjälpa till. Det handlar om näringspolitik,
              arbetsmarknadspolitik, handelspolitik och inte minst om utrikespolitik,
              om att häva fattigdom och om mänskliga rättigheter. Den som på
              allvar tror att miljöproblemen stannar vid gränsen behöver en
              rejäl kraschkurs i samarbete. Vi som politiker måste svara upp
              mot människors behov här.
            </seg>
            <seg xml:id="i-2889293af2a6e310-0">
              Jag brukar säga att miljöpolitik handlar om sopor, avlopp och
              logistik. Det är ganska oglamoröst. Men det är inte en kamp om
              påhittade pengar, högst ambitioner och starkast ord som man kan
              tro när man lyssnar här. Det gör mig väldigt ledsen.
            </seg>
            <seg xml:id="i-60e2529cead74f13-0">
              Alliansregeringen lever upp till människors förväntningar. Vi
              driver inte bara en ambitiös miljöpolitik. Vi driver också en
              smart miljöpolitik. Det handlar inte om att våga säga den högsta
              siffran. Det handlar om att leverera och göra det enkelt för människor
              att göra miljöbra saker. Tack vare en regering som står för en
              ansvarsfull ekonomisk politik kan vi och har råd att driva en
              effektiv miljöpolitik som gör skillnad.
            </seg>
            <seg xml:id="i-149f81e5f591563f-0">
              Fru talman! Vi skapar förutsättningar för ett hållbart Sverige
              och en hållbar värld, så rösta ja till miljöbudgeten, för ni har
              aldrig sett en starkare budget.
            </seg>
          </u>
          <note type="speaker" xml:id="i-8613c7fd5c94a1ff-0">
            Anf. 5 WIWI-ANNE JOHANSSON (v) replik:
          </note>
          <u who="wiwi-anne_johansson_8236b4" xml:id="i-809c63feb2ea3ffa-1">
            <seg xml:id="i-80ded8b829ed0dd6-0">
              Fru talman! Sofia Arkelsten inledde med att säga att hon är stolt
              över den här budgeten.
            </seg>
            <seg xml:id="i-2350dddfb0a03bdc-0">
              Jag tänker koncentrera mig på några få saker eftersom tiden är
              ganska knapp i de här sammanhangen. Det är en splittrad opposition,
              säger Sofia Arkelsten, när det gäller miljö- och klimatpolitiken,
              får man utgå från att hon pratar om då. Jag vill passa på att
              fråga hur det egentligen går med Folkpartiet i klimat- och energifrågor.
              De vill inte satsa lika mycket på vindkraft som de flesta av oss
              andra vill göra, utan det är kärnkraften som ska rädda klimatet.
            </seg>
            <seg xml:id="i-49ef1dee59182955-0">
              Min stora fråga rör klimatinvesteringsprogrammet Klimp. I hastigheten
              råkade jag säga fel i mitt anförande: Det sparar tre gånger så
              mycket klimatutsläpp som svenska inrikesflyget. Tycker Sofia Arkelsten
              och regeringen att det är försumbart? Hur har man räknat ut att
              ersätta det med hållbara städer med sina 140 miljoner som ska
              ändra lite grann i stadsparker och annat? Hur ska det leda till
              en väsentlig minskning av klimatutsläppen? Det skulle jag bra
              gärna vilja veta.
            </seg>
            <seg xml:id="i-1c7756fdd3cbe63e-0">
              Jag undrar också om man nu med den stora satsningen når målet
              om biologisk mångfald genom att man minskar med 400 miljoner på
              det området på ett par år. Hur rimmar det?
            </seg>
            <seg xml:id="i-a00ee405207d46a7-0">
              Hur bra är det i klimatsammanhang att man satsar 3 kronor på
              väg för varje krona man satsar på järnväg? Hur rimmar det?
            </seg>
            <seg xml:id="i-fcf2f9d2b68e968b-0">
              Jag vet att vi har andra budgetar än den som gäller vårt utskottsområde.
              Därför vill jag veta, när du säger att ni satsar stort utanför:
              Var finns satsningarna?
            </seg>
          </u>
          <note type="speaker" xml:id="i-ed13c099299fcffa-0">
            Anf. 6 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-05fbb3ce65803ac5-1">
            <seg xml:id="i-da61f5a7ca0b2226-0">
              Fru talman! Det var många frågor från Wiwi-Anne Johansson.
            </seg>
            <seg xml:id="i-560eda05b3f8e732-0">
              Vi kan börja med Folkpartiet. Vi har en alliansregering. Där
              pågår samarbete och diskussioner hela tiden. Jag tror att det
              är extremt hälsosamt och nyttigt att olika partier kan driva olika
              linjer. Sedan kommer vi överens och driver en stark politik. Jag
              förstår att det kan vara chockerande för Wiwi-Anne Johansson.
              Så har inte den splittrade oppositionen jobbat över huvud taget.
              Ni har kört egna race hela tiden. Det ser man inte minst i den
              här budgeten. Den budgeten lades fram före den presskonferens
              där ni berättade att ni eventuellt ska jobba ihop och leverera
              fem arbetsgrupper. Vi i alliansen tycker att det är mycket underhållande
              och trevligt. Vi önskar er lycka till.
            </seg>
            <seg xml:id="i-af3fbfafcfa9e0c9-0">
              Fru talman! Vi fick en fråga om Klimp också. Klimatinvesteringsprogrammet
              var schemalagt för att avslutas nu. Det är ingen förändring som
              alliansen driver igenom. Det är rätt intressant att veta att ni
              nu tycker att det här programmet var fantastiskt och skulle fortsätta.
              Jag kan fråga Wiwi-Anne Johansson: Skulle du genomföra det här
              om ni kom till makten om två år? Är det så ni ska göra? Jag tror
              att ni kan tjäna mycket mer utsläppsminskningar på att minska
              i bostadsbeståndet, hela miljonprogrammet och allt det här.
            </seg>
            <seg xml:id="i-d6f8773f1385e692-0">
              Vi ska absolut inte glömma den kritik som Klimp fick utstå. Revisorerna
              har varit på något fantastiskt och pratat om förtäckt statsstöd
              och att många av de här sakerna skulle ha genomförts ändå.
            </seg>
            <seg xml:id="i-570dd2f35ffa57a4-0">
              Det finns andra typer av styrmedel. Jag är förvånad över att
              ni alltid fastnar i de här systemtänkandena. En omställning gör
              man också bara en gång. Det är viktigt att man kommer ihåg att
              det var ett omställningsbidrag.
            </seg>
            <seg xml:id="i-b090cd96f6858a5b-0">
              Jag tycker inte heller att man ska håna ett projekt som Hållbara
              städer. Jag tror att det är ett alldeles utmärkt projekt som kommer
              att leverera bra minskningar.
            </seg>
            <seg xml:id="i-4e7d80b2efe3e65a-0">
              Jag slutar där, för min talartid är slut.
            </seg>
          </u>
          <note type="speaker" xml:id="i-73dad9c12958b562-0">
            Anf. 7 WIWI-ANNE JOHANSSON (v) replik:
          </note>
          <u who="wiwi-anne_johansson_8236b4" xml:id="i-809c63feb2ea3ffa-2">
            <seg xml:id="i-d264705f00855d1f-0">
              Fru talman! Det var mer frågor än svar. Jag hade inte förväntat
              mig något annat.
            </seg>
            <seg xml:id="i-7a3194ed796cccd6-0">
              Jag vill påpeka att i Klimatberedningen, som man stängde dörren
              för och vars betänkande lades i någon byrålåda, hade socialdemokrater,
              vänsterpartister och miljöpartister en gemensam reservation och
              en gemensam hållning. Vi kom också fram till hur vi skulle förhålla
              oss till Klimp:en och till vilka utsläppsminskningar som vi vill
              göra här i Sverige. Vi vill också vidta åtgärder utanför Sverige.
            </seg>
            <seg xml:id="i-5fc9c0168a6519dc-0">
              Sofia Arkelsten frågade om vi vill fortsätta Klimp. Ja, det skulle
              vi nog kunna göra, och nivån på den kan man alltid diskutera.
            </seg>
            <seg xml:id="i-4b4d0e3a898e1b71-0">
              Jag fick inget svar angående Hållbara städer. I betänkandet står
              det att åtgärder vidtas i syfte att väsentligen minska utsläppen
              av växthusgaser. Jag har fortfarande inte fått något svar på frågan.
              Jag misstänker att ni inte har något svar, men jag skulle fortsättningsvis
              gärna vilja veta det.
            </seg>
            <seg xml:id="i-9f2c1e0b8b8a9b82-0">
              Fru talman! Sofia Arkelsten säger att inte alla de som sökte
              Klimpbidrag fick det. Så var det naturligtvis. Men 36 procent
              av dem som sökte Klimpbidrag och inte fick det vidtog åtgärderna
              ändå, för det var en väldigt fin inventering man kunde göra. Det
              var 12 procent som inte gjorde någonting.
            </seg>
            <seg xml:id="i-196bd4940e6cdda3-0">
              När man nu tar bort de här pengarna vill jag veta: Har allting
              som bör genomföras i kommuner i vårt avlånga land genomförts?
              Är det därför vi inte behöver de lokala klimatinvesteringsprogrammen?
              Jag tycker att det är synd att avfärda ett så framgångsrikt projekt
              och säga att det är förtäckt statsstöd. Varför kan vi inte ge
              statliga stöd till dem som vidtar bra klimatåtgärder? Det undrar
              jag. Detta är ett typexempel på hur den moderatledda regeringen
              diskuterar när det gäller klimatfrågor.
            </seg>
          </u>
          <note type="speaker" xml:id="i-3212e1d4ad79607d-0">
            Anf. 8 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-05fbb3ce65803ac5-2">
            <seg xml:id="i-a563edf425cdf9f9-0">
              Fru talman! Jag vet inte varför Wiwi-Anne Johansson har stoppat
              sitt betänkande i en byrålåda. Vi arbetar naturligtvis med det
              underlag som levererades från Klimatberedningen. Det är oerhört
              modigt av Wiwi-Anne Johansson att ta upp Klimatberedningen och
              hur lite den splittrade oppositionen var överens om. Ni hade en
              siffra. Ni hade 40 procent. Det var inte ens någonting ni valde
              att kommunicera i Klimatberedningen, utan det var en annan person
              som inte ens satt i Klimatberedningen som gick ut i en DN Debatt-artikel
              och sade att det var Socialdemokraternas förslag. Jag kommer att
              få prata lite grann med Anders Ygeman sedan. Vi kan ta det då.
              Det är inte Wiwi-Anne Johanssons fel att Socialdemokraterna inte
              kan samarbeta.
            </seg>
            <seg xml:id="i-c23d071090539cc5-0">
              När det gäller det kommunala självstyret och kommunernas ansvar
              är det rätt viktigt att veta att jag var den enda i hela Klimatberedningen
              som ville få in orden kommunalt självstyre. Jag tycker att kommunpolitiker
              levererar och gör bra saker. Jag tror inte alls att man ska hålla
              på och fjärrstyra kommunerna från staten med hjälp av bidrag.
            </seg>
            <seg xml:id="i-d70f3e92e07eff2a-0">
              Klimp är avslutat. Det hade ni planerat fram. Det var planen;
              det skulle vara färdigt nu.
            </seg>
            <seg xml:id="i-91a35ddce6dc4fa2-0">
              Det var inte jag som kallade det förtäckt statsstöd. Det var
              revisorerna. Detta var ett av problemen med systemet för Klimp.
            </seg>
            <seg xml:id="i-a1f65f811702b865-0">
              Jag fick i Wiwi-Anne Johanssons första replik en fråga om vägar
              och järnvägar. 90 procent av kollektivtrafiken går på väg. Vi
              fick ta över ett vägnät och ett järnvägsnät där man inte hade
              investerat särskilt väl. Vi sitter och gör de här oglamorösa hanteringssakerna
              nu. Vi försöker rädda det, så att järnvägen ska funka. Ni hade
              inte resurser. Ni hade inte pengar. Ni hittade på pengar och sade
              att de skulle finnas där, men de fanns inte. Ni har drivit en
              politik som gör att människor inte jobbar, och därför fick man
              inte in några pengar. Det är tråkigt!
            </seg>
          </u>
          <note type="speaker" xml:id="i-7ead3493b0ee07dd-0">
            Anf. 9 ANDERS YGEMAN (s) replik:
          </note>
          <u who="anders_ygeman_6a8412" xml:id="i-30aecf3f19d9ef89-1">
            <seg xml:id="i-95e8083ce73e6eb1-0">
              Fru talman! Jag är glad för Sofia Arkelstens skull. Sofia är
              nöjd. Sofia är stolt. Sofia är glad. I betänkandet finns den största,
              den bästa, den tuffaste miljöbudgeten någonsin. Hela Europa ska
              fås att gå i regeringens takt.
            </seg>
            <seg xml:id="i-6d9c6d34b9ac794e-0">
              Men Sofia, varför är det ingen annan som är glad? Varför är inte
              den svenska miljörörelsen glad? Varför gör den europeiska miljörörelsen
              uttalanden om hur orolig man är för att Sverige har tappat sin
              ledartröja? Känns det inte lite ensamt att sitta där och vara
              glad över sin egen produkt när alla andra säger att det är fara
              å färde, att vi håller på att tappa?
            </seg>
            <seg xml:id="i-b4913cc6a11ee72f-0">
              Du säger att Sverige ska hålla i taktpinnen. Låt mig då fråga:
              Vilken takt ska vi gå i? Vad är målet för klimatpolitiken? Hur
              mycket ska de svenska utsläppen minska fram till 2020? Vad tycker
              den enligt Sofia så samlade alliansen? Hur mycket ska de minska?
              Berätta nu för kammaren!
            </seg>
            <seg xml:id="i-183d9678f6ddb408-0">
              Och vad hände med jobben? Inte ett ord om jobb på ett tiotolv
              minuters inlägg. Runt om i Sverige haglar varslen. Runt om i Sverige
              haglar uppsägningarna. Vad gör regeringen? Man lägger ned klimatinvesteringsprogrammen,
              lägger ned miljöbilsbonusen och skickar ut folk till arbetsförmedlingar
              där det är väldigt ont om åtgärder.
            </seg>
            <seg xml:id="i-723f01e8b2e63257-0">
              Om det nu finns en sådan allergi mot namnet Klimatinvesteringsprogrammet,
              vore det då inte en idé för regeringen att komma på något annat?
              Okej, ta inte våra klimatinvesteringsprogram, lägg ned dem, men
              kom på något annat själva som skapar sysselsättning och klimateffekter
              ute i kommunerna och ute i näringslivet! En tredjedel av minskningen
              inom inrikesflyget har kommit i det privata näringslivet, men
              med stöd av Sveriges riksdag.
            </seg>
          </u>
          <note type="speaker" xml:id="i-9c500f9b2577b8d6-0">
            Anf. 10 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-05fbb3ce65803ac5-3">
            <seg xml:id="i-6338eb4cd14d603c-0">
              Fru talman! Jag är stolt och glad. Jag förstår att det kan vara
              svårt för Anders Ygeman att svälja det. Jag förstår att det finns
              en avundsjuka för den starka politik som vi driver och det vi
              levererar.
            </seg>
            <seg xml:id="i-c40a7b8468b90745-0">
              Det är fantastiskt modigt av Socialdemokraterna att våga ta upp
              frågan om Miljömålsrådet och att våga ta upp den utvärdering som
              har genomförts. Det är ju faktiskt en utvärdering av Socialdemokraternas
              politik.
            </seg>
            <seg xml:id="i-1d21abecaf348550-0">
              Varför är det bråttom, Anders Ygeman? Jo, ni har inte levererat.
              Ni har faktiskt inte gjort ett smack. Det är pinsamt och lite
              skämmigt jag ber om ursäkt, stenografen det är vad det är.
            </seg>
            <seg xml:id="i-46ac4b68cd4fedc5-0">
              Det är klart att jag pratar om jobb. Vi har pratat om jobb både
              i talarstolen och här. Det är klart att vi står inför en redig
              kris just nu. Men den här regeringen levererar.
            </seg>
            <seg xml:id="i-067bce39748a99bd-0">
              För bara någon vecka sedan var ni nöjda och glada med det. Jag
              förstår att Anders Ygeman sin vana trogen bara går emot allt som
              alliansregeringen levererar.
            </seg>
            <seg xml:id="i-62315dbd20cc3e76-0">
              Jag är nyfiken. Vad är det ni vill? Vad vill ni göra? På sju
              ställen i budgeten har ni annat som ni vill leverera. Vad ska
              ni göra? Hur ska ni göra? Med vem ska ni göra det? Det är fortfarande
              oklart efter den fantastiska presskonferensen ni hade. Outsourcar
              ni er miljöpolitik till Miljöpartiet? Är det som Mona Sahlin säger
              att ni vill samarbeta med Miljöpartiet för att de har så bra miljöpolitik?
              Känns det inte som ett ganska rejält underkännande av ditt personliga
              mandat?
            </seg>
          </u>
          <note type="speaker" xml:id="i-9d934a60817fd5d7-0">
            Anf. 11 ANDERS YGEMAN (s) replik:
          </note>
          <u who="anders_ygeman_6a8412" xml:id="i-30aecf3f19d9ef89-2">
            <seg xml:id="i-829535f1490558c8-0">
              Fru talman! Vi vill samarbeta med Miljöpartiet för att de har
              en bra miljöpolitik. Vi vill samarbeta med Miljöpartiet för att
              vi vet att de är beredda att tillsammans med oss och Vänsterpartiet
              föra det här landet på ny kurs. Vi vill samarbeta med Vänsterpartiet
              för att vi tycker att de i grunden har en bra syn på hur samhället
              ska utvecklas.
            </seg>
            <seg xml:id="i-945576f095f17934-0">
              Vi är beredda att tillsammans ta ansvar för att byta ut den regering
              som har misslyckats och tillsätta en ny regering. Vi har i Klimatberedningen
              varit överens om att sätta upp ett mål för den svenska klimatpolitiken
              och minska utsläppen med 40 procent.
            </seg>
            <seg xml:id="i-d877d2e464f6f9d3-0">
              De här tre partierna har i tolv budgetar, tror jag att det är,
              klarat att komma överens om den ekonomiska politiken. Vi är överens
              om att vi ska ha ett klimatinvesteringsprogram den hittills viktigaste
              enskilda åtgärden för att klara den svenska klimatpolitiken.
            </seg>
            <seg xml:id="i-9088b0aef8e99dd6-0">
              Vi är inte överens om allt. Det finns mycket där vi skiljer oss.
              Men vi har två år kvar till valet. Vi ska sätta oss i arbetsgrupper
              och komma överens.
            </seg>
            <seg xml:id="i-d51897d8ad275dcb-0">
              Under tiden går det borgerliga styret åt motsatt håll. Det går
              inte en dag utan att ett nytt borgerligt parti eller en ny borgerlig
              arbetsgrupp hittar på en ny miljöbilsåtgärd, ett nytt miljöbilsmål.
              Det enda ni har kunnat komma överens om är att avskaffa miljöbilsbonusen.
              Ni har varit överens om att inte införa någon skrotningspremie.
              Ni har varit överens om att avskaffa klimatinvesteringsprogrammet,
              vilket kommer att leda till mindre sysselsättning och mindre klimatåtgärder.
            </seg>
            <seg xml:id="i-2fa867d7f8aa9217-0">
              Jag är beredd att svälja stoltheten och till och med döpa om
              det om ni vill. Vi ser att det behövs klimatomställning runt om
              i landet. Jag tror att det var 9 miljarder i ansökningar från
              svenska företag, svenska kommuner och svenska landsting för klimatomställning.
            </seg>
            <seg xml:id="i-32127b18d7da7143-0">
              Vi skulle vilja möta den efterfrågan. Vi skulle vilja vara med
              och ta statens ansvar. Ert besked är klart och tydligt: Nedläggning.
            </seg>
          </u>
          <note type="speaker" xml:id="i-601ac03792299733-0">
            Anf. 12 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-05fbb3ce65803ac5-4">
            <seg xml:id="i-9fda1c543034d8be-0">
              Fru talman! Jag vet inte var jag ska börja. Anders Ygeman tog
              upp flera olika saker.
            </seg>
            <seg xml:id="i-dc0b59a049c75730-0">
              Han frågade om jag känner mig ensam när jag är glad. Det gör
              jag faktiskt inte. Jag känner mig oerhört glad och nöjd. Jag har
              mina allianspolare här. Jag har svenska folket bakom mig. Det
              är många väljare som tycker att Fredrik Reinfeldt är mycket bättre
              än Mona Sahlin. Vi höjer våra siffror hela tiden. Det är fantastiskt
              roligt.
            </seg>
            <seg xml:id="i-3752153b271342b6-0">
              Jag fick en fråga om miljörörelsen också. Det var väldigt bra.
              Då kan jag få skryta och säga att bland annat Naturskyddsföreningen
              har kallat Fredrik Reinfeldt för den mest progressiva miljöpolitikern
              någonsin.
            </seg>
            <seg xml:id="i-16c87828a9e1052d-0">
              Även om Anders tycker att det är svårt att svälja är det fortfarande
              sant.
            </seg>
            <seg xml:id="i-992526bb40e4e931-0">
              Ni säger att ni ska samarbeta och komma överens. Man kan ju titta
              på de förslag som ni har levererat. De skiljer sig på många olika
              sätt. Ingenting hör ihop. Det enda ni har gemensamt i den splittrade
              oppositionen är att ni har jättemycket pengar att fördela, men
              era pengar finns faktiskt inte.
            </seg>
            <seg xml:id="i-4220c35225b6e2d5-0">
              Varje gång som Socialdemokraterna, eller oppositionen i något
              slags formering, säger att man har sträckt ut handen och verkligen
              vill samarbeta ser vi att man helt enkelt bjuder med armbågen.
              Den enda utsträckta handen som gäller är om vi säger: Vad fint!
              Vi kör den socialdemokratiska politiken.
            </seg>
            <seg xml:id="i-77954c78d446eb25-0">
              Det är det enda som ni är nöjda med, och det vägrar jag att göra
              för det är dåligt för miljön. Jag skäms inte för att säga att
              alliansens politik har mycket bättre miljöeffekter. Jag är stolt
              över den. Jag är lite ledsen att inte Anders Ygeman och de andra
              vill samarbeta i det.
            </seg>
            <seg xml:id="i-fb56f4783efa684a-0">
              Jag är glad om ni kan samarbeta med varandra. Det blir alldeles
              utmärkt.
            </seg>
            <seg xml:id="i-4af1823f220831a0-0">
              När det gäller i vilken takt vi ska gå kan vi bland annat se
              att EU har antagit de utsläppskrav som vi har föreslagit från
              Sverige när det gäller bilarna, 95-gramsfrågan. Jag tror att vi
              kunde ha kommit längre, men det är en bra början.
            </seg>
          </u>
          <note type="speaker" xml:id="i-dea8e2606e1d0e9e-0">
            Anf. 13 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-1">
            <seg xml:id="i-bde3aa3e64cd9f36-0">
              Fru talman! Det är trevligt att lyssna på de här debatterna.
              Det är intressant hur Sofia gång efter annan förtydligar skillnaden
              mellan den borgerliga politiken och oppositionens politik.
            </seg>
            <seg xml:id="i-fd5238f702840114-0">
              Vi märker en viss irritation över en presskonferens som hölls
              i går. Meningen med presskonferensen om det framtida arbetet var
              inte att underhålla alliansen, men vi har naturligtvis ingenting
              emot att ni är glada.
            </seg>
            <seg xml:id="i-6439b97c21c2fd78-0">
              Vi tänker visa ett ganska stort politiskt ansvar. Det var det
              som var meningen.
            </seg>
            <seg xml:id="i-390022adac52a849-0">
              När det gäller miljömålen som jag återkommer till, bär omkring
              på och läser om har vi de kända gubbarna som ni alla känner till
              med smile eller utan smile . Det flesta börjar bli väldigt sura,
              röda och arga. Vi har lyckats med ett mål, nämligen skyddande
              ozonskikt. Det visar att man kan lyckas om man kommer överens
              och bestämmer sig för att göra saker.
            </seg>
            <seg xml:id="i-568be96947c13ce0-0">
              Vi ser vad som händer nu. Regeringen bestämmer sig för att ta
              bort pengar till sådant som är viktigt när det gäller biologisk
              mångfald, och de kommer inte med någon miljömålsproposition som
              jag och många andra har väntat på och blivit lovade.
            </seg>
            <seg xml:id="i-c6c54e97ad24a3b3-0">
              Att minska anslagen till biologisk mångfald påstår en del strider
              mot FN:s konventioner om biologisk mångfald vars mål är att behålla
              och utnyttja mångfalden. Det strider i så fall också mot de miljömål
              som riksdagen har beslutat.
            </seg>
            <seg xml:id="i-23458c463bdab7d1-0">
              Vad anser Moderaterna och Sofia om det?
            </seg>
          </u>
          <note type="speaker" xml:id="i-ad3ab7ccf88bbee5-0">
            Anf. 14 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-05fbb3ce65803ac5-5">
            <seg xml:id="i-45144211b120f92d-0">
              Fru talman! Jag börjar med att bemöta Tina Ehns frågor en efter
              en.
            </seg>
            <seg xml:id="i-8a54364bd7536e7b-0">
              Det är jättebra att vi får vara glada åt att ni umgås via presskonferenser.
              Det finns ingen irritation från alliansens sida. Tvärtom ser jag
              detta som oerhört positivt. Det kanske blir enklare att ha en
              politisk diskussion om ni kan enas om en siffra i varje budgetpost
              i stället för tre som det är lite här och var. Jag tror att det
              blir enklare för väljarna att veta vad ni tänker. Jag ser fram
              emot det.
            </seg>
            <seg xml:id="i-4486ff597f5aaae0-0">
              Man kan fråga sig varför gubbarna i utvärderingen är sura. Precis
              som jag sade tidigare är de sura för att Socialdemokraterna inte
              har levererat under föregående mandatperioder. Det har liknats
              vid en elev som tentapluggar och bara lämnar hela terminen och
              panikläser natten före. Det är det som har blivit överlämnat till
              alliansregeringen. Vi gör så gott vi kan.
            </seg>
            <seg xml:id="i-79dfe6479440e8cc-0">
              Jag är glad att Tina Ehn frågade om pengarna till biologisk mångfald.
              Det är inte enbart pengarna som avgör, utan det är arbetssätten.
              Vi har inte arbetat tillräckligt med metodfrågorna. Vi har inte
              arbetat tillräckligt med hur vi ska kommunicera mellan skogsägare
              och stat.
            </seg>
            <seg xml:id="i-7da831e032f526e2-0">
              Vårt parti som bryr sig mycket om äganderätten tycker att det
              här är en väldigt politisk och viktig fråga. Vi ser också att
              effekterna av vår politik fungerar. Vi sparar alltså en och en
              halv gång mer än vad Socialdemokraterna gjorde under sin förra
              mandatperiod.
            </seg>
            <seg xml:id="i-c6b13e2dde3109cf-0">
              Jag ser att vår politik när det gäller biologisk mångfald är
              framgångsrik. Jag ser att vi involverar andra aktörer i samhället.
              Vi ser att det civila samhället börjar röra på sig och tycker
              att det här är intressant och bra.
            </seg>
            <seg xml:id="i-639f17b3cbb8592a-0">
              Jag är stolt över det som vi har gjort inom biologisk mångfald.
              Även om vi inte har lagt ännu mer pengar och kontrat de stigande
              virkespriserna ser jag att vår effekt är större.
            </seg>
          </u>
          <note type="speaker" xml:id="i-5d2568a7bec73b58-0">
            Anf. 15 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-2">
            <seg xml:id="i-21b652caacfdc63d-0">
              Fru talman! Den tyske ekonomen Pavan Sukhdev presenterade nyligen
              på uppdrag av EU-kommissionen en utredning där det sägs att förlusten
              av biologisk mångfald globalt kostar 2 0005 000 miljarder dollar
              per år. Det är två tredjedelar mer än vad den pågående finanskrisen
              hittills har kostat. Försvinnandet av arter och ekosystem innebär
              förlorade ekosystemtjänster och minskat naturkapital. Det slås
              fast att det därför är helt ologiskt att sänka anslaget för att
              skydda den biologiska mångfalden.
            </seg>
            <seg xml:id="i-992bca48bfe2d002-0">
              Denna gång presenterar oppositionen inte en gemensam budget,
              utan vi presenterar våra förslag.
            </seg>
            <seg xml:id="i-c0ee949a6483c642-0">
              Men alliansen har en gemensam budget, och i den budgeten sägs
              det att man tar bort pengar för detta. Man minskar också anslagen
              till förorenade områden. Dessa saker är otroligt viktiga för miljöarbetet
              i Sverige och även för klimatfrågan.
            </seg>
            <seg xml:id="i-136a598fcba64b67-0">
              Dessutom gör man andra saker, som vi har hört. Man säger att
              man satsar jättestort och att detta är den största miljö- och
              klimatsatsningen. Sofia Arkelsten sade tidigare att 90 procent
              av kollektivtrafiken går på väg i dag. Men klimatfrågan kommer
              närmare oss, och det är alliansen som är i regeringsställning
              i dag. Varför satsar man då mycket mer på väg än på järnväg till
              exempel? Många av dessa förslag leder inte åt rätt håll.
            </seg>
          </u>
          <note type="speaker" xml:id="i-c38cb8cfc0dcc329-0">
            Anf. 16 SOFIA ARKELSTEN (m) replik:
          </note>
          <u who="sofia_arkelsten_995194" xml:id="i-05fbb3ce65803ac5-6">
            <seg xml:id="i-2622fb93718b12ca-0">
              Fru talman! Om man skulle sänka anslagen till biologisk mångfald
              utan att öka arbetsinsatsen vore det dåligt. Men vi ser nu att
              vi får större effekt av det som vi levererar. Vi skyddar mer skog
              än vad ni har gjort. Jag förstår att det är surt och att det kan
              vara lite jobbigt att tänka sig att vår politik funkar, särskilt
              för er som lever ert liv i en annan ände av den politiska skalan.
              Men det är faktiskt så att det funkar.
            </seg>
            <seg xml:id="i-738a252eb157c74a-0">
              Jag tror att det är helt avgörande att arbeta vidare med dialogen
              och att se till att få med skogsägarna, det civila samhället,
              de andra företagen och Svenska kyrkan. Alla som brinner för detta
              och vill rädda världen ska kunna göra det. Allting behöver inte
              vara statligt för att det ska vara bra.
            </seg>
            <seg xml:id="i-0d5a1e2a8d7e272d-0">
              Det är den största miljöbudgeten någonsin. Vi har aldrig tidigare
              lagt mer pengar på miljön. Det är sant. Allt annat är lögn. Jag
              är så stolt över att kunna leverera detta. Även om man kan ta
              i mycket och säga hårda saker i debatten tror jag att man åtminstone
              kan respektera att det faktiskt är sant. Vi lägger mest pengar
              på miljön.
            </seg>
            <seg xml:id="i-8e6ebda3a893e9cd-0">
              Jag tackar Tina Ehn för debatten och ber om ursäkt för att jag
              har glömt hennes sista fråga.
            </seg>
          </u>
          <note type="speaker" xml:id="i-0b0b8d2a75a8a416-0">
            Anf. 17 CLAES VÄSTERTEG (c):
          </note>
          <note xml:id="i-97e40aab9d50cf89-0">
            Fru talman! Till att börja med yrkar jag bifall till förslaget
            i betänkandet och avslag på reservationen.
          </note>
          <u who="claes_vasterteg_c3eca8" prev="cont" xml:id="i-a7a048515c65cee9-0">
            <seg xml:id="i-e8f4896f65079a7e-0">
              I tider som dessa då klimatkris, finanskris och ekonomisk avmattning
              skapar turbulens och oro världen över ställs vi som politiker
              i beslutande församlingar inför rejäla prövningar. Det förväntas
              av oss att vi ska bidra med distinkta och hållbara lösningar.
              Men samtidigt hörs det också röster som menar att klimatarbetet
              kommer att fördjupa den ekonomiska avmattningen och att detta
              därför bör ställas åt sidan. Vi har alla ett ansvar att framhålla
              att klimatet inte väntar på att finanskrisen ska ebba ut.
            </seg>
            <seg xml:id="i-eaf7003f88fd3412-0">
              Det är glädjande att samtliga partier i den här riksdagen är
              överens om att arbetet för att möta klimatutmaningar ska fortgå
              med oförminskad styrka. Vi har alla tillsammans ett ansvar att
              föra ut den synen och poängtera det både nationellt och internationellt.
            </seg>
            <seg xml:id="i-6c98876d2301d6a4-0">
              Jag och Centerpartiet är samtidigt övertygade om att den situation
              som vi befinner oss i just nu ger oss en möjlighet. Det är ett
              tillfälle att satsa inför framtiden. Den kommer att ge oss möjligheter
              att bryta in på nya områden och ta oss in på nya marknadsområden.
              Den ger oss samtidigt möjlighet att satsa och möta klimatutmaningen
              i detta läge. Det kommer att leda till att vi kommer starkare
              ut på andra sidan av krisen. Det kommer att ge förutsättningar
              för fler jobb och ge förutsättningar för en snabbare återhämtning.
            </seg>
            <seg xml:id="i-575d66963595f9cf-0">
              Med denna utgångspunkt känns det mycket bra att kunna stå här
              i dag och konstatera att alliansregeringen också har tillförsikt
              när det gäller att en hög profil i miljöpolitiken är en hävstång
              för vårt land.
            </seg>
            <seg xml:id="i-880a682d6866105e-0">
              Med höstens budgetproposition ökar det totala anslaget för utgiftsområde
              20 med nära 800 miljoner kronor om vi jämför med utfallet 2006.
              Nu är vi uppe på en nivå på över 5 miljarder kronor, vilket även
              Sofia Arkelsten har lyft fram. Låt mig poängtera och upprepa det
              som Sofia Arkelsten har sagt vid ett antal tillfällen: Så mycket
              har en regering aldrig tidigare satsat på miljön.
            </seg>
            <seg xml:id="i-5dd0844ed12b4e44-0">
              Men denna satsning hade inte kunnat vara möjlig om vi inte hade
              haft en sund ekonomisk politik i grunden. Den politik som alliansregeringen
              har fört gör att vi har utrymme att satsa på klimatet och att
              vi har utrymme att satsa på havet.
            </seg>
            <seg xml:id="i-921d2d7c133988e1-0">
              Socialistkartellen hade sex år av högkonjunktur. Trots detta
              och trots allt prat tillfördes inte tillnärmelsevis så mycket
              av riktiga pengar. Över 5 miljarder kronor var aldrig möjligt
              med socialistkartellen vid makten. Det är en realitet i alliansregeringens
              Sverige.
            </seg>
            <seg xml:id="i-8d6b007c6bdda1c0-0">
              Den här miljöbudgeten skapar möjligheter och bidrar till att
              Sverige kommer att fortsätta att vara ett föregångsland. Det kommer
              att göra det mer lönsamt för Sveriges invånare och de svenska
              företagen att verka och leva på det sätt som klimatet kräver.
              Budgeten ger också förutsättningar för att Sverige även fortsättningsvis
              kommer att kunna bedriva ett arbete med en hög ambition och kraftfulla
              åtgärder för att förbättra miljön i våra hav och säkerställa den
              biologiska mångfalden. Det tjänar miljön på, och det tjänar Sverige
              på.
            </seg>
            <seg xml:id="i-b963cee7a12680c0-0">
              Fru talman! Världen står inför en klimatutmaning av gigantiska
              mått. För att hantera denna utmaning krävs det en mångfald av
              åtgärder och satsningar. Genom att kombinera ett aktivt deltagande
              globalt med ett ansvarstagande på hemmaplan kan vi möta miljökraven,
              och vi kommer att kunna ta ansvar gentemot omvärlden och kommande
              generationer. Det är precis vad regeringen gör. Man satsar 3 miljarder
              på klimat- och energiområdet som fokuserar på kostnadseffektiva
              åtgärder för att uppnå Sveriges ansvar i EU:s energi- och klimatpaket.
            </seg>
            <seg xml:id="i-1690f9ec0bf8c548-0">
              Dessa medel innebär en förstärkning och en fortsättning på tidigare
              gjorda satsningar på exempelvis ny miljöteknik och den klimatmiljard
              som presenterades i förra årets budget.
            </seg>
            <seg xml:id="i-86fd6b1c18245872-0">
              Det innebär fortsatta satsningar på klimatinvesteringar i andra
              länder, anpassningsåtgärder, miljöbilspremie, förnybar elproduktion,
              snabbare planprocesser och förlängda insatser för energieffektivisering.
            </seg>
            <seg xml:id="i-dce81b0b16da5b44-0">
              Detta klimatpaket innebär att vi tar ett viktigt steg för att
              minska Sveriges klimatpåverkan. Men det innebär också nya möjligheter
              för en miljödriven ekonomi att växa sig än starkare.
            </seg>
            <seg xml:id="i-c39e8efad5563555-0">
              Vår politik öppnar nya dörrar för svensk miljöteknik. Den öppnar
              nya dörrar för innovationer genom att nya tekniklösningar efterfrågas
              i det omställningsarbete som landet genomgår.
            </seg>
            <seg xml:id="i-039e2ad58f1413d9-0">
              Till 2010 beräknas världsmarknaden för miljöteknik vara värd
              6 000 miljarder kronor. Ett land som fortsatt har framstående
              företag inom denna bransch har alltså stora samhällsvinster att
              se fram mot. Genom regeringens satsningar under mandatperioden
              på lite drygt 1,5 miljarder kronor inom miljötekniksektorn ges
              svenska företag väldigt goda möjligheter att skörda framgångar.
            </seg>
            <seg xml:id="i-bc99d165af572382-0">
              Fru talman! Havsmiljön är tillsammans med klimatet den allra
              högst prioriterade frågan i alliansregeringens miljöpolitik. Jag
              är helt övertygad om att oppositionen precis som Centerpartiet
              och övriga allianspartier vill att människor även i framtiden
              ska kunna bada i havet, kunna äta fisk från Östersjön och kunna
              göra det utan att ha dåligt samvete för arternas fortlevnad. Det
              som skiljer oss åt är att denna regering faktiskt vidtar åtgärder
              som kommer att möjliggöra ett mer hållbart nyttjande av våra gemensamma
              resurser i havet.
            </seg>
            <seg xml:id="i-ea00c11b5fa7fc99-0">
              Den förra regeringen pratade, den utformade strategier, men i
              praktiken var inga anslag spårbara i budgetarna från Socialdemokraterna
              och dess stödpartier.
            </seg>
            <seg xml:id="i-bd0a126f834f71dd-0">
              Centerpartiet och alliansregeringen väljer en helt annan linje.
              Vi lever upp till vårt löfte. Vi väljer att avsätta drygt 1 miljard
              till havsmiljön under denna mandatperiod. Vi gör omfattande satsningar
              på bland annat våtmarker, fånggrödor och skyddszoner som ger möjlighet
              att samla, lagra och rena vattnet innan det rinner ut i sjöar
              och hav.
            </seg>
            <seg xml:id="i-3a418275449ca041-0">
              För att minska övergödningen har vi infört ett nationellt fosfatförbud
              i tvättmedel. Om motsvarande förbud infördes i andra EU-länder
              runt Östersjön skulle övergödningen minska med en femtedel.
            </seg>
            <seg xml:id="i-969b5f3698e3f7b3-0">
              Detta är bara ett på exempel på alla de åtgärder som sjösätts.
              Den fortsatta havspolitiska agendan kommer att summeras upp i
              den kommande propositionen.
            </seg>
            <seg xml:id="i-b2fe6f6a573740c1-0">
              Fru talman! Skogsbruket har stor betydelse i vårt land. Det bidrar
              till tillväxt, arbetstillfällen och energiförsörjning samtidigt
              som det bidrar till friluftsliv och möjligheter till naturupplevelser.
              Men för att skogen även fortsättningsvis ska kunna bidra med alla
              dessa värden krävs det givetvis ett långsiktigt hållbart skogsbruk.
            </seg>
            <seg xml:id="i-031edb3afee0cdbd-0">
              De två jämställda mål för miljö och produktion som vi har i Sverige
              och som vi upprepat vid ett antal tillfällen i riksdagen leder
              till att vi har kunnat få mer skog i Sverige men också ett ännu
              mer hållbart skogsbruk.
            </seg>
            <seg xml:id="i-f15ab17ca756b4c4-0">
              Med alliansregeringens agerande följer vi upp riksdagens beslut
              och skyddar skog i enlighet med det miljömål vi har fattat beslut
              om, miljömålet Levande skogar. Så var inte fallet när alliansregeringen
              tillträdde. Vi ärvde otillräckliga regler, metoder och arbetssätt.
              Varje år användes mer och mer av miljöbudgeten till skogsinköp.
              Naturvårdsverket beräknade att det varje år skulle behövas ytterligare
              1 miljard kronor för att nå målet. Det skulle ha inneburit en
              ökning med 50 procent till den redan största enskilda posten i
              miljöbudgeten.
            </seg>
            <seg xml:id="i-7a639c46f250407a-0">
              Den tidigare regeringen efterlämnade således inga realistiska
              möjligheter att klara det ansvar som staten har tagit på sig för
              att skydda skog och nå det mål som riksdagen har slagit fast.
            </seg>
            <seg xml:id="i-12dfeb07abf970a9-0">
              Nu är dock målet inom räckhåll. Med Sveaskogs avsättning på 70
              000 hektar säkras rejäla och ojämförligt stora arealer för att
              uppfylla statens åtagande.
            </seg>
            <seg xml:id="i-ed144b2a455fd9d8-0">
              Oppositionen som så ofta och gärna talar om biologisk mångfald,
              hur viktig den är och hur mycket pengar de än satsar, avsatte
              under hela förra mandatperioden 60 000 hektar. Det är värt att
              jämföra med de 107 000 hektar som vi har orkat med på två år.
              107 000 hektar på två år ska jämföras med 60 000 hektar på fyra
              år. Vi har dessutom budgeterat för ytterligare 60 000 hektar.
            </seg>
            <seg xml:id="i-aebe043d646a3664-0">
              Man behöver inte vara någon stor matematiker för att räkna ut
              att vår politik ger större effekt för varje satsad skattekrona.
              Den gör det möjligt att leva upp till miljömålet Levande skogar.
            </seg>
            <seg xml:id="i-e85828f0331dfd3d-0">
              Fru talman! Vad vill oppositionen med sin politik? Det tycker
              nog alla vi inom majoriteten är en ganska berättigad fråga. Ena
              dagen har vi kunnat följa hur Mona Sahlin, Peter Eriksson och
              Maria Wetterstrand åkt tåg utan att Lars Ohly fått vara med. Nästa
              dag har vi kunnat läsa om exklusiva samtal.
            </seg>
            <seg xml:id="i-73883a4d17e6cddc-0">
              Det var glädjande att i går få höra att man nu är överens om
              att budgetlagen gäller och att man ska inleda ett samarbete. Då
              blir det tydligt vad alternativet är. Jag kan ur den aspekten
              förstå varför Wiwi-Anne Johansson inte talade särskilt mycket
              om pengar i sitt anförande. Vänsterpartiets budgetmotion bygger
              på tricksande med budgetlagen och innehåller yrkanden där man
              till och med vill förändra den och införa en investeringsbudget.
              Det ska bli spännande att läsa Vänsterpartiets nästa budgetmotion
              eftersom jag antar att gårdagens överenskommelse lägger grunden
              för att man måste följa budgetlagen.
            </seg>
            <seg xml:id="i-ffdfcde2a94d7cb1-0">
              Vi kan också konstatera att det är ganska stora skiljelinjer
              mellan de olika oppositionspartierna på EU-området. Ett parti,
              Socialdemokraterna, är för EU. Ett annat parti, Miljöpartiet,
              har väl accepterat EU och säger att Sverige ska fortsätta vara
              medlem. Vänsterpartiet är emot EU.
            </seg>
            <seg xml:id="i-a480c97b3df5bdda-0">
              För att nå framgång på EU-nivå krävs att man arbetar hårt och
              engagerat, bland annat med miljöfrågorna. Alliansregeringens agerande
              har bidragit till att Sveriges förtroende i EU har stärkts. Vi
              har blivit en viktigare aktör. Det vi skulle få med oppositionens
              politik är inget annat är ett nja till EU.
            </seg>
            <seg xml:id="i-805de5996ef1b972-0">
              Så här i juletider kan jag ge ett tips. Centerpartiet har testat
              nja-till-EU-linjen. Det funkar inget vidare. Släpp den och acceptera
              att vi är med i EU!
            </seg>
            <seg xml:id="i-88c1291c4f694940-0">
              Fru talman! Miljömålspropositionen har diskuterats lite grann
              här tidigare. Vi behöver följa upp. Miljömålen är en viktig del
              av vår miljöpolitik. De har funnits i tio år. Det finns en anledning
              att följa upp och se hur vi kan utveckla det ytterligare.
            </seg>
            <seg xml:id="i-a615c48bf5d79497-0">
              Samtidigt som vi väljer att göra det ger vi ett antal frågor
              förtur. Vi kommer med en klimat- och energiproposition. Havsmiljön
              är prioriterad; där kommer en proposition. Vi förbereder arbete
              för hur vi ska hantera områdesskyddet och rovdjursförvaltningen
              i framtiden.
            </seg>
            <seg xml:id="i-cdaabfa70cab8a14-0">
              Fru talman! Under sin tid vid makten var Socialdemokraterna duktiga
              på att mynta fina begrepp, som det gröna folkhemmet, och att marknadsföra
              sig som en seriös aktör med högt satta mål i miljöpolitiken. Vi
              kan dock konstatera att myndigheternas prognoser visar att de
              åtgärder den förra regeringen lämnade efter sig bara skulle ha
              lett till att koldioxidutsläppen minskade med 2 procent ytterligare
              under 19902020.
            </seg>
            <seg xml:id="i-c6e7c2bdda5d0078-0">
              Samma situation kvarstår i oppositionen. Man talar om målsättningen
              och 40-procentsmålet, men vi får inte de konkreta förslagen. Hur
              når man 40 procent? Det är att ha en ansvarsfull oppositionspolitik.
              Sätter man upp ett mål ska man ha konkreta åtgärder.
            </seg>
            <seg xml:id="i-9123e92f08913484-0">
              Ytterligare en igenkänningsfaktor är klimatinvesteringsprogrammet.
              Jag ska erkänna att programmet har varit bra. Det har gett utsläppsminskningar.
              Vi kan dock konstatera att det har funnits stora brister. Det
              har inte varit tillräckligt effektivt. Mycket skulle ha genomförts
              även utan programmet. Låt oss konstatera att var sak har sin tid.
              Vi lämnar klimatinvesteringsprogrammet, precis som planen var,
              och satsar åtgärder på andra områden. Låt oss lyfta blicken och
              göra de satsningarna.
            </seg>
            <seg xml:id="i-6eca844d06f66b6e-0">
              Fru talman! Centerpartiet och Allians för Sverige tar miljöfrågorna
              på stort allvar. Med vår politik ser vi till att Sverige har ledartröjan,
              är ett föredöme och är med på allvar och påverkar i Sverige. De
              här två årens politik har lett till att det har blivit lönsammare
              och enklare att vara miljövän. Samtidigt stärker vi underifrånperspektivet.
              Det tjänar Sverige och miljön på.
            </seg>
          </u>
          <note type="speaker" xml:id="i-24c66dbdf3ef7895-0">
            Anf. 18 ANDERS YGEMAN (s) replik:
          </note>
          <u who="anders_ygeman_6a8412" xml:id="i-30aecf3f19d9ef89-3">
            <seg xml:id="i-30456f28c33512e4-0">
              Fru talman! Det är lätt att ställa krav på andra när man har
              regerat Sverige i två år och inte klarat att komma med den klimatproposition
              som man utlovat. I höst var det senaste beskedet från regeringen.
              Vi skriver den 8 december. Julkalendern är snart öppnad och chokladbitarna
              uppätna men ingen klimatproposition på riksdagens bord.
            </seg>
            <seg xml:id="i-ad72b9a3956d83c8-0">
              De tre oppositionspartierna var det som Claes Västerteg talade
              absolut mest om i sitt inlägg. Det betyder att vi, och inte regeringens
              politik som nämndes i förbigående, måste vara det viktigaste för
              klimatet och miljön.
            </seg>
            <seg xml:id="i-b755cb6529b79a8b-0">
              Vi har varit överens om ett klimatmål. Vad gör Claes Västerteg
              då? Jo, för att skyla över det faktum att regeringen inte har
              kommit med ett klimatmål säger han: Vilka åtgärder har ni för
              att klara detta till 2020?
            </seg>
            <seg xml:id="i-1bd8ea3eb3cf8ac1-0">
              Vi har många fler åtgärder än regeringen. Om ni inte ens kan
              komma överens om ett klimatmål, varför ska vi spalta upp en Exceltabell
              på varenda budgetproposition fram till 2020? Kom upp ur skyttegraven!
              Säg vilket mål ni vill ha så ska vi hjälpa er med åtgärder! Vi
              har en politik som vi har presenterat i Klimatberedningen och
              på vår klimatplattform.
            </seg>
            <seg xml:id="i-3c32d72b9930d46d-0">
              Det är bråttom. När jag retorikutbildades i min ungdom, fru talman,
              hade jag en tvivelaktig lärare som sade: Om du är osäker, höj
              rösten och ljug!
            </seg>
            <seg xml:id="i-86984cede4c3fa59-0">
              Det är talande för skogspolitiken hittills. Det som ni talar
              om är den skyddsvärda skogen, 107 000 hektar. Merparten av den
              var skyddad förra mandatperioden också. Den var frivilligt avsatt.
              Nu har ni flyttat den i kolumnen. Det är en bra politik. Vi ville
              göra samma sak. Vi har gått med på det och stött det. Vi vill
              göra mer på Fastighetsverkets område där det finns 40 000 hektar
              och på Fortifikationsverkets område där det finns 6 0008 000 hektar.
            </seg>
          </u>
          <note type="speaker" xml:id="i-c40fb7f20cec2e02-0">
            Anf. 19 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-dba0206072ed037d-0">
            <seg xml:id="i-1e38fe221b314b94-0">
              Fru talman! Vi beställde en utredning av riksdagens utredningstjänst.
              Den skulle räkna ut vad det ger för utsläppsminskningar. Det gick
              inte att räkna på de underlag som vi kunde se.
            </seg>
            <seg xml:id="i-de0dbcb8a579dd66-0">
              Det finns en poäng med att det i det arbete som vi bedriver,
              oavsett om vi är i majoritet eller i opposition, finns en grund
              för det vi sätter upp. Jag vill inte sätta upp ett utsläppsmål
              utan att jag vet att jag har åtgärder som leder till den utsläppsminskningen.
            </seg>
            <seg xml:id="i-a7d42b0c264dbd87-0">
              Det var precis på det sättet vi arbetade i Klimatberedningen.
              De förslag som lades fram där och som finns med där leder fram
              till det mål som majoriteten var överens om. Nu har Klimatberedningens
              betänkande varit ute på remiss. Det kommer en klimatproposition.
              Den kommer inte att komma den här månaden, men den kommer på andra
              sidan årsskiftet.
            </seg>
            <seg xml:id="i-0650bb4a66131c3c-0">
              Det är bra om man har förutsättningarna med sig. Det är bra om
              vi vet hur EU:s klimat- och energipaket ser ut. Det kommer att
              påverka en stor del av vår klimatpolitik. Det ska det göra, eftersom
              det är en fråga som är mycket bredare än Sveriges nationsgränser.
            </seg>
            <seg xml:id="i-ec14280d292aba9d-0">
              Jag vill vara med och påverka och se till att vi får en hållbar
              och trovärdig klimatpolitik. Socialdemokraterna får gärna vara
              med och bidra till den. Men då får man se till att man har tillräckligt
              på fötterna.
            </seg>
            <seg xml:id="i-1ef3de5757f0ac35-0">
              Avslutningsvis kommer jag till frågan om anslaget för biologisk
              mångfald och huruvida man når upp till målet Levande skogar. Det
              är glädjande att höra att Anders Ygeman tycker att det är positivt.
              Jag ser gärna att Fastighetsverket avsätter mer skog och att vi
              använder den statliga skogen på rätt sätt.
            </seg>
            <seg xml:id="i-b658cbfe708d8a6c-0">
              Det är precis det som alliansregeringen har orkat med men som
              tidigare regeringar inte har klarat av. Det visar att nya arbetssätt
              och nya metoder ger en möjlighet att nå målet Levande skogar.
            </seg>
          </u>
          <note type="speaker" xml:id="i-c89357f80afbd982-0">
            Anf. 20 ANDERS YGEMAN (s) replik:
          </note>
          <u who="anders_ygeman_6a8412" xml:id="i-30aecf3f19d9ef89-4">
            <seg xml:id="i-e8af582a9b9daa17-0">
              Fru talman! Jag går först till frågan om utredningen från riksdagens
              utredningstjänst. Jag ringde till departementet och bad att få
              se den utredning som ni tydligen hade beställt, men den hemligstämplade
              departementet. De vägrade att lämna ut den. Det gick inte att
              ta del av det som först miljöministern påstod och det du nu påstår
              här i kammaren. Vi kommer fortlöpande att presentera vår politik.
              Men om ni ska använda den typen av argument här i kammaren får
              ni också vara beredda att dela med er av resultatet.
            </seg>
            <seg xml:id="i-6289c07d482c360a-0">
              Fru talman! Saliga äro de saktmodiga. Det finns alltid ett bra
              skäl för att skjuta upp saker. Det kan vara klimatmål eller klimatpolitik.
              Först ska man samla oppositionen. Sedan ska man vänta på EU. För
              alliansen verkar det alltid finnas argument för att vänta. Men
              klimatet kan inte vänta. Vi måste ha ett klimatmål nu. Vi måste
              ha en riktning för miljö- och klimatpolitiken i Sverige. Vi måste
              ha en riktning för miljö- och klimatpolitiken i EU. Vi måste ha
              en riktning för miljö- och klimatpolitiken i världen.
            </seg>
            <seg xml:id="i-bc0be2dad4342473-0">
              När Socialdemokraterna med stöd av Vänsterpartiet och Miljöpartiet
              regerade i det här landet satte vi upp en väldigt blygsam målsättning.
              Vi skulle minska utsläppen med 4 procent. Vi tog fram verktyg,
              redskap, propositioner och lokala klimatinvesteringsprogram för
              att nå målsättningen.
            </seg>
            <seg xml:id="i-e9df5afc966ee760-0">
              Det var ett jobbigt arbete, men vi nådde fram. Vi nådde 10 procents
              minskning. Det var mer än dubbelt så mycket som den uppsatta målsättningen
              i konkreta utsläppsminskningar. Det är den politik som ni nu har
              börjat montera ned genom att avskaffa de lokala klimatinvesteringsprogrammen.
            </seg>
            <seg xml:id="i-b7acff5bfda745f4-0">
              Kom inte och tala om att det saknas konkreta åtgärder. Vi har
              åtgärderna, politiken och målet. Av detta finns inget på allianskanten.
              Där finns avveckling. På två år har vi sett varken klimatmål eller
              klimatproposition.
            </seg>
          </u>
          <note type="speaker" xml:id="i-1c61cf89b758af55-0">
            Anf. 21 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-dba0206072ed037d-1">
            <seg xml:id="i-2923a5af9e7b7d55-0">
              Fru talman! Låt mig konstatera att vi i slutet på förra mandatperioden
              också fick en klimatproposition från den förra regeringen. Det
              man då gjorde när man hade chansen var att man gjorde en bedömning
              av vad målet skulle vara. Man lät inte riksdagen vara med och
              fatta beslutet. Man hade chansen, men man tog den inte.
            </seg>
            <seg xml:id="i-5c7035aa2a926132-0">
              Fru talman! Det är fascinerande att det Anders Ygeman exemplifierar
              med när man ska nå till 40 procent är klimatinvesteringsprogrammet.
              Som jag sade i mitt anförande har klimatinvesteringsprogrammet
              inneburit åtgärder på ett antal områden. Men vad finns det mer
              än klimatinvesteringsprogrammet?
            </seg>
            <seg xml:id="i-bf7eb4d4701a8ef9-0">
              Vi kommer säkert att få anledning att återkomma till den debatten.
              Jag kan också konstatera det alliansregeringen nu gör. Vi har
              aldrig satsat så mycket pengar på miljöområdet. Det görs insatser
              för energieffektivisering. Det görs insatser för fordonsutveckling.
              Det görs insatser på forskningsområdet.
            </seg>
            <seg xml:id="i-994e83d43053f850-0">
              Jag kan fortsätta att räkna upp punkt efter punkt. Vi har sett
              till att vi nu är på väg mot en mycket renare bilpark i det här
              landet. Det är vad alliansregeringen gör. Vi kommer att sätta
              upp ett mål där vi är bland de ledande och inte det ledande landet
              i Europeiska unionen.
            </seg>
            <seg xml:id="i-1c50a341f2bd9395-0">
              Det är där vi ska vara. De är de möjligheterna vi ska visa på.
              Vi har den kraften här i Sverige. Var lugn, Anders Ygeman. Vi
              kommer att sätta upp ett mål. Men vi kommer också att fylla det
              med innehåll och åtgärder.
            </seg>
          </u>
          <note type="speaker" xml:id="i-f1fb465c9b4574bb-0">
            Anf. 22 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-3">
            <seg xml:id="i-5e3b52dc01960c9e-0">
              Fru talman! Jag tänkte börja med att lite grann kommentera det
              Sofia Arkelsten sade. Det följer på det som nu sades. Hon sade
              att regeringen nu lägger mer pengar på miljö och klimat än någonsin.
              Vi hörde också att Claes Västerteg nämnde en siffra på 800 miljoner
              i jämförelse med utfallet från år 2006, tror jag det var.
            </seg>
            <seg xml:id="i-ccb9dc6f3e7e12ee-0">
              Visst har vi en pågående klimat- och miljökris. Det är klart
              att vi ska satsa. Men jag har en undran. Regeringen lägger väldigt
              mycket pengar och gör en femdubblad satsning på internationella
              klimatåtgärder. Om jag förstår det hela rätt handlar det väldigt
              mycket om att vi ska köpa oss fria inom klimatfrågan någon annanstans,
              kan man väl säga.
            </seg>
            <seg xml:id="i-64987dc6da016063-0">
              Vi har tidigare i Sverige haft som princip att vi inte ska göra
              så. Vi ska inte kunna tillgodoräkna oss så kallade CDM-projekt
              och liknande eftersom vi egentligen inte vet hur de minskar och
              hur effektiva de är utifrån själva utsläppen. Här har man av vad
              jag kan utläsa gjort en kovändning. Det är naturligtvis ett enkelt
              sätt att lösa sitt eget klimatproblem.
            </seg>
            <seg xml:id="i-d42fa2eed5c0e9aa-0">
              Vi talar om miljötekniksektorn. Där finns otroliga möjligheter.
              Men om man följer debatten i dag vet man att det bara är på marginalen.
              Det krävs otroligt beslutsamma politiska avgöranden både i Sverige
              och inom EU.
            </seg>
            <seg xml:id="i-556cb874cde0f891-0">
              Anders Ygeman frågade om vilka klimatmål Sverige kommer att driva.
              Vad har man för klimatmål? Vi är jätteintresserade av den frågan.
              Vi tycker att det är viktigt att få vara med i den diskussionen.
            </seg>
          </u>
          <note type="speaker" xml:id="i-c016e643d50c424a-0">
            Anf. 23 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-dba0206072ed037d-2">
            <seg xml:id="i-c86f3f907f65f31c-0">
              Fru talman! Det blev ganska tydligt i Tina Ehns replik vad som
              skiljer i alliansens och Centerpartiets politik för hur man ska
              angripa klimatfrågorna jämfört med Miljöpartiets. Klimatfrågorna
              är en global utmaning. Vi kan inte bara stanna vid nationsgränsen.
            </seg>
            <seg xml:id="i-889bb9e649936d41-0">
              Ibland tycker jag att det andas av en klimatnationalism när Miljöpartiet
              och oppositionen sätter i gång och att det bara är Sverige som
              är det intressanta. Vi ska ta vårt ansvar och vår del av utsläppsminskningen.
            </seg>
            <seg xml:id="i-3b53ba10fe14b566-0">
              Men vi ska också se till att bidra till utsläppsminskningen där
              det är som allra mest kostnadseffektivt. Det ger dessa möjligheter
              att göra klimatinvesteringar i andra länder via de mekanismer
              som finns med i Kyotoprotokollet.
            </seg>
            <seg xml:id="i-9010513839a8aeb5-0">
              Jag ska erkänna att CDM inte är fullt utvecklat. Det finns mycket
              som behöver utvecklas mer. Givetvis är det så att om vi ska göra
              de investeringarna ska det ske på ett sätt så att vi vet att det
              leder till utsläppsminskningar.
            </seg>
            <seg xml:id="i-7e7df5a0ddc06ec0-0">
              Avslutningsvis kommer jag till klimatmålet. Vi har ett arbete
              på EU-nivå om ett klimat- och energipaket. Där har Sverige hela
              tiden varit drivande. Vi vill att EU ska se till att slutligen
              växla upp det till ett mål där EU ska minska utsläppen med 30
              procent i förhållande till 2005 års nivå.
            </seg>
            <seg xml:id="i-61690d0d34c887bc-0">
              Vi kommer att ta vår del av ansvaret. Var så säker på det. Men
              ramverket behöver vara satt innan vi bestämmer våra detaljer.
              Vi är en del av EU, och det är bra att också Miljöpartiet nu har
              kommit fram till det.
            </seg>
          </u>
          <note type="speaker" xml:id="i-6148951f831b1939-0">
            Anf. 24 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-4">
            <seg xml:id="i-eed8d290189f2c91-0">
              Fru talman! Vi har ganska länge vetat att vi är en del av EU.
              Sedan har vi varit kritiska till mycket. Det tycker jag att man
              har rätt att vara. Vi kommer också fortsättningsvis att vara det.
            </seg>
            <seg xml:id="i-53b82423af4de0cf-0">
              Det är bra om vi vet hur EU:s klimat- och energipaket kommer
              att se ut. Det är bra om vi vet vad Sverige driver för linje där.
            </seg>
            <seg xml:id="i-597426ab01a6438a-0">
              Driver Sverige på under resans gång? Säger man att vi ska vara
              tuffa här i Sverige? Säger man att vi ska vara tuffa inom EU och
              att vi ska vidta åtgärder där? Eller tycker man att det är bra
              att vi vidtar åtgärder någon annanstans? Om det här också är något
              slags hörnsten i politiken så behöver vi veta om den står fast
              eller om den är svajig.
            </seg>
            <seg xml:id="i-28095cd816314dd1-0">
              Claes kallar mig för klimatnationalist. När jag börjar suga på
              det ordet tycker jag att det är rätt okej. Klimatet är ju globalt.
              Om jag slår vakt om klimatet i Sverige vet jag också att det gynnar
              andra. Så varför inte? Okej, vi säger väl det då.
            </seg>
            <seg xml:id="i-5c66721e03ec5954-0">
              Vi vill inte sätta upp utsläppsmål utan att veta att satsningarna
              leder till effektivitet. Okej i Sverige har man valt att satsa
              mer på vägar än på järnvägar. Behövs det några fler utredningar?
              Behövs det mer fakta på bordet för att veta att järnvägen är den
              klimatsmartaste satsningen för trafik?
            </seg>
          </u>
          <note type="speaker" xml:id="i-39922c250e976655-0">
            Anf. 25 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-dba0206072ed037d-3">
            <seg xml:id="i-ed601eb403a46adc-0">
              Fru talman! Klimatfrågan har en nationell del också. Givetvis
              ska vi ta vår del av ansvaret. Men den har en global prägel, och
              därför måste vi klara av att vara på bägge arenorna och spela
              både nationellt och globalt. Det är det vi förbereder för, och
              det är det arbetet som kommer att vara så oerhört viktigt under
              det kommande året om vi ska nå fram till en överenskommelse i
              Köpenhamn.
            </seg>
            <seg xml:id="i-c351aa2c7681acdf-0">
              Järnvägen är en väldigt klimateffektiv del. Men vi kan också
              konstatera att 80 procent av kollektivtrafiken går på väg. Vi
              kommer att behöva kombinera bägge delar. Det görs satsningar på
              järnvägsområdet i och med den infrastrukturproposition som vi
              har lagt fram och med den närtidssatsning som har gjorts. Vi förlänger
              perronger. Vi bygger dubbelspår. Vi justerar växlar och anpassar
              det hela för att mer gods ska kunna köras på järnvägarna. Vi kan
              konstatera att alliansregeringen ökar godstransporterna på järnväg.
              De är fler än de någonsin har varit. Den politik vi för leder
              till en utveckling där vi kommer att få över mer transporter på
              järnväg.
            </seg>
            <seg xml:id="i-8f075a7e7242c882-0">
              Men vi kommer också att behöva ha transporter både av gods och
              av människor på vägnätet. Därför gäller det att vi dels betar
              av det gigantiska underhållsbehov som den förra regeringen med
              stödpartier lämnade efter sig, dels gör nyinvesteringar.
            </seg>
            <seg xml:id="i-20ae3ffe02fed242-0">
              Det är detta vi ska göra; vi ska kombinera de här två transportslagen
              med de andra så att vi når största möjliga effektivitet. Det är
              också då vi kommer att nå de största minskningarna av koldioxidutsläppen,
              och det är då vi kommer att kunna se att de satsningar vi gör
              med största säkerhet leder till att vi ökar andelen gods på järnväg
              med 50 procent.
            </seg>
          </u>
          <note type="speaker" xml:id="i-d6ff6ab2dffee3eb-0">
            Anf. 26 WIWI-ANNE JOHANSSON (v) replik:
          </note>
          <u who="wiwi-anne_johansson_8236b4" xml:id="i-809c63feb2ea3ffa-3">
            <seg xml:id="i-891581ba9361414d-0">
              Fru talman! Tänk globalt och agera lokalt och det omvända tänk
              lokalt och agera globalt! Det är precis så vi tycker att vi ska
              bedriva klimat- och miljöpolitik.
            </seg>
            <seg xml:id="i-99e72ea6d5c34321-0">
              Jag börjar med det lokala, där vi kan agera lokalt. Jag vill
              då återkomma till Klimp:en. Claes Västerteg säger att det inte
              var bra. Det var ineffektivt, och det var mycket som var dåligt.
              Claes Västerteg kanske inte var här när jag citerade ur det pressmeddelande
              Naturvårdsverket gav ut inför Klimp:ens upphörande. Där säger
              man att det var effektivare för varje år som gick. Varje krona
              användes effektivare, och utsläppen minskade med 3 procent. Det
              fanns också möjligheter att förändra, säger Naturvårdsverket.
              Det säger jag också; absolut skulle man kunna utveckla Klimp:en.
              Men Vänsterpartiet och jag tycker inte att det är någon bra idé
              att ta bort det och inte kunna erbjuda något annat i stället.
              Detta har varit bra för kommunerna.
            </seg>
            <seg xml:id="i-cef3016ded52e27a-0">
              Men Claes Västerteg kanske tycker att allting redan är gjort
              här hemma i Sverige och att vi ska göra saker någon annanstans.
              Detta vill jag också återkomma till. Precis som Tina Ehn undrar
              jag vad vi har för mål här i Sverige. Det vill jag veta. Hur mycket
              ska vi minska våra utsläpp?
            </seg>
            <seg xml:id="i-e45942bb75e6051a-0">
              I Klimatberedningen kom vi fram till en handlingsplan. Claes
              Västerteg satt ju också med där. Där kunde vi räkna hem en del.
              33 procent av de åtgärder som föreslogs där var hemräknade. Tror
              inte regeringen och Claes Västerteg att vi på de tolv år som återstår
              till 2020 ens skulle kunna komma upp i 40 procent? Det är så mycket
              som vi i oppositionen har enats om är nödvändigt att vi minskar
              för klimatets skull.
            </seg>
          </u>
          <note type="speaker" xml:id="i-231b69017d4bb48f-0">
            Anf. 27 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-dba0206072ed037d-4">
            <seg xml:id="i-7d51549b1784e0df-0">
              Fru talman! Jag tror att det är Wiwi-Anne Johansson som inte
              lyssnade på vad jag sade. Vad jag sade om klimatinvesteringsprogrammet
              var att det som det har medfört är gott. Det har funnits ett antal
              goda exempel runt om i kommunerna som man har kunnat genomföra.
              Men jag sade också att det inte har funnits en tillräcklig effektivitet
              och att det fanns mycket annat att önska. Konjunkturinstitutets
              granskning visar att 40 procent av bidragen kunde ha använts mer
              kostnadseffektivt och att bidragen bara fördelades effektivt till
              tre av elva åtgärdsområden.
            </seg>
            <seg xml:id="i-01fe9dc9c668475d-0">
              Jag konstaterade i mitt anförande, fru talman, att det fanns
              vissa goda delar men också att var sak har sin tid. Jag rekommenderar
              Wiwi-Anne Johansson att läsa protokollet när det hamnar på hennes
              skrivbord i morgon.
            </seg>
            <seg xml:id="i-02c5f1d92dc43ec1-0">
              Vi tar också ett annat steg nu. Vi väljer en annan lösning. Vi
              gör satsningar på energieffektivisering, vilket vi har pengar
              till i budgeten. Vi gör satsningar för att få fram andra generationens
              biodrivmedel, vilket vi har pengar till i budgeten. Vi lägger
              pengar på forskning och utveckling för att ta ytterligare steg.
              Var sak har sin tid.
            </seg>
            <seg xml:id="i-0cd54f5dae67ed46-0">
              Klimatinvesteringsprogrammet innehöll vissa goda delar. Det innehöll
              mycket övrigt att önska när det gäller effektiviteten. Men var
              sak har sin tid.
            </seg>
            <seg xml:id="i-a018f2e34840718b-0">
              Wiwi-Anne Johansson vet mycket väl att vi kommer att återkomma
              till klimatmålen i klimatpropositionen. Det finns en viktig del
              för mig när vi sätter upp klimatmålen: Jag vill veta att vi har
              åtgärder som svarar upp till de mål som vi sätter. De ska svara
              upp till det ansvar vi har gentemot den övriga Europeiska unionen
              och det ansvar vi har internationellt. Jag nöjer mig inte med
              att tro att åtgärderna leder fram till de mål vi sätter upp. Jag
              vill veta att vi har torrt på fötterna. Det är min syn på hur
              vi ska arbeta med klimatpolitiken.
            </seg>
          </u>
          <note type="speaker" xml:id="i-cdfc704614089374-0">
            Anf. 28 WIWI-ANNE JOHANSSON (v) replik:
          </note>
          <u who="wiwi-anne_johansson_8236b4" xml:id="i-809c63feb2ea3ffa-4">
            <seg xml:id="i-328322d0d14ee23a-0">
              Fru talman! Vi har inte byggt vårt mål på en tro. Däremot tror
              vi att det är viktigt att man stakar ut ett rimligt mål ett mål
              som det är nödvändigt att nå. Nöden är uppfinningarnas moder.
              Om vi vet vart vi är på väg kan vi också se till att vi skapar
              resurser och möjligheter så att vi når målet. Jag tror inte att
              det kan vara så svårt att förstå att vi tvingas hitta nya lösningar.
            </seg>
            <seg xml:id="i-ed1ecc3eb9b36a9a-0">
              Jag vill återkomma till dessa frågor: Var vill regeringen göra
              sina satsningar? Vad är det som diskuteras? Vilken är regeringens
              linje i Poznan? Vad kommer att vara regeringens linje i klimat-
              och energipropositionen?
            </seg>
            <seg xml:id="i-ee10e82f7e7756d8-0">
              Det är nämligen så att CDM, rena mekanismer, inte är mekanismer
              för att minska de totala koldioxidutsläppen. Det är ett sätt att
              hitta billigare lösningar. Institutet för tillväxtpolitiska studier
              skriver i en redogörelse och ett underlag detsamma som regeringen
              själv har sagt: Detta är överskattade genvägar i klimatpolitiken.
            </seg>
            <seg xml:id="i-7606140da0be0bea-0">
              Det är inte så att fattiga länder släpper ut mer än rika länder.
              Det finns ett linjärt system som visar att det är rika länder
              som släpper ut. Det är också där vi ska göra något. Däremot ska
              vi givetvis inte bara sopa rent framför egen dörr. Vi ska sopa
              rent i de andra länder där vi själva har varit med om att se till
              att jordbruksproduktion och annat kommer att halveras på grund
              av att vi har släppt ut växthusgaser. Låt oss titta på till exempel
              södra Afrika, som har stora behov. Därför har vi anslagit 3 miljarder
              till ett särskilt klimatbistånd. Vänsterpartiet vill inte ta av
              det ordinarie biståndet för att hjälpa till att släcka bränder
              där vi själva har varit med och tänt på. Det tycker vi nog att
              vi ska ha andra och nya pengar till. Vad vill regeringen göra?
              Var ska saker göras?
            </seg>
          </u>
          <note type="speaker" xml:id="i-0083c94e7d0c6b68-0">
            Anf. 29 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-f8d1b629c23ac74f-0" next="cont">
            <seg xml:id="i-4aa5de8b45b3d2bc-0">
              Fru talman! Jag tror att det har framgått med all önskvärd tydlighet
              att vi vill vidta åtgärder nationellt men också internationellt.
              Klimatfrågan är en global fråga. Därför ska vi ta vårt ansvar
              och göra våra utsläppsminskningar. Men vi ska också hjälpa till
              via till exempel ett klimatbistånd, som vi har lagt fram i budgeten,
              via tekniköverföring och via investeringar i andra länder, vilket
              vi också avsätter pengar i budgeten till. Vi kan inte välja bort
              den ena eller den andra delen. Vi måste agera både nationellt
              och internationellt. Och på vilket sätt ska vi agera?
            </seg>
            <seg xml:id="i-02a2ed2fb47c14e7-0">
              Vi ska givetvis agera där vi får den största utsläppsminskningen
              per satsad krona. Det är så vi har agerat här hemma i Sverige
              när vi har använt koldioxidskatten som ett styrmedel. Den är väldigt
              kostnadseffektiv och leder till väldigt stora utsläppsminskningar.
              Den leder till att Sverige nu ligger mycket bra till när det gäller
              utsläppen per capita. Det har funnits en bred överenskommelse
              i den här riksdagen om att vi ska använda den typen av styrmedel.
              Utsläppshandeln på EU-nivå är också kostnadseffektiv och gör att
              vi kommer att kunna göra insatser nationellt och internationellt.
            </seg>
            <seg xml:id="i-30840a3f0aa70d57-0">
              Låt mig konstatera att vi kommer att göra detta på flera olika
              fronter. Vi kommer att fortsätta att ha ledartröjan i världen,
              och vi kommer att agera och ta vår del av ansvaret genom åtgärder
              som kommer den enskilda individen, de svenska företagen och de
              offentliga myndigheterna till del. Det kommer att leda till att
              Sverige kommer att vara det land som har de lägsta utsläppen per
              capita år 2020. Det är jag helt övertygad om.
            </seg>
            <seg xml:id="i-56a68b8107d358cf-0">
              Avslutningsvis kan jag konstatera att Norge, som har satt upp
              mål, väljer att genomföra två tredjedelar av sina utsläppsminskningar
              i landet och en tredjedel av sina utsläppsminskningar internationellt.
              Detta är en linje som finns på flera håll än bara i Sverige.
            </seg>
          </u>
          <note xml:id="i-04681adf1d050478-0">
            Anf. 30 ANITA BRODÉN (fp):
          </note>
          <u who="claes_vasterteg_c3eca8" prev="cont" xml:id="i-a7a048515c65cee9-1">
            <seg xml:id="i-f7e5c9777a80db60-0">
              Fru talman! Vi ser här en offensiv och enig regering med höga
              miljöambitioner och siktet inställt på att kunna samla världens
              ledare till ambitiösa, bindande klimatöverenskommelser i Köpenhamn
              om ett år. Vi ser och upplever dessutom en spretig vänsterkartell
              som klamrar sig fast vid gamla förslag och har olika uppfattningar
              om EU. Den största kritiken när det gäller misslyckanden faller
              tillbaka på den politik som de förde under sina år vid makten.
            </seg>
            <seg xml:id="i-9343e7dd13429c54-0">
              Tack vare EU har vi medverkat till mycket viktiga internationella
              beslut. Jag citerar vad den tidigare ordföranden i Miljömålsrådet
              Bengt K. Å. Johansson sade i samband med det miljömålsseminarium
              som vi hade här i juni. Han sade: Ofta kan vi åstadkomma de kanske
              viktigaste förändringarna i det internationella arbetet, Reach
              är ett tydligt exempel, liksom våra insatser för att försöka påverka
              utsläpp från andra länder.
            </seg>
            <seg xml:id="i-38e96ffce9735c0a-0">
              Vid samma tillfälle sade den tidigare generaldirektören för Naturvårdsverket
              Lars-Erik Linjelund så här: De nationella miljömålen har en nationell
              gloria som de egentligen inte förtjänar, för de är internationella.
              Många delmål drivs inom takdirektivet i EU och bygger på ett arbete
              med starka internationella kopplingar.
            </seg>
            <seg xml:id="i-958deb5951fed9ff-0">
              Alliansregeringen ser den här kopplingen och arbetar därför internationellt
              och med stora ambitioner i EU. Dagens möte mellan den svenska
              och den kinesiska miljöministern är ett exempel på internationellt
              klimatarbete. Det innebär förvisso att Wiwi-Anne Johansson får
              nöja sig med att ställa frågor till och få svar från oss riksdagsledamöter
              från alliansen.
            </seg>
            <seg xml:id="i-702d52cb290559bf-0">
              Fru talman! Det är självklart att stora insatser också ska göras
              nationellt. Forskning och utveckling är en viktig del inte minst
              på energiområdet och när det gäller framtida transporter. Det
              återfinns i den här budgeten och också i den nyligen framlagda
              forsknings- och innovationspropositionen.
            </seg>
            <seg xml:id="i-a48634cec185f367-0">
              Socialdemokraterna satsar 75 miljoner kronor på att konvertera
              gamla bilar. Regeringen satsar 450 miljoner kronor på fordonsforskning
              för framtidens bilar. Vem leder oss in i framtiden?
            </seg>
            <seg xml:id="i-5ae1b90d01bdc5a7-0">
              Socialdemokraterna stryker regeringens satsning på solceller,
              biogas och en uthållig energianvändning. Regeringen ser en framtidspotential
              också här och satsar 875 miljoner för att underlätta steget från
              biogasforskning till kommersialisering. Det handlar om investeringsstöd
              på 200 miljoner till gårdsbioanläggningar och förlängning av stöd
              för att etablera tankställen av andra förnybara alternativ vid
              sidan av etanol. Vem leder oss in i framtiden?
            </seg>
            <seg xml:id="i-75cfe27830537aa2-0">
              Oppositionen avvisar regeringens framtidssatsning på hållbara
              städer och tätorter och klamrar sig fast vid Klimpbidragen. Regeringen
              vågar tänka nytt. Det handlar om andra generationens klimatinvestering
              och näringsbejakande och innebär mer pengar än den tidigare rödgröna
              majoritetens klimatsatsning. Det handlar om partnerskap mellan
              stat, näringsliv och kommun. Syftet är att uppnå optimala lösningar
              för ett hållbart samhällsbygge. Avsikten är att lägga ny kraft
              i miljömålsarbetet och att också tillvarata näringslivets engagemang
              för miljön. Det handlar om pilotområden för att sprida goda idéer
              om hållbara lösningar och miljöteknikinnovationer som kan användas
              nationellt och även exporteras. Hela 4,7 miljarder satsas på klimatinvesteringar
              och anpassningsåtgärder för ändrat klimat, inte minst i utvecklingsländerna.
              Vem leder oss in i vår gemensamma framtid?
            </seg>
            <seg xml:id="i-89a1ebcaf4e3e473-0">
              Fru talman! Helt nyligen hade jag förmånen att få delta i ett
              internationellt arktiskt möte. Det som de arktiska forskarna varnade
              för var den hotande utarmningen av den biologiska mångfalden och
              vilka konsekvenser det skulle kunna föra med sig. Samma risk löper
              vi i skog och mark, i sjöar och vattendrag. Därför är arbetet
              för att slå vakt om biodiversiteten så viktig. Det är också viktigt
              att rätt insatser, såväl ekologiskt som ekonomiskt, vidtas. Det
              är också regeringens politik.
            </seg>
            <seg xml:id="i-b52ba5577b946aaf-0">
              Jag har vid flera tillfällen från denna talarstol fört fram vikten
              av en förstärkning till länsstyrelserna så att de kan göra akutstopp
              när det gäller avverkningshotad, skyddsvärd skog.
            </seg>
            <seg xml:id="i-96a79cba558a450d-0">
              1,7 miljarder för biologisk mångfald är bra mycket mer än det
              oppositionen förmådde under sin tid. För inte så många år sedan
              var summan 350 miljoner kronor. Tack vare Sveaskogslösningen förmeras
              insatserna för den biologiska mångfalden i skogen avsevärt. Det
              handlar faktiskt om flera miljarder.
            </seg>
            <seg xml:id="i-100fca320dc64b94-0">
              Regeringen har valt att också se över verktyg och arbetsformer
              för att på ett kostnadseffektivt sätt få ut maximalt och rätt
              skydd. Regeringens minskning på 200 miljoner med utgångspunkt
              i det höga anslaget för biologisk mångfald ersätts med andra ord
              av en mångdubbelt större avsättning av skyddad skog genom regeringens
              uppdrag till Sveaskog.
            </seg>
            <seg xml:id="i-11e59868b9106e31-0">
              En besparing på 150 av dessa 200 miljoner har dessutom accepterats
              av Socialdemokraterna. Det vore därför klädsamt om Socialdemokraterna
              mildrade brösttonerna något. Under den förra s-ledda mandatperioden
              lyckades man skydda 67 000 hektar skog, precis som har påpekats
              från den här talarstolen. Alliansregeringen har hittills under
              två år lyckats skydda 107 000 hektar. Det är dessutom budgeterat
              för ytterligare 55 000 hektar.
            </seg>
            <seg xml:id="i-5078cb79f232e63e-0">
              Med den tidigare förda s-politiken, utan möjlighet till Sveaskogsöverenskommelsen
              och utan den kraftfulla höjningen av anslaget, fanns det inte
              någon chans över huvud taget att uppnå miljökvalitetsmålet Levande
              skogar. Det är alliansregeringens ambition att klara av detta.
            </seg>
            <seg xml:id="i-5d1f38dd154cc590-0">
              Fru talman! Vi kommer att få återkomma till en fördjupad debatt
              om miljömålen i denna kammare. Samtidigt som arbete nu sker i
              Regeringskansliet för att utveckla politiken på de här områdena
              har regeringen gett förtur åt bland annat flera av miljökvalitetsmålen,
              vilket Claes Västerteg mycket riktigt påpekade. Det kommer viktiga
              propositioner om klimat, energi, strandskydd och hav. Därför intensifieras
              arbetet i EU, och därför lyfts våtmarksstöd, god bebyggd miljö
              och ett rikt djurliv fram.
            </seg>
            <seg xml:id="i-0991672f7a9f65c0-0">
              Vi har med andra ord all anledning att se framtiden an med stor
              tillförsikt.
            </seg>
            <seg xml:id="i-32450aa6918b2766-0">
              Jag vill dessutom passa på att önska Sven Gunnar Persson lycka
              till med hans nya uppgifter, och jag önskar er alla en god jul
              och ett gott nytt år.
            </seg>
          </u>
          <note xml:id="i-a08f8c7601f8dddf-0">
            Jag vill med detta, fru talman, yrka bifall till förslaget i
            betänkandet i dess helhet och avslag på samtliga reservationer.
          </note>
          <note type="speaker" xml:id="i-8958a3590d690255-0">
            Anf. 31 ANDERS YGEMAN (s) replik:
          </note>
          <u who="anders_ygeman_6a8412" xml:id="i-824b1f8cabde47cc-0" next="cont">
            <seg xml:id="i-eea627aa33416a16-0">
              Fru talman! Anita Brodén manade till klädsamhet. Det är väl en
              maning man ska ta på allvar, om det inte vore så att Anita Brodén
              själv inte berättar sanningen om vad som står i de två budgetalternativen.
            </seg>
            <seg xml:id="i-86cbbc8dbcc72569-0">
              Vi har mer pengar till fordonsforskning än Folkpartiet och alliansen
              har. Vi har mer pengar till investeringar i framtidens drivmedel.
              Vi har flera hundra miljoner mer i biogasprogram. Vi har 1 miljard
              kronor i lokala klimatinvesteringsprogram och 350 miljoner kronor
              år 2009.
            </seg>
            <seg xml:id="i-fe83c5247b782dfc-0">
              Era hållbara städer, som du hävdade var mer pengar, ger ni om
              jag inte missminner mig 110 miljoner kronor, alltså en tiondel
              av det anslag som vi har för lokala klimatinvesteringsprogram.
              Då måste ni bli väldigt mycket mer effektiva.
            </seg>
            <seg xml:id="i-276d639ea955b026-0">
              Hittills finns det utvärderingar som visar att de lokala klimatinvesteringsprogrammen
              har sparat 2,3 miljoner ton koldioxid. Hittills finns det inte
              en enda utvärdering som visar ett enda gram sparat av programmet
              för hållbara städer.
            </seg>
            <seg xml:id="i-d71f14c538d0901b-0">
              Och så tillbaka till skogen: Ni kan inte låtsas som att Sveaskogs
              skog saknade skydd. Sveaskog hade ju gjort frivilliga avsättningar.
              Ni flyttar skog från en kolumn till en annan kolumn. Det skyddar
              inte mer skog. Det är en bra politik, men ni kan inte låtsas som
              att de 107 000 hektar ni pratar om saknade skydd förra mandatperioden.
              Det är inte sant!
            </seg>
            <seg xml:id="i-f804c022d4cec9a4-0">
              Vi ska skydda Sveaskogs skog permanent. Vi vill gå vidare och
              göra mer när det gäller Fastighetsverket. Vi vill gå vidare och
              göra mer när det gäller Fortifikationsverket. Vi vill därför inte
              bara skära ned de befintliga anslagen.
            </seg>
          </u>
          <note xml:id="i-d9e8839685cf055d-0">
            Anf. 32 ANITA BRODÉN (fp) replik:
          </note>
          <u who="anders_ygeman_6a8412" prev="cont" xml:id="i-fe5f637f5b9dc043-0">
            <seg xml:id="i-499093a99c201cdf-0">
              Fru talman! Det handlar väldigt mycket om förvaltning när vi
              lägger fram vår budget. Det handlar om att ta vara på varje skattekrona
              och förvalta den på ett maximalt gott sätt. Vi har sett över varje
              budgetpost och ser nu att det vi lägger fram är en god förvaltning,
              och vi kan maximera de insatserna. Det handlar om såväl de nationella
              insatserna som de internationella, där CDM kan vara en sådan del.
            </seg>
            <seg xml:id="i-825c1b84926fd9de-0">
              Vad gäller skogen, för att börja med det sistnämnda, är den överenskommelse
              som har gjorts mellan regeringen, Naturvårdsverket och Sveaskog
              unik i sig. Den innebär att Sveaskogs skog nu kan användas som
              utbytesskog, inte enbart för privata skogsägare utan också för
              olika bolag och för kyrkoskog vi har talat om och lyssnat på en
              del vad gäller kyrkans stora skogsdomäner. Denna möjlighet erbjuds
              nu utan att man behöver tillskjuta medel när man kan göra det
              här i och med att Sveaskog är statsägt.
            </seg>
            <seg xml:id="i-4757401adc129501-0">
              För att tala om hållbara städer upplever jag i debatten här i
              dag att det finns en raljant inställning. Man ser inte vilka möjligheter
              det finns att i arbetet med det framtida hållbara samhällsbyggandet
              inspirera såväl nationellt som internationellt till att bygga
              ett hållbart framtidssamhälle. Dessutom ser jag framtiden an med
              tillförsikt och tror att vi tillsammans med landsbygdsutvecklingsmedel
              för hållbara bygder kommer att kunna förvalta och använda medel
              på ett gott sätt.
            </seg>
            <seg xml:id="i-aadc0f43642f6d43-0">
              Vad gäller Klimp för övrigt säger KU:s granskning att 40 procent
              av Klimpbidragen kunde användas mer kostnadseffektivt. Det är
              det som ni inte har tagit fasta på.
            </seg>
          </u>
          <note type="speaker" xml:id="i-e059cc9435b6544e-0">
            Anf. 33 ANDERS YGEMAN (s) replik:
          </note>
          <u who="anders_ygeman_6a8412" xml:id="i-824b1f8cabde47cc-1" next="cont">
            <seg xml:id="i-873255bd13e7df77-0">
              Fru talman! Jag förstår att den kostnadseffektiviteten bygger
              på att man ska satsa dem på motorvägar i stället. Det är det som
              regeringen gör. 74 procent av anslagen ska satsas på motorvägar
              i stället för järnväg. Det är tveksamt om det kommer att ha mer
              klimatnytta än klimatinvesteringsprogrammen.
            </seg>
            <seg xml:id="i-508b42fd31458d0e-0">
              Låt mig ställa en fråga till Anita Brodén. Jag har plågat både
              Sofia Arkelsten och Claes Västerteg med frågan om klimatmål. Ni
              har ännu inte kommit med något klimatmål än, och varje gång vi
              har den här debatten säger ni att det kommer ett klimatmål och
              att det kommer en klimatproposition.
            </seg>
            <seg xml:id="i-8e0242a11f2111e4-0">
              Claes Västerteg lät i alla fall undslippa sig en nyhet, nämligen
              att det är okej att vränga av sig ledartröjan och ha ett klimatmål
              som är sämre än flera andra europeiska länders mål.
            </seg>
            <seg xml:id="i-c16dea78a3095613-0">
              Då vill jag bara, för att kolla om det finns enighet på den borgerliga
              flanken, fråga om det också är Anita Brodéns mening: Kan ni sätta
              upp ett klimatmål som placerar Sverige på andra, tredje, femte
              eller tionde plats tillsammans med er nya klimatsamarbetspartner
              Ungern?
            </seg>
          </u>
          <note xml:id="i-f1db535352133db9-0">
            Anf. 34 ANITA BRODÉN (fp) replik:
          </note>
          <u who="anders_ygeman_6a8412" prev="cont" xml:id="i-fe5f637f5b9dc043-1">
            <seg xml:id="i-c362af162eeb1eed-0">
              Fru talman! Jag kan informera Anders Ygeman för det första vad
              gäller järnvägssatsningar att i den extra budget och det stimulanspaket
              som regeringen presenterade i fredags kommer en del, och en inte
              oväsentlig del, att satsas på att rusta upp järnvägen vad gäller
              både spår och vagnar. Här satsas medel redan nu. Det har också
              varit regeringens ambition. Järnvägssatsningen är alltså en viktig
              del.
            </seg>
            <seg xml:id="i-379e80d8da50be0f-0">
              Vad gäller klimatmål kommer Anders Ygeman att få reda på regeringens
              samlade hållning. Vi kommer med en klimatproposition. En klimat-
              och energiproposition är aviserad och kommer att komma.
            </seg>
            <seg xml:id="i-fdc2f0ccf690d2c9-0">
              Jag tror att Anders Ygeman ändå kan erkänna att den svenska regeringen
              med miljöministern och statsministern i spetsen arbetar oförtrutet
              inom EU för att driva fram och få ett ambitiöst avtal gemensamt,
              nu först i Poznan och vidare i Köpenhamn 2009.
            </seg>
          </u>
          <note type="speaker" xml:id="i-37b89f6aa79e9b71-0">
            Anf. 35 SVEN GUNNAR PERSSON (kd):
          </note>
          <u who="sven_yngve_persson_774bd7" xml:id="i-ce9cb47fd582d2d4-0">
            <seg xml:id="i-a4532664809a2077-0">
              Fru talman! Vi sitter i samma båt, ung och gammal, frisk och
              sjuk, kvinna och man, europé, asiat, afrikan, australier eller
              amerikan, rik eller fattig. Staten och kapitalet, dom sitter i
              samma båt, för att citera husbandet för många här.
            </seg>
            <seg xml:id="i-d8230e0be02335ed-0">
              Miljöfrågorna och miljöproblemen berör oss alla gemensamt och
              måste få gemensamma lösningar över nations-, köns-, generations-
              och klassgränser och alla andra gränser. Klimatsituationen binder
              oss oupplösligt samman genom halten CO2 i atmosfären.
            </seg>
            <seg xml:id="i-956438b8fb94653a-0">
              Vattnet som cirkulerar i atmosfären och i havet, och som släcker
              den törst som jag tror upplevs på samma sätt oavsett om vi bor
              i Afrika eller i Europa, är gemensamt. Det släcker vår törst,
              det fuktar jorden och skogen och det skapar växtlighet och förutsättningar
              för liv.
            </seg>
            <seg xml:id="i-a8a8f3a0e1e0c8bc-0">
              Kemikalier och giftiga ämnen i varor, i luft, i mark och i vatten
              känner inga gränser. Den biologiska mångfalden globalt är förutsättningen
              för ekosystemen, som är nödvändiga för livet på jorden.
            </seg>
            <seg xml:id="i-8e192aa4bab0188c-0">
              Vi sitter i samma båt, en båt som visar tydliga brister. Nu börjar
              vi snegla på vägen till livbåtarna och räddningsvästarna. Vi rika,
              starka och välmående placerar oss strategiskt för att än en gång
              komma först och rädda vårt eget skinn, oavsett om räddningsflottarna
              bär beteckningen Kyoto, Poznan, Köpenhamn, EU eller FN.
            </seg>
            <seg xml:id="i-dbf39b3e60bbc2c1-0">
              Den budget som vi diskuterar i dag är ett försök att bidra till
              stabilisering och förbättring av vår gemensamma farkost. Visst
              är det att lappa och laga, och helt säkert är det otillräckligt.
              Detsamma kan sägas om de flesta politikområden biståndet, rättsväsendet,
              infrastrukturen, kommuner och landsting, kultur och enskildas
              och familjers möjligheter att ha rådighet och makt över sin inkomst
              och frihet i sina liv om man nu tror att det är enbart riksdagens
              budget inom olika områden som avgör vår och världens framtid.
            </seg>
            <seg xml:id="i-9ec1db7fac4040a1-0">
              Inom ramen för begränsade resurser och en helhetssyn på den ekonomiska
              politiken är detta ändå den största budgetsatsningen någonsin
              på miljön. Vi har hört mina kolleger redogöra för satsningar på
              klimatet, havsmiljön, biologisk mångfald, drivmedelsutveckling,
              forskning, miljöteknikutveckling, miljödrivet byggande med mera.
              Jag vill yrka bifall till utskottets förslag.
            </seg>
            <seg xml:id="i-734604d1e11119d3-0">
              Det är mängder av insatser och åtgärder som mina värderade kolleger
              på ömse sidor om blockgränsen har berört. Det är mängder av insatser
              och åtgärder, men det är sämre med utvärdering och uppföljning.
              Så har det varit under tidigare, socialdemokratiskt ledda, regeringar,
              och så är det tyvärr fortfarande. Jag har förmånen att vara ordförande
              i utskottets uppföljnings- och utvärderingsgrupp. Där har vi gjort
              ett analysarbete med hjälp av riksdagens fantastiska utredningstjänst,
              med Christer Åström i spetsen, och utskottskansliet. Det är ett
              mycket bra underlag som vi har fått fram när det gäller uppföljning
              av regeringens resultatredovisning för havsmiljö- och klimatområdet.
            </seg>
            <seg xml:id="i-9db20b7b93f84dc8-0">
              Vi kan konstatera att insatser har gjorts under många år men
              att läget fortfarande är allvarligt. Det är viktigt att regeringen
              löpande följer upp och utvärderar de åtgärder som vidtas och årligen
              redovisar dem för riksdagen, antingen i budgetpropositionen eller
              i särskilda skrivelser.
            </seg>
            <seg xml:id="i-809c9746ea0b4f31-0">
              Det behövs redovisningar som bättre än hittills knyter insatser,
              effekter och resultat till varandra och att regeringen på ett
              självständigt sätt lämnar tydliga bedömningar av uppnådda resultat.
              Vi pekar också på ett stort behov av relevanta indikatorer som
              också håller över tid, så att man kan jämföra och se om utvecklingen
              faktiskt går åt rätt håll.
            </seg>
            <seg xml:id="i-256ea0bebb1de1aa-0">
              Utskottet konstaterar också, på grundval av vad utvärderingsgruppen
              säger, att regeringen inte kommenterar synpunkterna från förra
              årets budgetbetänkande men att man avser att återkomma till det
              i samband med klimatpropositionen och havsmiljöpropositionen.
              Låt oss då vara vaksamma, för det är viktigt att vi kan följa
              upp de åtgärder och förslag som riksdagen ger. Utskottet utgår
              från att de synpunkter som har tagits upp förra året och i år
              kommer att tas på allvar i regeringens fortsatta arbete.
            </seg>
            <seg xml:id="i-7fe0a3700416e97b-0">
              Vi har också gjort en fördjupad utvärdering av statens insatser
              på havsmiljöområdet. Det är en nätt liten volym på 300 sidor som
              är mycket matnyttig. Den finns sammanfattad i betänkandet, så
              jag ska inte ge mig in på att sammanfatta den här. Jag konstaterar
              bara att även om det har skett en viss förbättring av samarbetet
              över sektorsgränserna och inom Regeringskansliet det finns numera
              en statssekreterargrupp och en havsamgrupp med 14 myndigheter
              finns det fortfarande en otydlighet i styrningen. Det behövs en
              tydligare långsiktig styrning och förbättrat samarbete och kanske
              också ett utpekande av en myndighet som huvudansvarig för havsmiljöarbetet.
              Över huvud taget behöver uppföljningsarbetet prioriteras tydligare,
              precis som när det gäller statens insatser.
            </seg>
            <seg xml:id="i-5720f96d58bad90d-0">
              Kära vänner! Det här är min sista miljödebatt i riksdagen, eftersom
              jag i och med årsskiftet slutar i riksdagen och går vidare i livet
              på annat sätt. Ett litet inhopp i den jordbruksdebatt som följer
              härefter gör att jag nu begränsar mitt tack till alla fantastiska
              och fina personer som jag har träffat på inom ramen för miljöfrågornas
              hantering: alliansvännerna, företrädare för Socialdemokraterna,
              Vänstern och Miljöpartiet, och inte minst kanslipersonalen på
              miljö- och jordbruksutskottet. Ni har berikat mitt liv i en omfattning
              som är svår att uttrycka i ord.
            </seg>
            <seg xml:id="i-911cf00c6101390c-0">
              En del har framkallat fler och större adrenalinkickar än andra.
              Det är ju nyttigt vad skrattar du åt, Jan-Olof? Det är nyttigt
              och främjar en bra hjärtverksamhet, tror jag. Jag kommer att sakna
              er alla och minnas er med många, många varma tankar när jag sitter
              nere i Oskarshamnstrakten och skådar ut över havet och Blå Jungfrun.
            </seg>
            <seg xml:id="i-4df33ad8ee931814-0">
              Vi sitter i samma båt, sade jag. Jag hittade ett citat av Vilhelm
              Moberg: När en politiker säger att vi sitter i samma båt så var
              på din vakt, för det betyder att det är du som ska ro.
            </seg>
            <seg xml:id="i-ae9ff026c3a76ac4-0">
              Vi kanske ska sjunga med Bo Kaspers orkester i stället:
            </seg>
          </u>
          <note type="speaker" xml:id="i-4b83830e93a78492-0">
            Anf. 36 ANDERS YGEMAN (s) replik:
          </note>
          <u who="anders_ygeman_6a8412" xml:id="i-30aecf3f19d9ef89-5">
            <seg xml:id="i-2f13a0100703f428-0">
              Fru talman! Så har det återigen bevisats vem som är miljö- och
              jordbruksutskottets starkaste debattör och talare. Jag kan bara
              å hela utskottets vägnar uttrycka hur mycket vi uppskattat att
              ha dig som utskottskamrat, talare och debattör. Det har varit
              lite trist för mig ibland, när jag har haft förmånen att förlora
              debatter och inte alltid få sista ordet, men desto viktigare och
              bättre för hela utskottet. Du har tillfört mycket kompetens. Målmedvetet
              har du drivit arbetet med utvärdering och utveckling, som gör
              att vi kan gå starkare in i framtiden.
            </seg>
            <seg xml:id="i-68f3c0d373f17c70-0">
              Vi får finna tröst i att det är folkhögskoleeleverna i Oskarshamn
              som får höra din stämma och ta del av din retoriska och pedagogiska
              kunskap i framtiden, och vi får känna lite sorg över att vi inte
              längre får höra den och att du inte längre tillför riksdagen det
              du har gjort.
            </seg>
            <seg xml:id="i-a3411daded20b42a-0">
              Tack så jättemycket för den här tiden!
            </seg>
          </u>
          <note type="speaker" xml:id="i-54eb2ecec9c51556-0">
            Anf. 37 SVEN GUNNAR PERSSON (kd) replik:
          </note>
          <u who="sven_yngve_persson_774bd7" xml:id="i-ce9cb47fd582d2d4-1">
            <seg xml:id="i-efc49a8a76791ec7-0">
              Fru talman! Tack så mycket för de fina orden, Anders. Jag finner
              en glädje i att uttrycka ett engagemang genom anföranden och samtal.
            </seg>
            <seg xml:id="i-cf156a4b95acb24e-0">
              Jag tror inte att jag har vunnit så många debatter, för jag är
              inte en så jättebra debattör. Det tycker jag heller inte alltid
              är det viktigaste. Det viktigaste är vad som kommer ut ur ett
              samtal, en process. Jag tycker att vi har haft en väldigt bra
              sådan process i utskottet den här perioden och under förra mandatperioden.
            </seg>
          </u>
          <note type="speaker" xml:id="i-78eccde99052f610-0">
            Anf. 38 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-5">
            <seg xml:id="i-23db7a4158e79c92-0">
              Fru talman! Ja, var ska man börja någonstans? Staten och kapitalet
              i samma båt det var på något sätt befriande att höra det från
              Sven Gunnar. För det är liksom avväpnande när det gäller mycket
              av det som vi håller på med här i riksdagen.
            </seg>
            <seg xml:id="i-b56d14795d1386ee-0">
              Du har varit vår ordförande i denna utvärdering och uppföljning
              inom havsmiljöområdet, och du har varit det på ett väldigt bra
              sätt. Jag har mött dig i debatter, och jag har träffat dig i många
              sammanhang och känt att det har funnits substans i det du har
              sagt och gjort. Jag vill tacka dig för det. Jag tror att jag kommer
              att sakna dig väldigt mycket.
            </seg>
            <seg xml:id="i-23612280c8d600af-0">
              Du ska gå vidare i livet, njuta av naturen och skåda över havet.
              Det tycker jag att du ska göra. Men om du fiskar, tänk på vilka
              arter du tar upp!
            </seg>
            <seg xml:id="i-3553276dacc4aed5-0">
              Jag tänkte ta upp några rader i den här forskningsöversikten
              som jag precis läste, som också går att applicera på oss:
            </seg>
            <seg xml:id="i-54354de8c39b7005-0">
              Samhälle, fisksamhällen, är en generell term som definieras som
              en samling populationer av olika arter som lever tillsammans i
              en viss miljö. Ofta syftar samhället till att de ingående organismerna
              integreras på något sätt eller till konkurrens. Ett fisksamhälle
              är de olika arter fiskar som finns inom ett visst område och som
              på något sätt påverkar varandra.
            </seg>
            <seg xml:id="i-a6b750b342df1051-0">
              Det går att översätta på oss själva.
            </seg>
            <seg xml:id="i-d973203a11374932-0">
              Jag vill bara säga tack.
            </seg>
          </u>
          <note type="speaker" xml:id="i-3a3c19f83736b04c-0">
            Anf. 39 SVEN GUNNAR PERSSON (kd) replik:
          </note>
          <u who="sven_yngve_persson_774bd7" xml:id="i-ce9cb47fd582d2d4-2">
            <seg xml:id="i-034497fdb0ca7cc3-0">
              Fru talman! Tack, Tina! Jag har också uppskattat dig och Miljöpartiets
              arbete väldigt mycket. Det är ett äkta engagemang som är kunnigt
              och kraftfullt.
            </seg>
            <seg xml:id="i-ceb23740898a92e1-0">
              I de här fiskesamhällena finns det både fula och fina fiskar.
              Jag tycker att ni är riktigt fina fiskar allihop.
            </seg>
            <seg xml:id="i-691532af224adcf3-0">
              För drygt 20 år sedan när vi var på det ställe där vi nu ska
              bosätta oss och hälsade på åkte vi ut någon timme med en sådan
              här tändkulemotor och fällde ned en och annan pilk i Kalmarsund.
              Vi kom hem med över 100 kilo torsk bara genom att sitta och pilka.
              Sedan var det tvärnit.
            </seg>
            <seg xml:id="i-da2237f12dad675b-0">
              Nu hoppas jag att ni fortsätter engagemanget. Jag tänker göra
              det på mitt sätt för att återrehabilitera Östersjön och också
              andra vatten, så att våra barn och barnbarn kan få uppleva känslan
              av att åka ut och pilka torsk och få lära sig att äta det fina
              svenska livsmedel som torsk är.
            </seg>
          </u>
          <note type="speaker" xml:id="i-83383ecbbd86d980-0">
            Anf. 40 WIWI-ANNE JOHANSSON (v) replik:
          </note>
          <u who="wiwi-anne_johansson_8236b4" xml:id="i-809c63feb2ea3ffa-5">
            <seg xml:id="i-5d5ae62d0088a446-0">
              Fru talman! Det känns väldigt tryggt att Sven Gunnar Persson
              kommer att finnas nära Östersjön och ta hand om det här, för det
              som vi har lärt oss är att ditt engagemang för miljön verkligen
              är äkta.
            </seg>
            <seg xml:id="i-756a8d57c2ba5a42-0">
              Jag vill också passa på och tacka och inte inleda en stor polemik
              med dig nu. Jag tycker att du är mångfasetterad och har tillfört
              jättemycket, och du har varit väldigt skicklig i ditt ordförandeskap
              i de här utvärderingsgrupperna.
            </seg>
            <seg xml:id="i-a291b4fae2c1383f-0">
              Det är lite typiskt dig att börja med Blå Tågets Staten &amp; Kapitalet
              . Det visar ändå på en viss bredd som du har, att du kan ta in
              andra saker, att du inte är ensidig. Det uppskattar vi jättemycket.
              Vi tycker att du är kul. Du är kunnig, duktig och har lärt oss
              mycket.
            </seg>
            <seg xml:id="i-0f0edb9e2d2d1e1e-0">
              Att du sedan hamnar lite fel ibland och har fel kamrater är en
              annan sak vi har alla små fläckar. Men vi från Vänsterpartiet
              som har suttit här i utskottet tillsammans med dig vill verkligen
              önska dig lycka till. Vi hoppas att du så småningom ska kunna
              komma ut och pilka igen och få en himla massa torsk. Tack, Sven
              Gunnar!
            </seg>
          </u>
          <note type="speaker" xml:id="i-609a198bcbc086f1-0">
            Anf. 41 SVEN GUNNAR PERSSON (kd) replik:
          </note>
          <u who="sven_yngve_persson_774bd7" xml:id="i-ce9cb47fd582d2d4-3">
            <seg xml:id="i-b577356d5cc42f12-0">
              Fru talman! Tack, Wiwi-Anne! Jag har uppskattat dig och Vänsterpartiets
              representanter i utskottet och i andra sammanhang där jag har
              träffat på er. Ni är kunniga och engagerade.
            </seg>
            <seg xml:id="i-52a6a01e4b3c9d13-0">
              Jag har den där lilla uppfattningen att vi har en gemensam uppgift,
              ett gemensamt uppdrag, genom att vi är människor, att vi är personer.
              I det ligger det ett uppdrag. När det gäller hur vi utför det
              uppdraget tror jag att den allra största delen är gemensam. Om
              vi tittar på oss själva och på det här arbetet ser vi att det
              ofta är på marginalen som vi skiljer oss åt.
            </seg>
            <seg xml:id="i-2ec2e6416d2df012-0">
              Vi delar väldigt mycket av vår syn på livet, på världen, på våra
              medmänniskor, på barnen och på de gamla. Sedan finns de där marginalskillnaderna,
              som är jätteviktiga. Där ska vi slåss och fajtas för det vi tror
              på, de värderingar vi har, det vi har med oss sedan barnsben och
              det vi sedan har tillägnat oss.
            </seg>
            <seg xml:id="i-6890005b180ffeeb-0">
              Det är jätteviktigt med den dialogen, för det är det som är demokratins
              essens, att vi utifrån ett lika värde som människor och en respekt
              för varandra också kan diskutera det som skiljer på marginalen.
              Tack för utmanande sådana samtal!
            </seg>
          </u>
          <note type="speaker" xml:id="i-95fdcbd51c68847b-0">
            Anf. 42 JAN-OLOF LARSSON (s):
          </note>
          <u who="jan-olof_larsson_e523b0" xml:id="i-b84d499d883b2be9-0">
            <seg xml:id="i-f81ee1cf7b569eda-0">
              Fru talman! Jag får också börja med att tacka Sven Gunnar. Jag
              har haft förmånen att jobba ihop med dig i sex år. Jag önskar
              dig lycka till. Det har varit jätteroligt att få vara med dig
              i utskottet och på våra resor som vi har haft. Jag får säga att
              du har lagt ned en enorm energi, och du har ett kunnande som jag
              hyser stor respekt för. Det har varit jätteroligt att jobba ihop
              med dig.
            </seg>
            <seg xml:id="i-40c13dfaf178ec9a-0">
              Fru talman! Jag tänkte, som Sven Gunnar, komma in på den uppföljning
              och utvärdering som vi har gjort inom havsmiljöområdet, inom politikområdet
              havsmiljö och klimat, och analysen av regeringens resultatredovisning.
            </seg>
            <seg xml:id="i-5f4c6b082435ea27-0">
              Vi konstaterade i uppföljningen att det trots att åtgärder har
              satts in genom åren återstår stora problem. Det är problem med
              övergödning och syrefria bottnar, och det ser inte ut att minska.
            </seg>
            <seg xml:id="i-4ad9ff095616fd14-0">
              Halten av kända miljögifter har minskat, visar undersökningen.
              Men uppföljningen visar också att det ändå finns problem med förorenade
              bottnar och nya utsläpp. Bottenfärger, nya miljögifter och läkemedelsrester
              är stora problemområden. Det handlar inte minst om att få ned
              giftanvändningen i samhället. En stor del av de gifter och föroreningar
              som finns på land hamnar i slutändan i vattnet.
            </seg>
            <seg xml:id="i-65780d5c4e61a65b-0">
              Både den förra och den nuvarande regeringen har lyft fram havsmiljön
              som ett prioriterat politikområde. Den nuvarande regeringen satsar
              enligt beslut och förslag ca 1 miljard under åren 20072010, en
              stor satsning under fyra år där två år redan har avverkats.
            </seg>
            <seg xml:id="i-657200a2e1e68f04-0">
              Det konstateras i uppföljningen att det ännu är för tidigt att
              utvärdera satsningens resultat, vilket är naturligt när halva
              programperioden är kvar. Det konstateras dock i uppföljningen
              att en stor del av medlen går till nya utredningar, och det har
              hittills inte räckt till praktiska åtgärder.
            </seg>
            <seg xml:id="i-25bc3bcae79bf6ec-0">
              Av de praktiska åtgärder som har föreslagits har försök till
              skarpsillsutfiskning och syresättning av bottnarna i Östersjön
              fått utstå en hel del kritik och förts fram som mindre seriösa
              förslag.
            </seg>
            <seg xml:id="i-51e90f3bfe1db060-0">
              Fru talman! Man måste också framhålla regeringens prestigelösa
              hållning när de enligt Socialdemokraternas förslag beslutade att
              förbjuda fosforanvändningen i tvättmedel. Det är något som Claes
              Västerteg i dag är stolt över men som han pratade emot ända tills
              han fick ändrade direktiv från ledningen. Tyvärr stoppade det
              med att det endast gäller privat bruk, men det är ändock en framgång.
            </seg>
            <seg xml:id="i-20024d298641f2e2-0">
              När det gäller medvetna och omedvetna oljespill i havet borde
              regeringen ha kunnat driva frågan hårdare. Ett relativt lätt sätt
              att rädda tiotusentals sjöfåglar varje år är att flytta farleden
              i Östersjön en bit österut utifrån Hoburgs banks läge. Det är
              en åtgärd som borde vara ganska lätt utifrån att Östersjön är
              klassad som ett särskilt känsligt havsområde.
            </seg>
            <seg xml:id="i-c3fbf8c33e2f830c-0">
              Fru talman! Uppföljningen och analysen av regeringens resultatredovisning
              till riksdagen ger mycket övrigt att önska. Syftet är för utskottets
              räkning att ta del av hur de av riksdagen beslutade målen nås
              och att vi utifrån utvärderingen ska kunna fatta kloka beslut
              och föreslå en ändrad inriktning när så behövs.
            </seg>
            <seg xml:id="i-5c08750aafbd8256-0">
              Den ambitionen har inte regeringen. Det framgår med all tydlighet.
            </seg>
            <seg xml:id="i-6b7b91b72fd087f6-0">
              Fru talman! Det samtal som i dag förs ute i stugorna och runt
              kaffeborden på arbetsplatserna handlar nog mera om jobb och om
              arbetslösa vänner och släktingar som hänger löst på arbetsmarknaden.
              Hur ska det gå om någon i familjen blir utan jobb? Måste vi flytta?
              Ska barnen kunna få jobb när skolan är avslutad? Det är nog till
              dessa frågor som oron i första hand knyts. Miljöfrågorna såsom
              klimatförändring och övergödda och nedsmutsade hav kommer längre
              ned på dagordningen.
            </seg>
            <seg xml:id="i-ba26e745b66b7541-0">
              Ändå vet vi att miljö och sysselsättning går hand i hand. Det
              är inom miljötekniken som framtidens jobb finns. Det är också
              med rena hav och ren luft som vi utvecklar en av de största näringarna,
              turismen. Det sker i satsningar på turismen i form av branschprogram
              där vi, staten, tillsammans med branschen utvecklar näringen så
              att det skapas än mer jobb på landsbygden.
            </seg>
            <seg xml:id="i-227574088e6c9e90-0">
              En fråga som kanske kan ses som liten men som ändå har en stor
              betydelse för turistnäringen på västkusten är strandstädningen.
              Som säkert de flesta vet i dag, eftersom frågan debatterats ett
              antal gånger här i kammaren, har speciellt Bohuskusten blivit
              ett sopupplag för en stor del av Europas skräp som kastas i havet.
            </seg>
            <seg xml:id="i-4f0c6355a0cedf5b-0">
              Vi i oppositionen avsätter pengar så att vi kan ta ett nationellt
              ansvar för denna fråga. Ett antal borgerliga politiker åker omkring
              i Bohusläns kustkommuner och säger att de jobbar för det. Ord
              och handling är två olika saker. Visst kan man lura väljare ett
              tag. Men vi kan upplysa dem om hur företrädarna för högeralliansen
              jobbar politiskt.
            </seg>
            <seg xml:id="i-92b76a2d1f83b864-0">
              Vid förra årets debatt var frågan uppe. Då gick också högeralliansen
              emot att det skulle tas ett nationellt ansvar. Då hänvisades det
              till att det var arbetsmarknadsåtgärder som satts in för att åtgärda
              nedskräpning av stränderna i Bohuslän. Jag citerar vad borgerligheten
              framförde: Och med tanke på att den nya regeringen arbetar med
              att skapa jobb åt alla är det inte aktuellt.
            </seg>
            <seg xml:id="i-f54b18e8cd8b44fc-0">
              Då är det inte aktuellt med några strandstädarjobb, för detta
              är Amsjobb.
            </seg>
            <seg xml:id="i-d0213bd8fbdf0adf-0">
              Herr talman! Med tanke på regeringens resultat vad det gäller
              arbetsmarknadspolitiken kan vi se fram emot att stränderna i Bohuslän
              fylls av strandstädare. Vi kommer att ha renare stränder än någonsin.
            </seg>
          </u>
          <note xml:id="i-7a4ade2c43d97e23-1">
            Jag yrkar bifall till reservationen.
          </note>
          <note type="speaker" xml:id="i-818bf83aa477df83-0">
            Anf. 43 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-dba0206072ed037d-5">
            <seg xml:id="i-824b6e88f0afaf13-0">
              Herr talman! Den här repliken kanske är mer för protokollets
              skull. Jan-Olof Larsson sade i sitt anförande att jag hade propagerat
              emot fosfatförbudet. Jag tycker att det skulle vara väldigt intressant
              om Jan-Olof Larsson kunde peka på var detta har skett och i vilket
              sammanhang.
            </seg>
            <seg xml:id="i-2589dbf626a4a4be-0">
              Om jag kommer ihåg rätt kom den här frågan upp i en debatt i
              Almedalen sommaren 2006 där vi miljöpolitiska talesmän var med.
              Då ställdes frågan till alla sju partier, och alla sju partier
              var överens om att det här var en bra åtgärd som skulle leda till
              rätt utveckling. Och nu har alliansregeringen levererat.
            </seg>
            <seg xml:id="i-2da651133309e052-0">
              Så i vilket sammanhang, Jan-Olof Larsson, har jag argumenterat
              emot detta förbud?
            </seg>
          </u>
          <note type="speaker" xml:id="i-846f915679a1031c-0">
            Anf. 44 JAN-OLOF LARSSON (s) replik:
          </note>
          <u who="jan-olof_larsson_e523b0" xml:id="i-b84d499d883b2be9-1">
            <seg xml:id="i-0693aee80bd13f6f-0">
              Herr talman! När vi lade fram det förslaget i riksdagen var Centerpartiet
              emot det. Du satt i jordbruksutskottet. I ett antal diskussioner
              hänvisades det till att det inte var genomförbart i EU, för EU
              hade stoppat det. Vi framförde då att andra länder hade fått igenom
              det, att det varit okej. Men ni motsatte er förslaget.
            </seg>
            <seg xml:id="i-4b05728d906d72e0-0">
              Det tror jag säkert att Claes Västerteg kommer ihåg om han tänker
              ett varv till.
            </seg>
          </u>
          <note type="speaker" xml:id="i-c147ff2219db4aa2-0">
            Anf. 45 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-dba0206072ed037d-6">
            <seg xml:id="i-4e2315ed4a6133db-0">
              Herr talman! Jag kan bara konstatera att frågan ställdes sommaren
              2006 till samtliga sju partier. Det var i och för sig i en debatt
              utanför denna kammare. Samtliga sju partier var överens om att
              detta skulle genomföras. Jag tycker att det är viktigt att det
              här kommer till protokollet. När man för fram saker i debatten
              är det bra om man har ordentligt på fötterna.
            </seg>
            <seg xml:id="i-f9b880038bbd70a3-0">
              Vi kanske har haft olika åsikter om hur snabbt det ska genomföras.
              Men när frågan ställdes sommaren 2006 mig veterligt hade den inte
              varit uppe på bordet innan var vi alla sju partier överens. Och
              nu har vi levererat. Sedan ska vi ta nästa steg. Givetvis vore
              det allra bäst om alla EU-länder kom överens om det.
            </seg>
          </u>
          <note type="speaker" xml:id="i-3ff58f469481fa51-0">
            Anf. 46 JAN-OLOF LARSSON (s) replik:
          </note>
          <u who="jan-olof_larsson_e523b0" xml:id="i-b84d499d883b2be9-2">
            <seg xml:id="i-e0aa136f10b1db92-0">
              Herr talman! Den här frågan var uppe hösten 2006 när ni hade
              tagit över regeringsmakten. Ni hade en centerpartist som miljöminister.
              Han är fortfarande kvar. Vi hade en diskussion om den här frågan.
              Ni sade absolut nej, utifrån att EU stoppade det. Det är viktigt
              att det kommer till protokollet.
            </seg>
            <seg xml:id="i-15a9b5cf3f6157de-0">
              Ni hänvisade till att andra länder hade blivit stoppade med det
              här förslaget, vilket inte var riktigt. De fick igenom sina förslag.
              Vi fick igenom våra förslag. Jag hoppas att ni går fullt ut med
              den här politiken och även tar den andra delen.
            </seg>
          </u>
          <note type="speaker" xml:id="i-d3375663be5fb0fa-0">
            Anf. 47 EVA SELIN LINDGREN (c):
          </note>
          <u who="eva_selin_lindgren_25723a" xml:id="i-6f70d598bfcc40cb-0">
            <seg xml:id="i-2ffc229cf7a004c2-0">
              Herr talman! Jag vill börja med att yrka bifall till utskottets
              förslag till riksdagsbeslut.
            </seg>
            <seg xml:id="i-8c0e3a32ca7d9759-0">
              Sedan skulle jag vilja göra ett påpekande angående en fråga som
              inte har diskuterats särskilt mycket i dag. Det gäller kulturmiljövårdens
              status i de nationella miljömålen.
            </seg>
            <seg xml:id="i-cfec29a8fdc8f969-0">
              I Miljömålsrådets utvärdering sägs att arbetet är ett stort samarbete
              där alla i samhället behöver delta. Men det konstateras också
              att 9 av de 16 målen är svåra att nå fram till det fastlagda årtalet.
            </seg>
            <seg xml:id="i-05372820d7e46829-0">
              Ett övergripande syfte med miljökvalitetsmålen är bland annat
              att ta tillvara kulturmiljön och de kulturhistoriska värdena.
              Elva av de mål vi har diskuterat har direkt bäring på kulturmiljövården.
              Sex till sju av de målen sägs vara mycket svåra eller inte möjliga
              att nå till 2020.
            </seg>
            <seg xml:id="i-c21478a8ddf93ffb-0">
              Om jag ska travestera vad Sven Gunnar Persson sade tidigare om
              att riksdagsledamöterna berikar livet skulle jag vilja konstatera
              att just kulturmiljön berikar livet för oss alla. En rik kulturmiljö
              som innefattar enskilda föremål, bebyggelsemiljöer och hela landskap
              är en viktig resurs för utveckling av flera näringar. Det handlar
              bland annat om turism, friluftsliv, odling, hantverk och arkitektur.
              Skyddet för och utvecklingen av både natur- och kulturmiljö har
              ett starkt stöd från allmänheten, vilket inte minst illustreras
              av det stora antalet människor som är medlemmar i naturskydds-
              och hembygdsföreningar.
            </seg>
            <seg xml:id="i-dfa3c4a12cf72673-0">
              När vi i dag diskuterar de enskildas roll vill jag konstatera
              att det är en fördel att det är enskilda markägare som nu får
              större möjlighet att arbeta med skydd av skogen. De enskilda har
              ofta ett mycket större naturligt engagemang. De har också en kunskap
              om det som de ska yttra sig över.
            </seg>
            <seg xml:id="i-0e4c10203560c9cb-0">
              Vi diskuterar hållbara städer. Kulturmiljön spelar en viktig
              roll för att förverkliga den visionen. Därför välkomnar jag den
              satsning som man gör på hållbar stadsutveckling. Jag tror att
              den måste innefatta kulturmiljöaspekter.
            </seg>
            <seg xml:id="i-016b0e53de012251-0">
              Det sägs i ursprungsdokumenten att det är tre dimensioner som
              ligger till grund för hållbar stadsutveckling. Det är den ekologiska,
              den ekonomiska och den sociala. Här har vi enbart talat om den
              ekologiska och inte kopplat ihop den med de andra.
            </seg>
            <seg xml:id="i-48f0ef6ae10b40de-0">
              Det är viktiga aspekter att ta med i det internationella arbetet.
              Jag är tacksam att det nämns. Själv har jag träffat på många länder
              i Afrika där man arbetar med hållbara städer fast man där kallar
              dem för gröna städer. Jag tror att Kenya har åtta nio städer som
              utropat sig till gröna. De sysslar med det ekologiska men också
              med hantverk och att befrämja den inhemska kulturen. Där tror
              jag att vi i Sverige kan göra ganska mycket, som några av er har
              varit inne på.
            </seg>
            <seg xml:id="i-c86dead67422b764-0">
              När det gäller de dokument som vi har i dag kan man beklaga att
              kulturmiljövårdens intressen inte är särskilt synliga. Jag tror
              att det beror på att vi har en bristande helhetssyn i riksdagen
              och inom våra myndigheter.
            </seg>
            <seg xml:id="i-77275c049a7ce273-0">
              Det här kan identifieras som ett hundraårigt systemfel, där natur
              och kultur har ansetts tillhöra olika områden. De tillhör olika
              fakulteter och institutioner på universiteten. Vi har Naturvårdsverket
              och Riksantikvarieämbetet, och det är svårt att få ihop den ekvationen.
              Vi har också olika utskott och olika ministrar.
            </seg>
            <seg xml:id="i-23d48dd070b08efc-0">
              Detta systemfel påtalades av framsynta personer redan för hundra
              år sedan men finns fortfarande kvar. Frågan är alltså hur vi ska
              angripa det.
            </seg>
            <seg xml:id="i-24b93d929697f886-0">
              En tröst är att enskilda individer är mycket klokare än så. De
              brukar nämligen kunna förena dessa aspekter och fler därtill i
              sitt eget agerande. Det är ingen slump att människoskaror ibland
              protesterar när man ger sig på kulturhistoriska objekt i deras
              närområde.
            </seg>
            <seg xml:id="i-e4193736f028f96c-0">
              Ni har tidigare diskuterat skogen och skogsvården. Jag kan hänvisa
              till en liten skrift från just Riksantikvarieämbetet. Jag vet
              inte om ni har sett den. Den heter Skogsreservat utan kulturarv
              , och där uppges att den skogsmark som avsatts som naturreservat
              ensidigt har valts utifrån naturvärden och att kulturvärdet har
              haft ingen eller mycket liten betydelse för urvalet. Detta har
              lett till att stora delar av skogens kulturmiljöer har förstörts
              eller är på väg att förstöras.
            </seg>
            <seg xml:id="i-13186edc553f10e5-0">
              Från Västsveriges kustområden får jag av och till rapporter om
              att den under århundraden framvuxna floran av gullviva, mandelblom,
              kattfot och blå viol som Evert Taube sjunger om nu ersatts av
              sly och slån sedan områdena blivit naturvårdsområden, och betande
              djur försvunnit. Det som var tänkt som miljöskydd för vissa unika
              områden har förlorat sin odlade mångfald och i stället fått en
              ensidig flora.
            </seg>
            <seg xml:id="i-250226fa6adb55c8-0">
              Men det behöver inte vara så. Vi människor är ju fullt kapabla
              att hålla mer än en tanke och en dimension i huvudet. Låt oss
              därför göra det och åstadkomma en sådan helhetssyn som efterlyses
              i miljömålen.
            </seg>
            <seg xml:id="i-43fdf83cd51aee54-0">
              Här tror jag att vi har nyckeln till framgång för miljömålen.
              Det sägs nämligen att dessa värden samtidigt ska hävdas och att
              detta är nödvändigt för att alla hållbarhetsaspekterna ska förverkligas.
              I bland annat propositionen Svenska miljömål ett gemensamt uppdrag
              från 2004 framhålls att människan och naturen historiskt sett
              är förenade och att båda dessa dimensioner samtidigt måste beaktas.
            </seg>
          </u>
          <note type="speaker" xml:id="i-59ed33bc366f4fa5-0">
            Anf. 48 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-6">
            <seg xml:id="i-85000eff426c0204-0">
              Herr talman! Jag tycker att Eva Selin Lindgrens anförande om
              kulturmiljöerna och hur viktiga de är var jätteintressant.
            </seg>
            <seg xml:id="i-741f6bdd9288f2e8-0">
              Det här har vi tagit fasta på i Miljöpartiet. Vi har som sagt
              var tittat på de 16 miljömålen. Vad krävs? Vad behövs? Vilka åtgärder
              är nödvändiga? Det är precis som man säger i Miljömålsrådets rapport
              nu är det bråttom!
            </seg>
            <seg xml:id="i-410e777eaa0199f9-0">
              Därför har vi också föreslagit pengar till just detta. Jag bollar
              frågan vidare till Eva: Tror du att miljömålspropositionen kommer
              att komma, och kommer ni då att göra dessa satsningar? Det är
              precis det du efterfrågar själv.
            </seg>
          </u>
          <note type="speaker" xml:id="i-826e30a1df445650-0">
            Anf. 49 EVA SELIN LINDGREN (c) replik:
          </note>
          <u who="eva_selin_lindgren_25723a" xml:id="i-6f70d598bfcc40cb-1">
            <seg xml:id="i-96064c3c5c346df5-0">
              Herr talman! Jag ser, som jag sade och även Sven Gunnar var inne
              på tidigare, att det finns många synpunkter som vi delar. Men
              vi har kanske olika syn på individens betydelse kontra kollektivets.
              Jag tror som sagt var att alliansen företräder individen bättre.
            </seg>
            <seg xml:id="i-95599b53332b0ac5-0">
              Men några av oss har faktiskt motionerat om att man ska lägga
              både natur- och kulturmiljö under samma myndighet. De har i dag
              väldigt olika resurser till sitt förfogande. Naturvårdsverket
              har väldigt stora resurser; Riksantikvarieämbetet har förhållandevis
              små, och de har också väldigt många andra uppgifter. Det betyder
              att de inte lyckas hävda sig när det gäller detta. Det handlar
              också om själva samarbetet.
            </seg>
            <seg xml:id="i-a8eb18f44ec541ca-0">
              Jag menar alltså att det finns systemförändringar att göra. Man
              kanske också ska fundera över utskottens roll och om man ska lyfta
              in sådana frågor i det här utskottet.
            </seg>
          </u>
          <note type="speaker" xml:id="i-a7b43c97f2bea262-0">
            Anf. 50 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-7">
            <seg xml:id="i-6388960aaf3118b9-0">
              Herr talman! Tack för svaret! Det är jätteintressant och kul
              att det finns ett sådant intresse.
            </seg>
            <seg xml:id="i-16bae03feea9713d-0">
              Utan att vara expert på kulturmiljö har jag förstått att det
              är otroligt viktigt, och därför ser jag fram emot att Eva Selin
              Lindgren driver frågan i alliansregeringen.
            </seg>
          </u>
          <note type="speaker" xml:id="i-c2ad19fd9afe07a2-0">
            Anf. 51 EVA SELIN LINDGREN (c) replik:
          </note>
          <u who="eva_selin_lindgren_25723a" xml:id="i-6f70d598bfcc40cb-2">
            <seg xml:id="i-9c537efea4cd3ccd-0">
              Herr talman! Jag hoppas att vi får svar på motionen.
            </seg>
          </u>
          <note type="speaker" xml:id="i-43e311fa67e0bab1-0">
            Anf. 52 LARS TYSKLIND (fp):
          </note>
          <u who="lars_tysklind_faac13" xml:id="i-c51e165eebec5857-0">
            <seg xml:id="i-6e996ec33250b221-0">
              Herr talman! Det har redan sagts väldigt mycket klokt i den här
              debatten. Man ska alltid utgå från det som sägs, och jag utgår
              från att alla tycker att det som sägs är klokt. Så är det nog
              också.
            </seg>
            <seg xml:id="i-a8165af4eb5c0d18-0">
              Jag vill ändå ta mig friheten att vinkla in och lyfta upp ytterligare
              frågor. Först vill jag dock verkligen understryka det Sven Gunnar
              Persson tog upp och som även Jan-Olof Larsson var inne på om att
              uppföljningen är och har varit en väldigt svag punkt. Kraftfull
              politik mäts på något vis i hur stora anslag man kan göra mer
              än att man ser till verkliga resultat. Politik behöver i vissa
              lägen faktiskt inte kosta något men kan ändå ge resultat. Det
              gäller att göra rätt saker.
            </seg>
            <seg xml:id="i-8f7fbe1ecbd4012a-0">
              Det blev mer osökt än jag trodde från början, men nu kommer jag
              in på det jag tänkte säga. Det gäller sanering och återställning
              av förorenad mark och sanering av fartygsvrak. Det är egentligen
              samma problem fast på olika ställen. Det handlar om föroreningar
              av kemikalier och oljor och sådant, och problemet är att man inte
              kan hitta någon som är direkt ansvarig för att åtgärda det hela.
            </seg>
            <seg xml:id="i-ef4b336bcf21ec12-0">
              När det gäller förorenad mark har vi kommit ganska långt i processen.
              Där finns det nu anslag. Det antyddes förut att de minskar, men
              de ökar faktiskt och är 2009 uppe i 540 miljoner. I planen för
              20102011 finns 630 miljoner.
            </seg>
            <seg xml:id="i-958002b7eabc9df4-0">
              Inom förorenad mark finns alltså en strategi, och i närheten
              av 2010 ska vi ha lokaliserat de mest kritiska punkterna och kan
              eventuellt vidta de åtgärder som behöver göras akut. Det finns
              också en så långsiktig tanke som att man i huvudsak ska ha löst
              det här problemet till 2050. I det skedet är vi när det gäller
              detta.
            </seg>
            <seg xml:id="i-99c415fc2b1b6a3e-0">
              När det gäller fartygsvraken vill Socialdemokraterna i sitt budgetförslag
              lägga 25 miljoner på det. Även Miljöpartiet har lagt fram ett
              förslag, fast där ligger det inbakat i posten om förorenad mark.
            </seg>
            <seg xml:id="i-3cd3fc22ad71c983-0">
              Det är bra att man från Socialdemokraterna nu visar intresse
              för detta genom att lägga 25 miljoner. Men om man är lite stygg
              och det kan man ju vara ibland i talarstolen, även om det mest
              handlar om att ha en annan åsikt är det här ett problem som Socialdemokraterna
              på något vis har låtit bero. Problemet är inte nytt. Vraken är
              i alla fall äldre än den här mandatperioden.
            </seg>
            <seg xml:id="i-3a4e1c395a0e3bc5-0">
              Anslag är en viktig sak i något skede naturligtvis, för det här
              måste åtgärdas någon gång. Men det viktiga i det nuvarande skedet
              är att ta fram en strategi så att man gör rätt saker. Det var
              det alliansregeringen med miljöministern i spetsen gjorde. Man
              har lagt ett uppdrag på Statskontoret att börja nysta i vem som
              ska ha ansvar, vilken myndighet som ska agera och så vidare.
            </seg>
            <seg xml:id="i-20a48887ea26d3aa-0">
              Den rapporten kom i år, i maj 2008, och har nu remissbehandlats.
              Remisstiden gick ut den 15 oktober, och nu bereds frågan vidare
              i Regeringskansliet så att man kan ta fram en strategi för att
              kunna agera på rätt sätt.
            </seg>
            <seg xml:id="i-b288e14155336f6a-0">
              En sak som Statskontoret entydigt lyfte fram var kunskapsläget.
              Man måste jobba med kunskapsläget när det gäller miljöhoten och
              hur man ska prioritera. I linje med det är det mycket tillfredsställande
              att se att Chalmers nu har börjat jobba med frågan. Man har fått
              6,6 miljoner från forskningsrådet Formas för att ta fram ett system
              för hur man ska riskbedöma miljöfaran hos de enskilda vraken.
            </seg>
            <seg xml:id="i-bcc8b6c5bddf1f64-0">
              Som man konstaterar är det mycket stor spännvidd mellan de olika
              vraken. Beräkningar visar att det kan kosta 20250 miljoner att
              sanera ett vrak. Då är det naturligtvis väldigt viktigt att man
              har ett riskanalyssystem som gör att man börjar i rätt ände. Hur
              gärna man än vill går det inte att åtgärda allt på en gång. Jag
              kan upplysa om att man känner till att det till exempel enbart
              i Skagerrak ligger 261 vrak som innehåller olja eller andra kemikalier.
              Problemet är egentligen gigantiskt och någonting som vilken regering
              det än är naturligtvis måste ta ansvar för.
            </seg>
            <seg xml:id="i-df76158dc94bbd4f-0">
              Även om vi tycker att det kanske är fel läge att satsa 25 miljoner,
              att det blir lite plakatpolitik, uttrycker ändå utskottet väldigt
              tydligt i betänkandet att vi prioriterar den här frågan och anser
              den väldigt viktig. Att man går vidare med ansvarfördelningen
              och höjer kunskapsläget under den tid som regeringen jobbar vidare
              med detta är ju bara att välkomna. Det är nog inte en slump att
              saker och ting blir på detta sätt.
            </seg>
            <seg xml:id="i-1b412928463ec327-0">
              Herr talman! Jag ska säga lite om nedskräpningen av havsstränderna,
              som det för övrigt finns en reservation om i det här betänkandet.
              Den kanske vi skulle kunna diskutera lite. Precis som Jan-Olof
              sade förut är det klart att det är olika grad av föroreningar.
              Av vädermässiga skäl är det Bohuskusten som drabbas mest. Strömmarna
              för samman allt skräp från hela norra Europa utanför Bohuskusten,
              och sedan blåser det i land där. Så är systemen i vår värld.
            </seg>
            <seg xml:id="i-bda1a4baddf62ffa-0">
              Från utskottets sida har vi tidigare framfört att det är ett
              lokalt och regionalt agerande som är viktigt och att man från
              regeringens håll ska agera på det internationella planet för att
              lösa frågan. Nu föreslår oppositionen i en gemensam reservation
              att man ska göra en nationell översyn av detta.
            </seg>
            <seg xml:id="i-7682d0067cf9205d-0">
              Det är ändå tillfredsställande att se att lokalt och regionalt
              agerande är väldigt kraftfullt när det väl kommer i gång och att
              man tänker tankar. Fem kommuner i Bohuslän har startat ett projekt
              som heter Attraktiv kust, samordnad miljö- och naturvårdsförvaltning,
              där man sätter in strandstädningen i ett mycket bredare perspektiv.
              Det ingår i ett projekt med integrerad kustzonsplanering och även
              i ett tillväxtprogram för turism. Man ser att detta hör samman
              och att det handlar mycket om naturvård. Turism och naturvård
              hör alltså ihop. Det man vill skapa är ett system för att långsiktigt
              kunna ordna detta när det gäller både vem som gör det och hur
              det finansieras. Det handlar naturligtvis om att samordna, att
              utveckla och som sagt kunna hitta hur man finansierar detta.
            </seg>
            <seg xml:id="i-9c32b0b4bf7dab3f-0">
              Jag tycker inte att man ska strida om det som Jan-Olof Larsson
              tog upp här, om det är en arbetsmarknadsfrämjande åtgärd eller
              inte. Det var faktiskt en annan debatt. Det var en diskussion
              utifrån vad de pengar var eller inte var som hade anvisats av
              den socialdemokratiska regeringen. Det var de facto arbetsmarknadspolitiska
              åtgärder, och själva arbetet var naturligtvis viktigt.
            </seg>
            <seg xml:id="i-bdee5bb4c07add4a-0">
              Jag kan här se, vilket bekräftar det som vi från alliansens sida
              har sett, att det finns en kraft lokalt och regionalt om man låter
              de krafterna komma fram. Jag tror väldigt mycket på det. Det känns
              viktigt att vi följer det och ser hur man kan dra nytta av det.
            </seg>
            <seg xml:id="i-c76e2f0061b04d21-0">
              Herr talman! Jag har överskridit talartiden, men jag måste få
              reflektera över en sak. Jag tyckte att Wiwi-Anne Johansson lite
              i förbifarten lyckades avfärda anslaget till hållbara städer som
              om det handlade om några stadsparker. Det har ju framkommit senare
              i debatten att det här är ett högteknologiskt tänkande med miljöteknik
              i centrum och att det handlar om att underlätta miljöteknikexport
              och verkligen utveckla städerna. Det handlar om byggande och kommunikationer.
              Regeringen har tillsatt en delegation som ska titta närmare på
              vilken vinkling man ska ha. Det är inte riktigt fastlagt än. Det
              är väldigt viktigt att säga att detta är ett betydligt bredare
              anslag än något som handlar om parker. Även om grönskan är oerhört
              viktig i det arbetet handlar det inte enbart om det utan om mycket
              mer.
            </seg>
          </u>
          <note type="speaker" xml:id="i-7c479c79bef069d4-0">
            Anf. 53 JAN-OLOF LARSSON (s) replik:
          </note>
          <u who="jan-olof_larsson_e523b0" xml:id="i-b84d499d883b2be9-3">
            <seg xml:id="i-a61cb9192df514aa-0">
              Herr talman! Nej, Lars, de här vraken sjönk inte 2006. Det har
              jag klart för mig. De sjönk inte ens 1991 eller under Fälldinregeringen.
              De som det nu är stora problem med vad gäller olja och krigsmateriel
              har legat där sedan andra världskriget. Den stora diskussion som
              har förts under åren har handlat om krigsmateriel och gifter i
              båtarna. Problemet med bränsle, olja och så vidare i de här båtarna
              har inte varit uppe till diskussion så som det har blivit de senaste
              åren, utan det har handlat om, som jag sade, vapen, gifter och
              annat.
            </seg>
            <seg xml:id="i-3f728c6b528ca217-0">
              Vi har naturligtvis ett gemensamt ansvar i den här frågan. Jag
              vet att man inte kan sanera alla de här vraken för 25 miljoner,
              men vi vet att det finns några som är akuta. Bland annat är Skytteren
              ett mycket akut problem. 25 miljoner räcker för att starta och
              börja den saneringen och kanske ta en del lärdom av problematiken.
              Man måste ju avsätta pengar för att kunna starta jobbet.
            </seg>
            <seg xml:id="i-8026d7677827d0af-0">
              Ni lovade under fjolårets debatt att det här var en EU-fråga.
              Det är ju tyska och engelska båtar som ligger där. Ni skulle lyfta
              fram frågan i EU. Hur har det gått? Ni har haft ett helt år på
              er, så någon gång har ni väl lyckats träffa någon där nere som
              ni har kunnat prata med om problemet. Det är viktigt även för
              danskar och norrmän.
            </seg>
            <seg xml:id="i-1a9060178511087f-0">
              Det jag tog upp om strandstädningen var att vi nu är i en situation
              där arbetslösheten kommer att överstiga den som har rått under
              många år. Då är det, som du framförde senast, ett jättebra tillfälle
              att sätta in Amsåtgärder, som du lite föraktfullt sade den gången.
              Då kan vi verkligen få rena stränder utefter västkusten. Nu kommer
              det att finnas en uppsjö av arbetslösa som kan användas till det.
            </seg>
          </u>
          <note type="speaker" xml:id="i-42c1e18192341c36-0">
            Anf. 54 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-1">
            <seg xml:id="i-2768754ead075f69-0">
              Herr talman! Jag tror knappast att jag sade det föraktfullt,
              för jag brukar inte vara föraktfull i de sammanhangen. Jag tycker
              att det görs ett viktigt arbete. Om det sedan är organiserat med
              arbetsmarknadspolitiska åtgärder eller långsiktig strategi har
              ingenting med förakt och sådant att göra.
            </seg>
            <seg xml:id="i-d26709fafde71b45-0">
              Huvudinriktningen är och jag ser oerhört positivt på det att
              man har tagit tag i frågan nu och vill ha ett system som håller
              över tid, som inte har med låg- och högkonjunktur att göra. Skräpet
              driver ju in oberoende av konjunktur. Det finns inga märkbara
              skillnader. Jag tror absolut att det är den rätta vägen att gå
              att man börjar lokalt och regionalt och skapar en strategi för
              detta. Sedan kommer naturligtvis staten att bli inblandad i diskussionen
              på ett eller annat sätt. Det tvivlar jag inte ett dugg på.
            </seg>
            <seg xml:id="i-5df973ea189afe15-0">
              Det är klart att man ska börja någonstans när det gäller vraken.
              Men jag tror att det är oerhört viktigt att vi vet vad vi gör.
              Jan-Olof Larsson och jag har nog inte olika uppfattningar om hur
              viktigt det är att det här arbetet kommer till stånd och att vi
              får sanera de fartygsvrak som kan utgöra ett miljöhot. Jag tycker
              att det som Chalmers ska göra verkar väldigt intressant, att man
              de facto går in och tittar på varje enskilt vrak och skapar ett
              system där man kan bedöma vilken risk vart och ett egentligen
              innebär. Det har med placeringen i geografin att göra, vilken
              last de har och fartygens skick i övrigt. Det tror jag kan vara
              en väldigt viktig grund för att sedan gå vidare med frågan.
            </seg>
          </u>
          <note type="speaker" xml:id="i-0c65aaf223e72cc2-0">
            Anf. 55 JAN-OLOF LARSSON (s) replik:
          </note>
          <u who="jan-olof_larsson_e523b0" xml:id="i-b84d499d883b2be9-4">
            <seg xml:id="i-05c79dbd9057f2c7-0">
              Herr talman! Vi kan börja med vraken. Naturligtvis är det så
              att alla måste analyseras, men en del är mer akuta än andra. Min
              förhoppning jag tror att vi är helt överens om det också, Lars
              är att det händer något med dem som är mest utsatta och mest illa
              däran innan man kommer till skott och har gjort hela analysen.
              Ibland måste man, precis som ni har varit inne på när vi har diskuterat
              miljömålen, hugga tag i vissa frågor som är viktiga. Detsamma
              gäller ju här.
            </seg>
            <seg xml:id="i-f18128c4311eae43-0">
              När det gäller strandstädningen håller jag också med om att det
              kan skötas lokalt och regionalt. Men det måste vara en nationell
              inblandning där. Det måste vara en stabilitet i detta så att vi
              får en sammanhållen politik för hur vi ska städa upp.
            </seg>
            <seg xml:id="i-578f7b1c1830389c-0">
              Du vet likaväl som jag att dessa kommuner utefter Bohuskusten
              tar upp 6 000 ton skräp varje år. Skräpet kommer från hela Europa.
              Det mesta hamnar utefter Bohuskusten. Det är inte rimligt att
              några få kommuner ska ta den kostnaden. Det måste också vara ett
              nationellt ansvar. Vi löser inte detta enbart genom en lokal och
              regional överenskommelse.
            </seg>
          </u>
          <note type="speaker" xml:id="i-4294b4e2d39ca3fe-0">
            Anf. 56 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-2">
            <seg xml:id="i-b7ba7b7ddcbce881-0">
              Herr talman! Styrkan i en diskussion som förs lokalt och regionalt
              är att systemen för hur man ska gå till väga blir förankrade.
              Jag kan också tänka mig att staten kommer att blandas in på ett
              eller annat sätt, men det är ett brett och bra anslag när man
              kopplar ihop tillväxtfaktorer, besöksnäring, turism, naturvård
              och biologisk mångfald.
            </seg>
            <seg xml:id="i-c85894f58260be67-0">
              Anslaget är bra, och vi ska följa det med stort intresse. Projektet
              är inte färdigt, utan det är något man försöker starta.
            </seg>
          </u>
          <note type="speaker" xml:id="i-7bbba76cb90a354f-0">
            Anf. 57 JACOB JOHNSON (v):
          </note>
          <u who="jacob_johnson_8077eb" xml:id="i-e4152afd5da80234-0">
            <seg xml:id="i-90b080628bac72d8-0">
              Herr talman! Jag vill ta upp en specifik fråga som har bäring
              på havsmiljöarbetet. Låt mig först konstatera att alla partier
              i riksdagen är eniga vad gäller denna budgetpost för havsmiljön.
              Vi i Vänsterpartiet var först med att ha en egen post för havsmiljön
              i vårt budgetförslag för några år sedan och också först med nivån
              1 miljard kronor över tre år, som nu alla partier ställer upp
              på. De har alltså följt Vänsterpartiets spår. Det är positivt.
            </seg>
            <seg xml:id="i-4b6435a738b97cba-0">
              Herr talman! Vi är nog alla intresserade av att kunna fatta beslut
              på bästa möjliga underlag, till exempel när det gäller havsmiljön.
              För att förstå och beskriva det livsavgörande ekosystem som haven
              utgör behöver vi grundläggande kunskap om havens bottnar eftersom
              det är där mycket av den biologiska aktiviteten finns. Det är
              botten som påverkas av mänsklig aktivitet, till exempel bottentrålning,
              etablering av havsbaserad vindkraft, nedläggning av kablar och
              rörledningar.
            </seg>
            <seg xml:id="i-eb89432bffe42023-0">
              Precis som på land behövs god information om topografiska förhållanden.
              Det är självklart för alla som arbetar med plan- och miljöfrågor
              på landbacken att få använda topografiska kartor och databaser
              med hög upplösning vid byggnation, bedömning av föroreningsspridning,
              skredrisker, beskrivning av olika biotoper etcetera. God topografisk
              information över våra landområden finns också allmänt tillgänglig
              för alla som behöver den, men det är annorlunda till havs. Där
              anses djupinformation i första hand vara en säkerhetsfråga. Därför
              är god topografisk information om havsbotten sekretessbelagd,
              vilket skapar många praktiska problem för forskning och förvaltning
              av våra hav.
            </seg>
            <seg xml:id="i-f8cf4e35ce5f75e0-0">
              Det här är inget nytt problem. Det har påtalats under lång tid,
              och det tas också upp i utskottets uppföljning inom havsmiljöområdet.
              Det refereras till olika tidigare utredningar i frågan, bland
              annat av Statskontoret, Lantmäteriet och Försvarsmakten. Det framgår
              vidare i uppföljningen att Försvarsmakten i regleringsbrevet för
              år 2000 fått mål och återrapporteringskrav om djupinformation.
            </seg>
            <seg xml:id="i-0a341b18c6432fdf-0">
              Jag har läst målet som regeringen givit Försvarsmakten, och det
              är tyvärr inte förpliktande. Det sägs att Försvarsmakten ska fortsätta
              att intensifiera arbetet med att se över kriterierna för bedömningen
              av vattendjupsinformationens militära värde. I arbetet ska myndigheten
              väga in frågor om förändrade hot och om andra samhällsområdens
              behov av djupinformation.
            </seg>
            <seg xml:id="i-bd7d3b3a283064f6-0">
              Tillbaka till gå, kan man säga. Det går knappast att komma fram
              ordentligt i denna fråga om man sätter bocken till trädgårdsmästare.
              Regeringen måste själv ta ansvar för frågan, enligt min åsikt,
              och göra den avvägningen att miljö- och naturresursskäl i princip
              ska gå före de militära sekretesskälen. Vänd på kuttingen och
              släpp sekretessen på djupinformationen, utom möjligtvis i vissa
              områden där försvaret trovärdigt kan visa att säkerhetsaspekten
              måste väga tungt.
            </seg>
            <seg xml:id="i-0d22a4bb438d9274-0">
              Jag avslutar detta inlägg med att undra om djupinformationens
              sekretess kan ses som ett exempel på en politisk långbänk där
              regeringen inte klarar att hantera tredskande särintressen. Så
              en uppmaning till utskottets borgerliga företrädare: Prata med
              era regeringskolleger så att denna fråga, som är så viktig för
              förvaltningen av våra hav, äntligen kan få ett avslut.
            </seg>
          </u>
          <note type="speaker" xml:id="i-0561303844d07430-0">
            Anf. 58 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-3">
            <seg xml:id="i-66663a2aea367c17-0">
              Herr talman! Jag har egentligen inte tänkt gå i polemik med Jacob
              Johnson, utan jag tycker att vi måste arbeta tillsammans i denna
              fråga. Hela den marina forskningen anser att det är oerhört viktigt
              att ha hela botten karterad. Det finns exempel där bottnar har
              karterats. Vi känner väl till att hela norra delen av västkusten
              karterades när trålgränserna skulle bestämmas. Det märkliga var
              att det karterade sedermera blev hemligt. Man bestämde en trålgräns,
              men fiskarna kunde inte få tillgång till informationen. De fick
              bygga upp sin egen karta. En fiskebåt har en plotter som allteftersom
              bygger upp en egen kartering av botten. Men de har inte fått använda
              den sofistikerade karta som redan finns.
            </seg>
            <seg xml:id="i-5d6fdff552036b6a-0">
              Det här är ett problem. Jag tycker att vi ska ta med oss frågan
              och jobba med den. Både forskningen och fisket rent praktiskt
              har användning av kartorna.
            </seg>
          </u>
          <note type="speaker" xml:id="i-209cbb528cbb140e-0">
            Anf. 59 JACOB JOHNSON (v) replik:
          </note>
          <u who="jacob_johnson_8077eb" xml:id="i-e4152afd5da80234-1">
            <seg xml:id="i-9b268fc4dbd386e4-0">
              Herr talman! Vi är tydligen eniga.
            </seg>
            <seg xml:id="i-4a3beff80fc54b1e-0">
              Om jag betonar vikten av god uppföljning och vi identifierar
              problemet gäller också att politiskt följa upp frågan och inte
              låta den fastna i byråkratin. Den här frågan har fastnat i byråkratin.
              Det finns ett stort samhällsintresse att ha detta tillgängligt.
              Nu går frågan tillbaka till Försvarsmakten, och Försvarsmakten
              ska utreda frågan igen. Värdet ska återigen prövas.
            </seg>
            <seg xml:id="i-22a0a1aa79c281f0-0">
              Jag är rädd för att om man låter frågan ligga hos Försvarsmakten
              blir det inte en lösning. Frågan måste lyftas upp på en högre
              nivå. Det är kanske en liten detaljfråga, men också en liten detaljfråga
              kräver en aktivitet för att få en lösning.
            </seg>
          </u>
          <note type="speaker" xml:id="i-d5c8fc7a99cec453-0">
            Anf. 60 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-4">
            <seg xml:id="i-6c38f49909892d2e-0">
              Herr talman! Jag hör vad Jacob Johnson säger, och det finns nog
              en del sanning i detta.
            </seg>
          </u>
          <note type="speaker" xml:id="i-81cb331962c07b73-0">
            Anf. 61 JACOB JOHNSON (v) replik:
          </note>
          <u who="jacob_johnson_8077eb" xml:id="i-e4152afd5da80234-2">
            <seg xml:id="i-798cd3e8539b3bf8-0">
              Herr talman! Upp till bevis!
            </seg>
          </u>
          <note xml:id="i-23e93c48c57b7e78-0">
            Överläggningen var härmed avslutad.
          </note>
          <note xml:id="i-11b09c7234fd5ca4-0">
            6 § Jord- och skogsbruk, fiske med anslutande näringar m.m.
          </note>
          <note xml:id="i-abed73f0cae7cbdf-1">
            Föredrogs
          </note>
          <note type="speaker" xml:id="i-67a5494023e08784-0">
            Anf. 62 ANN-KRISTINE JOHANSSON (s):
          </note>
          <u who="ann-kristine_johansson_22de95" xml:id="i-833a0ab535819479-0">
            <seg xml:id="i-0c6488397ec4dab0-0">
              Herr talman! Nu ska vi debattera jord- och skogsbruksfrågor.
              Vi har alla njutit av vackra landskap med mångsidig och omväxlande
              natur. Vi har andats in de välgörande dofterna från vår rika fauna.
              Den bilden vill jag gärna behålla och förbättra. Jordbrukspolitiken
              måste därför ges förutsättningar för öppna landskap med betande
              djur i hela landet. Det ska vara en landsbygd som ger möjligheter
              till livsmedel, rekreation och arbetstillfällen. Det ska ge möjlighet
              till ett mångfasetterat skogsbruk som ger råvara till trähusbyggnationer
              och papper och till ett livskraftigt ekosystem. Basen för det
              är ett ekologiskt hållbart jord- och skogsbruk.
            </seg>
            <seg xml:id="i-118097c93ef0a650-0">
              Herr talman! För mig och Socialdemokraterna är frågan om jobben
              just nu det allra viktigaste. Klarar vi inte jobben får vi svårt
              att klara frågorna jag inledde med. Det är politiskt otroligt
              viktiga spörsmål som vi i miljö- och jordbruksutskottet vanligtvis
              diskuterar. Allt hänger ihop.
            </seg>
            <seg xml:id="i-a6c73276b8476f69-0">
              Många svenska småföretag är i dag pressade. Konkurserna ökar
              kraftigt. Under hösten har det varit tätt mellan varslen.
            </seg>
            <seg xml:id="i-7c7a3e0e449d5f2f-0">
              Skogs- och Träfacket har de flesta medlemmarna på landsbygden.
              De jobbar med skogen från planta till färdig produkt. Till och
              med den 30 november har drygt 5 000 personer varslats inom förbundets
              branscher.
            </seg>
            <seg xml:id="i-de1a4335ed2a1150-0">
              Statsministern och högerledaren Reinfeldt kommenterade den stora
              mängden varsel i Sverige med orden: Vi har fått varsel. Det är
              inte samma sak som att bli uppsagd.
            </seg>
            <seg xml:id="i-49c9c8ff21b73682-0">
              Snälla statsministern! De flesta varsel som hittills har förhandlats
              resulterar i uppsägning, och på landsbygden slår det här hårdare.
              I dessa siffror ser vi heller inte de visstidsanställda och inhyrd
              personal som får gå hem på dagen.
            </seg>
            <seg xml:id="i-cebdbe9cc1129f52-0">
              Herr talman! De små företagen, inte minst inom de gröna näringarna,
              blir allt viktigare för sysselsättningen i landet. Småföretagens
              villkor spelar en avgörande roll för den svenska konkurrenskraften,
              och som sagt inte minst inom skogens och jordbrukets diversifierade
              företag. Varje mjölkbonde genererar fyra jobb lokalt, och drygt
              5 500 anställda finns inom mejeriföretagen företag som är livsviktiga
              för landsbygden.
            </seg>
            <seg xml:id="i-3ccff5bc9d2eb61f-0">
              I dagens lågkonjunktur hade ett kraftfullt småföretagarpaket
              varit ett välkommet besked från regeringen, men regeringen har
              nyss vaknat, och i det man levererade förra veckan saknas allt
              vad tänkas kan av småföretagarsatsning. Det finns inget för de
              gröna näringarna, som har framtidens lösningar med sig.
            </seg>
            <seg xml:id="i-64046d13245770e3-0">
              LRF har lagt fram kloka stimulansförslag, som om de genomfördes
              skulle rusta landsbygdens företagare och stärka dem. Man vill
              lyfta fram en satsning på förnybar energi, ett Östersjö- och klimatpaket,
              ökade satsningar på infrastruktur i hela landet genom bland annat
              bredband, utveckling av nya produkter av skogsråvaran och regelförenklingar.
              Ni gick till val på regelförenklingar, och snarare har reglerna
              blivit försvårade. Och varför inte genomföra en kraftfull satsning
              på att bygga mer i trä? Det är bra för miljö, ekonomi och jobb,
              och vi har den fina skogsråvaran.
            </seg>
            <seg xml:id="i-1f9c047e1e5b9ce0-0">
              Det här är några konkreta förslag som går att genomföra nu. Varför
              vänta och se? Jag har hört till leda de senaste månaderna att
              budgeten räcker. Men till slut insåg även ni att det behövs kraftfulla
              satsningar nu. Kanske kan ni från högersidan berätta för oss alla
              om något mer är på gång, inte minst för de gröna näringarnas småföretag.
            </seg>
            <seg xml:id="i-56b15ca582956864-0">
              Herr talman! Det finns också ljuspunkter, trots regeringens politik,
              eller brist på politik, för landsbygden. Samtidigt som det råder
              stor osäkerhet kring många småföretagares överlevnad och även
              hela skogsindustrins framtid i rådande konjunktur finns det en
              ökad efterfrågan på det som svenska bönder producerar.
            </seg>
            <seg xml:id="i-c27678ffcaa262eb-0">
              Landsbygdens status växer, konstaterar framtidsforskare Erik
              Westerholm. Efterfrågan på naturresurser stiger runt om i världen.
            </seg>
            <seg xml:id="i-1fc3098a4bbffe42-0">
              Och för många mjölkbönder spirar framtidstron trots dystra tider.
              Jag besökte för några veckor sedan Stöpafors gård vid strandkanten
              av den vackra sjön Fryken i Värmland. Där kändes framtidstron
              påtagligt. Man hade investerat i mjölkrobotar för flera år sedan
              och tror verkligen på framtiden. Detta gläder en djurskötare och
              avbytare som mig.
            </seg>
            <seg xml:id="i-1316103eaad61eee-0">
              Djurproduktion behövs i hela landet, och den ska producera mjölk,
              kött och andra produkter åt oss konsumenter. Livsmedelsindustrin
              är inte lika konjunkturkänslig som skogs- och byggindustrin, och
              det ökade intresset för bioenergi driver utvecklingen framåt.
              Lönsamheten och investeringsviljan har ökat inom jordbruket under
              2007 och 2008 enligt siffror från LRF.
            </seg>
            <seg xml:id="i-736be5eb980ccf84-0">
              Herr talman! Vi socialdemokrater ser hoppfullt på de gröna näringarna
              som en tillväxt- och utvecklingsmotor för Sverige. Vi ser jorden
              och skogen som nödvändiga resurser i vårt arbete med att skapa
              ett långsiktigt hållbart samhälle. Vi tror på en landsbygdsutveckling
              som ger människor möjlighet att bo, leva och arbeta utanför städerna
              på likvärdiga villkor som de stadsboende.
            </seg>
            <seg xml:id="i-122f1d20f069a96e-0">
              Enligt framtidsforskare kommer en uppgradering av landsbygden
              att ske. Landsbygden har framtiden för sig. Och visst känns det
              när man är ute och besöker småföretagen eller byalagen.
            </seg>
            <seg xml:id="i-82f235a5b1b6224f-0">
              Men för att det ska vara möjligt krävs det många fler åtgärder
              från regeringens sida. Ett förstärkt trygghetssystem och en minskad
              regelbörda för småföretagare är tämligen självklara krav, likaså
              ett utbyggt bredband för hela landet liksom fler hyreslägenheter
              för de unga som vill stanna kvar på hemorten.
            </seg>
            <seg xml:id="i-102d068c3fbb6c45-0">
              Herr talman! Jag har med vilje pratat en del om småföretagarnas
              situation och livsvillkoren på landsbygden och inte bara stannat
              vid jord- och skogsbrukspolitiken. När man pratar om de gröna
              näringarnas möjligheter handlar det om helhetssyn och inte stuprörstänk.
              De gröna näringarna bidrar till samhällsnyttan; det är vi alla
              överens om. Och allteftersom kunder och konsumenter efterfrågar
              tjänster och produkter från landsbygdens företag höjs kraven,
              och utvecklingen stimuleras.
            </seg>
            <seg xml:id="i-0a5c06894de1f355-0">
              Kraven på etik och hög kvalitet inom till exempel livsmedelsproduktionen
              blir allt viktigare, och vi ser nu, när vi närmar oss jul, att
              man efterfrågar mer av ekologiska skinkor och andra ekologiska
              varor. Man vill ha mer närproducerade livsmedel och också tydligt
              kunna se var livsmedlen är producerade. Läser man mattidningar,
              vilket jag gör med glädje, är det tydligt att kraven från oss
              konsumenter ökar inte minst viljan att veta vad maten innehåller
              och var den är producerad.
            </seg>
            <seg xml:id="i-05e586f041facfef-0">
              De höga kraven ger ett mervärde i den svenska matproduktionen.
              Vi socialdemokrater har i många år arbetat för en utveckling av
              den småskaliga, närproducerade och ekologiska maten. Vi vill också
              att livsmedel ska märkas på ett sådant sätt att konsumenterna
              tydligt ser vad de betalar för.
            </seg>
            <seg xml:id="i-7da284ba377c52db-0">
              Herr talman! Vi vill att Sverige fortsätter att hålla en hög
              profil vad gäller djurhälsa, djurskydd och djurtransporter. Vår
              vision är att djur i övriga EU-länder ska ha samma goda skydd
              och hälsa som djuren i Sverige. Därför förordar vi också att kontrollen
              av djurskyddet ska ligga kvar på kommunal nivå och inte föras
              över till länsstyrelserna, som regeringen vill. Vad blir bättre?
              Blir det fler inspektörer? Nej, inte som det ser ut nu, när länsstyrelsen
              redovisar hur man tänker sig arbetet. Hur är det tänkt med den
              lokala förankringen och med de stora avstånd som finns i delar
              av Sverige? Inte verkar det bli billigare heller.
            </seg>
            <seg xml:id="i-88e10691721ab941-0">
              Det är hos kommunerna som den lokala kunskapen och kompetensen
              finns. Där finns också djurskyddsinspektörer som har god kännedom
              om de lokala djurhållningar som de ska övervaka.
            </seg>
            <seg xml:id="i-3accd2d8cd79ce7c-0">
              Herr talman! Nu är EU:s jordbruksministrar överens om den så
              kallade hälsokontrollen. Nu är det dags att börja fundera på EU:s
              jordbrukspolitik efter 2013. Vi socialdemokrater vill se en parlamentarisk
              utredning där representanter för näringarna och konsument- och
              miljöorganisationer ingår. Frågan är alltför viktig för att beslutas
              om i slutet rum på Jordbruksdepartementet. Det är många stora,
              komplexa frågor vi behöver diskutera, såsom hur vi ska se till
              att det finns förutsättningar för ett jordbruk med djurproduktion
              i hela Sverige. Hur möter vi de framtida nya utmaningarna? Och
              om vi tar bort de flesta stöden, var kommer jordbruket att finnas,
              och hur kommer det att se ut? Ska vi ha nationella stöd och enhetligt
              gårdsstöd eller inte? Det är många komplicerade frågor som kräver
              att vi verkligen sätter oss ned tillsammans och diskuterar och
              funderar.
            </seg>
            <seg xml:id="i-55929afb5473f183-0">
              Herr talman! Alldeles nyligen presenterade miljö- och jordbruksutskottets
              utvärderingsgrupp sin analys av regeringens arbete för livsmedelspolitiken.
              Jag tolkar analysen som en skarp kritik av regeringens resultatredovisning.
              Man skriver att det är svårt att göra en helhetsbedömning av resultatet
              av de statliga insatserna inom jordbruksområdet. Det saknas indikatorer
              för uppföljning av de ekologiska och sociala målen. Man konstaterar
              att resultatredovisningen har försämrats och blivit mer otydlig.
            </seg>
            <seg xml:id="i-4bf5382c20df4d14-0">
              Som riksdagsledamot blir jag djupt oroad över detta demokratiska
              dilemma. Hur ska vi som sitter i opposition kunna följa upp besluten,
              ställa relevanta frågor och ha synpunkter när otydligheten är
              så stor? Vad anser ni från den borgerliga sidan? Var ska besluten
              fattas, hos regeringen eller hos oss i riksdagen? Det är synd
              att jordbruksminister Erlandsson inte deltar här i dag, för jag
              hade gärna velat höra hans synpunkter på den kritik som utvärderingsgruppen
              för fram.
            </seg>
            <seg xml:id="i-dea4fd441b2e31b7-0">
              Tiden tillåter inte att jag här räknar upp allt som regeringen
              inte gör och som jag tycker att den borde göra. Helt kort vill
              jag dock efterlysa satsningen på landsbygdsutveckling. Det har
              nu gått två år sedan Landsbygdskommittén lade fram sitt betänkande
              om en framtida utveckling av den svenska landsbygden, två år,
              då Eskil Erlandsson och Maud Olofsson haft gott om tid att agera.
              Men från både Jordbruksdepartementet och Näringsdepartementet
              är det helt tyst. Kommer det en strategi eller inte, och när kommer
              den i så fall? Det skulle jag gärna vilja få reda på av er som
              kommer efter mig här från den borgerliga sidan. När kommer det?
              Jag tror att många runt om i Sverige just nu väntar på landsbygdsstrategin
              och hur man ska utveckla den svenska landsbygden.
            </seg>
          </u>
          <note xml:id="i-93e904349db9a38d-0">
            Med detta vill jag, herr talman, yrka bifall till reservationerna
            2 och 7.
          </note>
          <note type="speaker" xml:id="i-9aee0e2ac57e5334-0">
            Anf. 63 JACOB JOHNSON (v):
          </note>
          <u who="jacob_johnson_8077eb" xml:id="i-e4152afd5da80234-3">
            <seg xml:id="i-639447fc081ee9f4-0">
              Herr talman! Låt mig börja med att uttrycka mitt stöd för Ann-Kristine
              Johanssons förslag om en parlamentarisk utredning om jordbrukspolitiken
              i EU efter 2013 och den svenska positionen.
            </seg>
            <seg xml:id="i-49c56058bf40916c-0">
              Vi ska i dag behandla det som kallas de areella näringarna, jord-
              och skogsbruk, fiske med mera. Det handlar i stor utsträckning
              dels om hela livsmedelskedjan, det som ibland beskrivs som från
              jord till bord, eller rättare sagt från jord och hav till bord,
              dels om skogsbruk, skogsvård, viltvård med mera. Det är grundläggande
              frågor såväl för vår livsmedelsförsörjning som för levande, friska
              och hållbara ekosystem.
            </seg>
            <seg xml:id="i-7a2d67f944053fe9-0">
              Utöver själva betänkandet finns som underlag för denna debatt
              bland annat forskningsöversikten Fiskpopulationer i svenska vatten.
              Hur påverkas de av fiske, övergödning och miljögifter? Låt mig
              inleda med att uttrycka min uppskattning av denna välskrivna och
              informativa rapport. Författarna Lisa Almesjö och Helene Limén
              förtjänar allt beröm. Jag återkommer till rapporten senare.
            </seg>
            <seg xml:id="i-efe83818160ab270-0">
              Först, herr talman, måste jag ta upp det första förslaget till
              beslut i betänkandet, nämligen att godkänna att målen för politikområdena
              djurpolitik, livsmedelspolitik, landsbygdspolitik och samepolitik
              ska upphöra att gälla i enlighet med regeringens förslag. Regeringen
              har i stället själv formulerat en vision, bruka utan att förbruka,
              inom hela utgiftsområdet samt tre strategiska inriktningsmål som
              i förkortad version handlar om dynamiskt och konkurrenskraftigt
              näringsliv, miljö- och resurseffektiva gröna näringar och omtanke,
              ansvarstagande och hög etik.
            </seg>
            <seg xml:id="i-3b7c2549782254b3-0">
              Utskottet har noterat att regeringen ska återkomma med information
              om det fortsatta arbetet med inriktningsmålen men säger också
              att det är mycket angeläget att lyfta upp frågan om det är riksdagen
              eller regeringen som ska fatta beslut om de övergripande målen
              inom utgiftsområdet.
            </seg>
            <seg xml:id="i-5d51806208eebab6-0">
              Herr talman! Jag anser, efter viss tankemöda, att det är rimligt,
              ja, egentligen till och med självklart, att det är riksdagen som
              ska fastställa målen inom utgiftsområdet. När frågan behandlades
              i utskottet lät jag mig nöja med utskottets skrivning att det
              är angeläget att lyfta upp frågan om det är riksdag eller regering
              som ska fastställa målen. Nu är det faktiskt så att regeringen
              är underställd riksdagen, och därför bör regeringen, om den vill
              ändra målen, lämna förslag om detta till riksdagen. Så har inte
              skett, och därför yrkar jag avslag på förslaget under förslagspunkt
              1, att godkänna att målen för politikområdena ska upphöra att
              gälla.
            </seg>
            <seg xml:id="i-3a543da16518c970-0">
              Samtidigt vill jag be mina utskottskamrater om överseende med
              detta sena ställningstagande. Men rätt ska vara rätt. Någon ordning
              får det vara. Jag yrkar alltså avslag på förslaget under punkt
              1.
            </seg>
            <seg xml:id="i-9a2c96320dfa816d-0">
              Utskottets forskningsöversikt inom fiskeområdet är, som jag sade
              inledningsvis, en välskriven och pedagogisk rapport som jag kan
              rekommendera alla som är intresserade av fiskefrågor att ta del
              av. I översikten finns många tabeller och diagram som bland annat
              visar situationen för torsken i Östersjön. När vi i utskottet
              ska ta ställning till de årliga förhandlingarna om fiskekvoter
              i EU, liksom Sveriges riksdag genom EU-nämnden, är detta värdefullt
              underlagsmaterial.
            </seg>
            <seg xml:id="i-0a71813e209e8a56-0">
              Jag vill använda tillfället till att efterlysa bättre uppdaterade
              faktaunderlag i de handlingar som går till utskottet och EU-nämnden
              när vi ska ta ställning till förslagen. Sådana underlag är till
              exempel uppdaterade figurer i enlighet med denna skrift. Jag hoppas
              att den kan inspirera departementet att förse oss med aktuellt,
              pedagogiskt beslutsunderlag. Jag vill exempelvis kunna ta del
              av aktuella beståndsuppskattningar och fullständiga referat av
              Ices rekommendationer innan jag tar ställning i dessa viktiga
              frågor. Tyvärr saknas sådant underlag i dag. Låt oss därför inspireras
              av denna forskningsöversikt och se den som ett steg i riktning
              mot bättre beslutsunderlag.
            </seg>
            <seg xml:id="i-3f0d01c8f871436c-0">
              Det finns några saker i rapporten som jag särskilt fäst mig vid.
              En sådan är betydelsen av rovfiskar, så kallade toppredatorer,
              kopplad till övergödningsfrågan i Östersjön. Som det beskrivs
              i rapporten innebär överfiskning av rovfisk som torsk att balansen
              i ekosystemen förskjuts till förmån för mer växtplankton och mikroalger,
              vilket i förlängningen resulterar i syrebrist och bottendöd.
            </seg>
            <seg xml:id="i-9110210bbca78fb7-0">
              En annan sak som belyses bra i rapporten är betydelsen av fiskefria
              områden eller åtminstone områden med förbud mot bottentrålning,
              alltså ytterligare ett argument för en mycket restriktiv inställning
              till bottentrålning. Förutom att den tömmer havsområden på till
              exempel torsk innebär det återkommande harvandet av känsliga bottnar
              att sedimenterade näringsämnen och miljögifter ånyo exponeras
              mot vattenmassorna.
            </seg>
            <seg xml:id="i-189531c74ad05344-0">
              Personligen tror jag att bottentrålningen är ett större miljöproblem
              än anläggning av kablar och rörledningar på havsbottnen. Vänsterpartiet
              har i olika sammanhang därför verkat för ett moratorium för det
              storskaliga torskfisket, det vill säga stopp främst för bottentrålning
              av torsk till dess att vi kan känna oss trygga med att bestånden
              verkligen är livskraftiga.
            </seg>
            <seg xml:id="i-4b0cc298a41b0a46-0">
              Rapporten redogör också för fiskets ekonomiska betydelse. Även
              om det inte är någon nyhet kan man konstatera att fiskets ekonomiska
              betydelse trots allt är ganska begränsad. Landningsvärdet är ca
              1 miljard kronor per år. Noterbart är att den fritidsbaserade
              näringen med ca 1 300 företag uppskattningsvis omsätter lika mycket.
            </seg>
            <seg xml:id="i-a3a93f5fea172ae7-0">
              Mycket talar enligt min uppfattning för att vi i framtiden bör
              inrikta oss på ett mer småskaligt, selektivt fiske med skonsamma
              redskap kombinerat med utveckling av fritidsfiske samt fiskebruk.
              I vår budgetmotion föreslår vi en kraftig satsning på fiskevård
              i storstadsnära områden bland annat för att ge även storstadsbor
              möjlighet att inom sina närområden kunna ta del av den friluftsupplevelse
              som fritidsfiske innebär.
            </seg>
            <seg xml:id="i-258dcf9e3ab2a3d8-0">
              Herr talman! Livsmedelskedjan handlar naturligtvis om mer än
              fisk. En aktuell fråga är hur berörda myndigheter inom denna livsmedelskedja
              ska organisera sitt arbete och var dessa myndigheter ska ligga
              geografiskt. Det handlar främst om Jordbruksverket, Fiskeriverket,
              Livsmedelsverket och Statens veterinärmedicinska anstalt.
            </seg>
            <seg xml:id="i-4e924ecbe07b674e-0">
              En utredning har tillsatts för att studera frågan. Utredaren
              Gerhard Larsson har fått förlängd tid. I stället för att vara
              klar till den 1 december kommer utredningen, om jag fattat saken
              rätt, först i februari. Låt oss hoppas att utredaren föreslår
              en ansvarsfördelning och organisation som möjliggör ett effektivt
              resursutnyttjande. En alltför principiell tudelning mellan riskvärdering
              och riskhantering enligt EU:s organisation av frågan kan enligt
              min åsikt medföra kostnadsdrivande organisationsförändringar.
            </seg>
            <seg xml:id="i-ab29b1cc7a9e9db1-0">
              När jag ändå är inne på livsmedelsfrågorna vill jag lyfta fram
              betydelsen av välinformerade konsumenter. Det är viktigt att konsumenterna
              utifrån god kunskap om matens miljö- och klimateffekter kan välja
              vilket slags mat de vill äta. Därför föreslår vi i vårt budgetförslag
              att Livsmedelsverket ska tillföras extra resurser för sitt arbete
              med klimatanpassad kost. Vi vet exempelvis att rött kött har den
              högsta klimatbelastningen, särskilt om det handlar om foderuppfödda
              djur.
            </seg>
            <seg xml:id="i-2f0d9d9c9d006412-0">
              Låt mig också få uttala mitt stöd för det nationella kunskapscentret
              för småskaligt mathantverk, Eldrimner, och beklaga att regeringen
              dragit tillbaka dess särskilda anslag. Jag tror att det offentliga
              bör effektivisera sin tillsyn också över det småskaliga mathantverket.
              I dag sköts den av kommunerna som har svårt att samordna sig vad
              gäller denna fortfarande begränsade verksamhet, även om den ekonomiskt
              är av ungefär samma storleksordning som fisket.
            </seg>
            <seg xml:id="i-26fbeac886ae53eb-0">
              Det finns skäl att pröva om inte Livsmedelsverket borde ta över
              denna tillsyn i, kan man säga, livsmedelslagens anda. Den ger
              ju Livsmedelsverket en möjlighet att ta över tillsyn som kommunerna
              ej sköter på ett tillfredsställande sätt.
            </seg>
            <seg xml:id="i-f7744d04a2706611-0">
              Herr talman! Miljömålet Levande skogar har diskuterats i den
              tidigare debatten om utgiftsområde 20. Även jag välkomnar att
              regeringen nu har tagit fasta på det förslag som vi och Miljöpartiet
              fört fram med anledning av skogspropositionen i våras, nämligen
              förslaget om att Sveaskogs skyddsvärda mark avsätts till reservat
              detta utan att anslaget för biologisk mångfald i statsbudgeten
              belastas. Det förslaget avslogs vid behandlingen av skogspropositionen.
              Efteråt kom det här.
            </seg>
            <seg xml:id="i-f709c47ba2925358-0">
              Trots allt blir detta ett bra tillskott när det gäller miljömålet
              Levande skogar. Men det behövs fler insatser. Därför föreslår
              vi i vår budgetmotion att ytterligare 50 miljoner kronor avsätts
              till biotopskydd och naturvårdsavtal.
            </seg>
            <seg xml:id="i-c7765335919acbb6-0">
              Skogsstyrelsen är en strategisk myndighet för dessa frågor. Vid
              utskottets besök nyligen hos myndigheten framkom det klart, tycker
              jag, att man befinner sig i en besvärlig situation bland annat
              efter regeringens beslut om att abrupt avveckla den framgångsrika
              verksamheten Gröna jobb ett beslut som regeringen kanske ångrar
              i dag med tanke på jobbkrisen. Det blev också en svår situation
              för Skogsstyrelsen efter det brådstörtade avskedandet av den förre
              generaldirektören och vingklippningen av uppdragsverksamheten.
            </seg>
            <seg xml:id="i-744cb413b28fa8cd-0">
              En organisationsöversyn pågår och ska presenteras före jul. Risken
              för övertalighet vid myndigheten är överhängande. Det är bara
              att beklaga, menar jag, att regeringens ideologiska enögdhet orsakar
              styr- och organisationsproblem för denna viktiga myndighet.
            </seg>
            <seg xml:id="i-07e5280cfad4e3d4-0">
              Herr talman! Jag har nu använt min anmälda talartid, så jag avslutar
              mitt anförande med att upprepa mitt yrkande om avslag när det
              gäller beslutspunkt 1.
            </seg>
          </u>
          <note type="speaker" xml:id="i-c81665783842032e-0">
            Anf. 64 TINA EHN (mp):
          </note>
          <u who="tina_ehn_f52113" xml:id="i-30032c3cd633801b-8">
            <seg xml:id="i-cc48d4d2fb34400e-0">
              Herr talman! Jag kan börja med att glädja er genom att säga att
              jag nog inte kommer att använda mina stipulerade tio minuter,
              så lyssna noga!
            </seg>
            <seg xml:id="i-b0cc2491bbf287d0-0">
              Miljöpartiet anser att hållbart brukande av jord, skog och vatten
              bör ske i samklang med naturen och inom de ekologiska ramarna.
              Dit är det långt. De areella näringarnas villkor förändras ständigt.
              Under senare år har klimatförändringarna börjat märkas på allvar.
              Samtidigt ökar efterfrågan på produkter.
            </seg>
            <seg xml:id="i-97704749d4be6255-0">
              Areella näringar som jordbruk och skogsbruk har en stor påverkan
              på flera av miljömålen och också förutsättningar att nå dessa.
              Det krävs god kunskap och kommunikation mellan olika aktörer för
              att komma framåt i arbetet. Ett intensivt informations- och kunskapsuppbyggande
              pågår inom flera områden för att få med så många som möjligt på
              tåget och minska läckage till både luft och vatten.
            </seg>
            <seg xml:id="i-b91341318ffad728-0">
              Vidare gäller det biogasprojekt och skyddszoner mellan odlingsmark
              och vattendrag. Miljöpartiet har i två år motionerat om en stor
              satsning på biogas. Vi har även i vår budgetmotion med att det
              behövs mer satsningar på biogasproduktion. Sverige behöver en
              nationell biogassatsning, och för detta har vi föreslagit ett
              sekretariat.
            </seg>
            <seg xml:id="i-61e4ffa942eba882-0">
              Själv studerade jag i fredags ett jordbruk utanför Vårgårda.
              Där har man kommit ganska långt i planerna på att satsa på biogasproduktion.
              Vi ser att proppen lite grann gått ur när det gäller de här satsningarna.
              Även alliansen har uttalat ett starkt stöd för det här, vilket
              jag tycker är väldigt trevligt.
            </seg>
            <seg xml:id="i-7016e56a7ea1aca3-0">
              Stor hänsyn krävs inom jord- och skogsbruket. Det handlar då
              om minskad körning och om mer bevuxen mark. Eftersom det finns
              belägg för att det ekologiska jordbruket gynnar den biologiska
              mångfalden och bidrar till att flera miljömål nås har vi i Miljöpartiet
              valt att lägga en del av våra miljömålssatsningar på det här området.
            </seg>
            <seg xml:id="i-4f921a0c0f7c4fed-0">
              Vi tror att fler och fler vill möta konsumenternas efterfrågan
              på odlade produkter som inte förorenar livsmiljöerna under framställningen
              och som tas fram på ett skonsamt och smart vis. Vi anser att forskning
              som bedrivs när det gäller jordbruket och dess utveckling är viktig.
              Det är av stor vikt att inte endast forska på enskilda faktorer
              på växtodlingssidan. Det gäller att mer titta på odlingssystem
              och de möjligheterna att skapa stabila villkor och bära upp olika
              system som gör det möjligt att odla.
            </seg>
            <seg xml:id="i-eaa748fe6c96bb8a-0">
              I somras besökte jag just en sådan försöksstation på Öland. Jag
              fick då ta del av vad det innebär att ha olika växter som har
              andra uppgifter än att producera. Dessa växter fanns med för att
              med dofter och färger avleda skadeinsekter. När man ser på produktionen
              med de ögonen alltså att allt hänger ihop, att beroendeställningen
              mellan djur, insekter, organismer och mykorrhiza är avgörande
              för långsiktiga bördiga produktionssystem börjar man förstå att
              inte kvävegiva endast och allena avgör om skörden blir riklig.
              Detta gäller både skogen och jordbruket.
            </seg>
            <seg xml:id="i-4b62ded36b2bad23-0">
              Miljöpartiet föreslår att mer pengar avsätts till skydd för skog
              med naturvårdsavtal och biotopskydd. Vi anser att Skogsstyrelsen
              behöver resurser för att jobba med dessa instrument, följa upp
              avverkningsanmälningar, ge råd till skogsägare och precisera kraven
              på generell hänsyn i skogsbruket.
            </seg>
            <seg xml:id="i-b3d978f1f1467e9a-0">
              Vi vill satsa på den biologiska mångfalden i det odlade landskapet.
              Vi gör en satsning på ekologiskt lantbruk med en bättre ersättning
              till certifierade ekologiska producenter och ett särskilt stöd
              till bönder som ställer om till certifierat ekologiskt lantbruk.
            </seg>
            <seg xml:id="i-8378aa6f9f8c7506-0">
              Fisket har i flera år varit ett hett ämne. Det verkar råda enighet,
              åtminstone i denna kammare, om att ett av problemen med utfiskningen
              av haven är en överdimensionerad fiskeflotta i förhållande till
              mängden fisk i havet. Just denna pott, så kallat strukturstöd
              till fisket, innebär att vi för varje satsad krona får 1 krona
              från Europeiska gemenskapen och att vi kan få dubbel pott vid
              utskrotning av fartyg.
            </seg>
            <seg xml:id="i-c18895358eafa8ef-0">
              I samma veva säger vi att det nationella kvotfördelningsinstrumentet
              bör användas för att gynna det småskaliga och kustnära fisket
              på det storskaliga långväga fiskets bekostnad eftersom vi vill
              ha en levande kust året runt. Det här är ett bra tillfälle för
              regeringen att visa att man vill göra något centralt.
            </seg>
            <seg xml:id="i-aa05aad88522e9f9-0">
              Under de snart två och ett halvt år som jag suttit med i Sveriges
              riksdag har man fått höra att vi äntligen har en fiskepolitik
              som det går att förhandla med och som inte sätter sig i ett hörn,
              ställer sig utanför och så vidare, vilket den förra regeringens
              minister anses ha gjort och då mycket på grund av Miljöpartiets
              påtryckningar. Det finns en del i utskottet som gång efter annan
              sagt saker i den riktningen. Jag blir nog förvånad om det inte
              kommer upp även i dag som ett påstående som lever sitt eget liv.
              Det är ju inte sant. Vad som hände förra mandatperioden var att
              vi ibland var med, ibland inte var med. Nu väljer man att vara
              med, oavsett om det är bra eller inte.
            </seg>
            <seg xml:id="i-3ff83fe4a56cd13b-0">
              Forskningen visar att avsaknad av rovfisk, exempelvis torsk,
              kan förvärra effekterna av övergödning. Färre rovfiskar samt pågående
              övergödning leder till att mängden växtplankton ökar, vilket orsakar
              syrebrist och bottendöd.
            </seg>
            <seg xml:id="i-7d8ceb975dbb8ce4-0">
              Även i havet är den viktiga biologiska mångfalden avgörande.
              Vi har dålig kunskap. Den kunskap som vi fått till oss skrämmer.
              Vi ser allt tydligare att ett torskbestånd inom ett område är
              specifikt och inte sprider sig hur som helst därför alla beslut
              och diskussioner om östra och västra bestånden etcetera. Dessa
              olika bestånd leker på olika platser, har olika beteenden och
              är unika.
            </seg>
            <seg xml:id="i-6ddeac0e1678b2a2-0">
              Det är inte bara ekonomin som kan gå i baklås. Det kan också
              naturliga ekosystem göra. Här finns det en erfarenhet från Kanada.
              Vi ser i alla fall att debatten har tagit en annan riktning, vilket
              är avgörande för att fortsatt ha fisk och för att kunna bedriva
              ett etiskt och hållbart fiske och kunna äta och njuta av detta
              livsmedel som är en fantastisk resurs men som är beroende av hur
              vi människor förvaltar alltsammans. Vi sitter i samma båt, har
              vi hört. Det kan man verkligen säga.
            </seg>
            <seg xml:id="i-5b1512a72125d689-0">
              Mycket arbete behöver göras inom de areella näringarna. Jag tänker
              ta upp det som kallas för Gröna jobb.
            </seg>
            <seg xml:id="i-111f701c82be4739-0">
              År 2006 beslutade regeringen att avsluta Gröna jobb-satsningarna,
              som det väl borde ha varit bra att ha, speciellt nu. Men det går
              det att åstadkomma; man kan ju ändra på det här.
            </seg>
            <seg xml:id="i-e5031ec60b34e65f-0">
              De här arbetsuppgifterna behövs, och människor som har fått möjlighet
              att delta i det här, flera tusen, har fått goda möjligheter till
              ett efterfrågat jobb. Det här är en viktig markering.
            </seg>
            <seg xml:id="i-1815c744783bed6a-0">
              Sammantaget ser vi att regeringen väljer en annan inriktning
              på livsmedelsproduktionen. Man plockar bort pengar från satsningar
              på ekologisk produktion och främjande av densamma. Detta lägger
              man i andra sammanhang, med fördel på exportsatsningar, ser det
              ut som.
            </seg>
            <seg xml:id="i-e864223be1f47c26-0">
              Miljöpartiet anser att pengar för att främja produktionen av
              ekologiska livsmedel ska vara kvar. Det är ett viktigt vägval.
              Kampen om naturresurserna ökar, och skandaler händer runt om i
              världen. När en del drygar ut proteinhalten i mat med melamin,
              som i Kina, eller när vi måste plocka bort det irländska fläskköttet
              från handelns hyllor på grund av dioxiner börjar man undra vad
              livsmedlen egentligen är värda.
            </seg>
            <seg xml:id="i-5793d40801adaf94-0">
              Det är viktigt att vi alla är med och diskuterar EU:s jordbrukspolitik
              framöver. Vi behöver alla både god mat och god miljö.
            </seg>
          </u>
          <note xml:id="i-190c663d2bcb839f-0">
            Till slut yrkar jag bifall till reservation 4.
          </note>
          <note type="speaker" xml:id="i-0c41910bf41452cd-0">
            Anf. 65 OLA SUNDELL (m):
          </note>
          <note xml:id="i-1237bbbbe3ee3c4e-0">
            Herr talman! Jag yrkar bifall till förslaget i betänkandet och
            avslag på samtliga reservationer och dessutom avslag på det yrkande
            Jacob Johnson framförde för en stund sedan.
          </note>
          <u who="ola_sundell_5b1b78" prev="cont" xml:id="i-56eb79b2677ece80-0">
            <seg xml:id="i-2cb05be5376d2e63-0">
              Det är allvarstider. Vi är mitt uppe i den värsta kris som förmodligen
              någon i den här salen har upplevt någon gång. Banker går omkull,
              och mäktiga direktörer i GM, Ford och Chrysler tigger politikerna
              om pengar för att rädda det som räddas kan.
            </seg>
            <seg xml:id="i-ff4b8e20c667f7dd-0">
              Det sprids över världen som en präriebrand Europa backar, krispaket
              i Kina, valutareserven i Ryssland krymper som en glass i solskenet.
              Oroliga sparare runt om i världen plockar ut sina besparingar,
              tillgångsvärden faller och missmodet sprider sig.
            </seg>
            <seg xml:id="i-77be123d73439f76-0">
              Det som en gång började som en finanskris har övergått till en
              regelrätt lågkonjunktur, som även har fått fotfäste i vårt eget
              land. Om det är storm, orkan eller depression som stundar vet
              vi inte. Men som en exportberoende nation som Sverige är ser vi
              redan resultatet i form av tomma orderböcker, som i sin tur leder
              till varsel, ökande arbetslöshet och påfrestningar på vårt välfärdssystem.
            </seg>
            <seg xml:id="i-9f2c60f70a99ed7d-0">
              Det är nu ledarskapet prövas. Har man varit tillräckligt förutseende?
              Har man samlat i ladorna inför de svåra åren?
            </seg>
            <seg xml:id="i-515471be964383a0-0">
              Det står alldeles klart för alla och envar att Sverige står bättre
              rustat än något annat land för att möta krisens effekter. Tack
              vare en vad vi nu förstår väldigt klok finanspolitik från vår
              alliansregering har vi kunnat samla i ladorna för att möta de
              dåliga tider som nu stundar.
            </seg>
            <seg xml:id="i-4b603e71b86ea514-0">
              Budgetpropositionen ger rejäla verktyg att möta nedgången i ekonomin.
              Till det kommer stimulanspaketet som presenterades i förra veckan.
              Det är offensiva satsningar från regeringen, och sett i relation
              till andra stimulanspaket ligger vi i topp vad gäller kraften
              i ekonomisk stimulans. Hushållens köpkraft förbättras, investeringar
              i infrastruktur och forskning ökar, och ett program som förstärker
              näringslivets konkurrenskraft presenteras.
            </seg>
            <seg xml:id="i-9b30cbf6a7c7248a-0">
              Vad har det här med jordbruket, skogen och renskötseln att göra?
              Ja, för det första kan vi säga att satsningen på infrastruktur
              är en välkommen julklapp för både skogs- och jordbruk. Fördelningen
              på drift, underhåll och nyinvesteringar innebär bättre bärighet
              och tjälsäkring av befintligt vägnät. Kostnaderna minskar, klimatbelastningen
              minskar och miljönyttan ökar. Äntligen, hör man från transportföretag,
              skogsindustri och livsmedelsindustri. Råvaran i våra skogar kan
              nyttjas effektivare med mindre utsläpp som följd.
            </seg>
            <seg xml:id="i-516fd5a1ef936dba-0">
              För det andra är företagspaketet väl anpassat att förbättra konkurrenskraften
              hos våra gröna företag.
            </seg>
            <seg xml:id="i-3242a0e81dd6c29f-0">
              Låt mig ta några exempel. Förbättrat transportstöd är viktigt
              för glesbygdsföretagen. Det gör vårt land rundare. Förbättrat
              och förstärkt jobbskatteavdrag är betydelsefullt då kombinationen
              anställningföretagande är betydligt vanligare på landsbygden.
            </seg>
            <seg xml:id="i-512cfb0091be756e-0">
              Sänkningen av arbetsgivaravgiften och därtill sänkningen av avgiften
              för ungdomar förbättrar möjligheten till säsongsanställning. Det
              förstärker jobblinjen och ger nya jobbmöjligheter.
            </seg>
            <seg xml:id="i-f292025c680bd33c-0">
              Därtill följer jordbrukets konkurrenspaket på 235 miljoner. Möjligheter
              till direktavskrivning förbättras, och det underlättar inte minst
              för småföretagen inom de gröna sektorerna.
            </seg>
            <seg xml:id="i-2baf682779975ec1-0">
              Målet om sänkta administrativa kostnader på 25 procent år 2010
              ligger fast. 12 departement och 52 myndigheter har redovisat och
              genomfört 600 regelförenklingsförslag, och vissa är redan satta
              i marken. Det kommer att bli enklare, roligare, lönsammare och
              anställningsvänligare att vara företagare. Jobblinjen förstärks.
            </seg>
            <seg xml:id="i-8cdcc0a8e40f744b-0">
              Bara jobbskatteavdraget, sänkta arbetsgivaravgifter och sänkta
              arbetsgivaravgifter för ungdomar ger ett medelstort jordbruk en
              kostnadssänkning i storleksordningen 4 0006 000 kronor per år
              beroende på hur mycket säsongsarbetskraft man behöver.
            </seg>
            <seg xml:id="i-255d984120d7f962-0">
              Herr talman! Några ord om småskalig livsmedelsförädling, som
              är något av jordbruksutskottets skötebarn. Där tror vi att livsmedelssmedjan
              Eldrimner utanför Östersund även fortsättningsvis kommer att vara
              en motor för den småskaliga livsmedelsförädlingen. Den långsiktiga
              finansieringen ska säkras, och det ger det här institutet en stabil
              grund att utgå från.
            </seg>
            <seg xml:id="i-22eccfce208353b1-0">
              Regeringens livsmedelsstrategi passar här som hand i handske
              ökad export, satsning på närproducerat och småskaligt. Det här
              blir ett lyft för konsumenten, för landsbygden och för Sverige.
              Glöm inte att livsmedelsexporten dubblats de senaste åren och
              uppgår till drygt 40 miljarder kronor. Det är dubbelt så mycket
              som vi säljer lastbilar för från det här landet.
            </seg>
            <seg xml:id="i-bed476a7af3947c8-0">
              Men den småskaliga livsmedelsproduktionen lider under regelbördor
              och av för höga kostnader i samband med besiktning och kontroller.
              Där utgör de 9 miljoner som regeringen anslagit ett bra smörjmedel
              för att sänka kostnaderna, men det räcker inte. Det behövs inte
              mer pengar utan regler och tillämpning av regler från framför
              allt livsmedelsverk och jordbruksverk, som ska se till att det
              blir konkurrenskraftiga villkor för branschen. Därutöver kan det
              vara så att det är nödvändigt att se över myndighetsutövningen
              när det gäller kontroller. Det kan vara bättre med statligt övertagande
              av kommunernas ansvar för att få likvärdighet och tillräcklig
              kompetens i utvärderingar.
            </seg>
            <seg xml:id="i-38706899bb36f027-0">
              Några resonemang om målkonflikter mellan klimatfrågan och områdesskyddet
              för skog. Det är sant att 900 000 hektar produktiv skogsmark ska
              undantas från skogsbruk under delmålet Levande skogar. Vi i alliansen
              står bakom den målsättningen. Men den stora ödesfrågan i dag är
              klimatfrågan, och där kolliderar intressena. Vi har förbundit
              oss att öka andelen förnybar energi till 49 procent i det här
              landet. Till det kommer alla andra europeiska länder som också
              kraftfullt kommer att behöva öka andelen förnybart. Jag menar
              att det är en målkonflikt mellan att undanta produktion och behovet
              av att nyttja en förnybar råvara.
            </seg>
            <seg xml:id="i-9b51511fc386f02b-0">
              Områdesskyddet och klimathotet står mot varandra. Här vill jag
              vara tydlig och säga att från vår sida finns det absolut ingen
              inriktning på några ytterligare avsättningar i dagsläget. Vi ska
              fullfölja och förvalta de avsättningar som redan är beslutade.
              Men den övervägande delen av jord- och skogsmark måste brukas
              fullt ut för att kunna tillföra hållbara biologiska resurser för
              en bättre framtida värld om vi ska klara klimathoten. En intensivodlad
              granåker kan de facto bidra till mångfalden, för då har man råd
              att avsätta mark tack vare att man producerar mer i morgon än
              vad man gör i dag på viss typ av mark.
            </seg>
            <seg xml:id="i-8544944d767196d2-0">
              Fisk är en naturresurs som ska nyttjas, men fiskuttagen måste
              anpassas till en nivå som är långsiktigt hållbar. Det är den mest
              självklara utgångspunkt som man måste ha när det gäller fisket.
            </seg>
            <seg xml:id="i-677f3cf9a10a11a7-0">
              En nästan lika självklar utgångspunkt är att forskarnas rekommendationer
              måste vara vägledande när man bestämmer om kvoter. En tredje utgångspunkt
              är en effektiv fiskerikontroll. Om det nu vore så att alla länder
              inom EU hade det som utgångspunkt hade nog allt varit näst intill
              frid och fröjd, men som ni vet är det inte så enkelt. Fiskeripolitiken
              är gemensam. Det innebär att gemenskapens länder omfattas av samma
              bestämmelser.
            </seg>
            <seg xml:id="i-20bd9c4224b76982-0">
              Tina Ehn gjorde något yttrande här om hur framgångsrika vi varit
              i förhandlingarna. Och jag tycker att det är så. Deltar man i
              en överläggning har man möjligheten att påverka något annat har
              inte jag lärt mig genom alla dessa år och det är just det som
              den svenska regeringen har gjort.
            </seg>
            <seg xml:id="i-39ccd28b1f25e0dc-0">
              Kvoterna är lägre i dag än i går. Torsken ökar i Östersjön. Trots
              allt: Hur mycket vi än kan slå ned på den europeiska fiskeripolitiken
              går det åt rätt håll. Jag ska inte här och nu säga att det enbart
              är Eskil Erlandssons och regeringens förtjänst, men visst har
              han och regeringen bidragit till att den här frågan går i en bättre
              riktning än vad den gjorde tidigare.
            </seg>
            <seg xml:id="i-073600dcf6a46f87-0">
              Jag vill också i det här sammanhanget säga grattis till att han
              har lurat danskarna i en överenskommelse om att minska fisket
              i Kattegatt. Det får man väl ge honom en stor eloge för, och det
              är vi nöjda med. Det ökar möjligheterna till hållbart fiske även
              i framtiden. Det är efterlängtat för alla som bryr sig. Det innebär
              också att vi med gott samvete kan köpa svenskfångad torsk i våra
              butiker.
            </seg>
            <seg xml:id="i-3d9c5627c671063a-0">
              Men och nu tittar jag på Rune något måste göras åt det blanketthysteri
              och regelkrångel som omgärdar fiskerinäringen. Renskötsel och
              jordbruk brukar ju framhållas som krångelhärdar, men det framstår
              vid en jämförelse som näst intill avreglerat.
            </seg>
            <seg xml:id="i-49cfb2030940ae7e-0">
              Jag ska säga något om oppositionens förslag. S-budgeten är ett
              regelrätt stöd för alliansens jordbrukspolitik. Något annat kan
              inte sägas. Men det som är direkt utmanande är Miljöpartiets skattechock
              mot Sverige och i synnerhet de gröna näringarna. Att höja diesel-
              och bensinskatten med de nivåer man har anlagt tillsammans med
              en kilometerskatt, som man också har för avsikt att införa, är
              ett direkt dråpslag mot delar av näringen, både skogs- och jordbruket.
              Det är så att de här produkterna produceras spritt över hela landet.
              De transporteras in till förädlingsindustrin och transporteras
              i sin tur ut till marknaden.
            </seg>
            <seg xml:id="i-b0d9c2584973e8b0-0">
              Vad vi ska komma ihåg är att de gröna näringarna har en central
              roll i omställningen av energi. Vi har ett behov av biomassa på
              olika sätt. Att på det sätt som Miljöpartiet föreslår lamslå transporten
              in av biobränsle skulle jag säga är direkt kontraproduktivt. Det
              minskar möjligheterna till omställning, och det är i varje fall
              någonting som jag inte kan ställa upp på.
            </seg>
          </u>
          <note type="speaker" xml:id="i-52efeef78f9142e1-0">
            Anf. 66 JACOB JOHNSON (v) replik:
          </note>
          <u who="jacob_johnson_8077eb" xml:id="i-e4152afd5da80234-4">
            <seg xml:id="i-7438931e2ed830db-0">
              Herr talman! Jag har några reflexioner, repliker och frågor till
              Ola Sundell efter hans anförande.
            </seg>
            <seg xml:id="i-7ed7e207c1302bf5-0">
              Det var en ganska lång inledning om den allvarliga situationen
              med lågkonjunktur och kanske depression. Tyvärr är det en beskrivning
              som jag kan dela. Det är en enorm utmaning vi står inför.
            </seg>
            <seg xml:id="i-5b72c66fb63169d0-0">
              När du däremot slår dig för bröstet och säger att den starka
              ekonomiska situation som Sverige befinner sig i, att vi är bättre
              rustade än omvärlden, beror på regeringens finanspolitik håller
              jag naturligtvis inte med dig. Det var ju den gamla vänstermajoriteten
              som faktiskt sanerade statens finanser efter den förra borgerliga
              regeringens ekonomiska misslyckanden på 90-talet. Det är bra att
              komma ihåg.
            </seg>
            <seg xml:id="i-a211c51e803f2c67-0">
              Sedan gäller det att sätta in åtgärder som bekämpar den fruktan
              som finns i samhället för en eventuell depression, till exempel
              att höja a-kassan så att folk kan känna att de har en ersättning
              som det är möjligt att klara sig på om de blir arbetslösa.
            </seg>
            <seg xml:id="i-a6c4e7877deb583e-0">
              Jag vill gå över till detta med småskaligt mathantverk. Där har
              vi kanske någonting som vi lite grann kan mötas i vad gäller Eldrimner
              och myndighetstillsynen. Det låter som att Ola är beredd att titta
              på ett eventuellt förstatligande av den, och jag tror att det
              kan vara mer effektivt att bedriva den hos Livsmedelsverket än
              utspritt hos kommunerna.
            </seg>
            <seg xml:id="i-a4fd7639fda4d3c7-0">
              Avslutningsvis vill jag fråga Ola om det inte är en självmotsägelse
              när ni godkänner att riksdagen ska upphäva sina egna mål. Måste
              inte regeringen i så fall föreslå nya mål som riksdagen kan anta
              och inte bara upphäva de gamla?
            </seg>
          </u>
          <note type="speaker" xml:id="i-7e4c021d6f050aaf-0">
            Anf. 67 OLA SUNDELL (m) replik:
          </note>
          <u who="ola_sundell_5b1b78" xml:id="i-2d55f305a087bb75-0">
            <seg xml:id="i-0815aa274f7e94f0-0">
              Herr talman! För att börja med det sistnämnda, målen, ger jag
              till viss del Jacob Johnson rätt i att det framdeles måste bli
              en tyngre del i utskottets och riksdagens arbete att följa upp
              det vi verkligen har beslutat. Jag har ju varit med något år här,
              och som alltid bryter man arm om nivåerna i anslagen till olika
              saker och om inriktningen. Men hur ofta under de år som jag har
              varit med har vi verkligen utvärderat beslut som har fattats tidigare?
              Jag har varit med om det i försvarsutskottet när vi utvärderade
              den förda försvarspolitiken. Och jag tycker att det finns väldigt
              goda ansatser i dag i vårt eget utskott, miljö- och jordbruksutskottet,
              att lägga större vikt vid utvärderingar och att naturligtvis komma
              fram till vägledande förslag som regeringen sedan har nytta av
              i den fortsatta politiken. I den delen tycker jag att jag kan
              hålla med om en hel del, för där är vi faktiskt inne på någorlunda
              samma spår.
            </seg>
            <seg xml:id="i-987a79d3299b21cb-0">
              Sedan var det jobblinjen som du var lite tveksam till. Alltså
              jobblinjen gäller. När vi lägger fram förslag om sänkta arbetsgivaravgifter
              är det ju jobben vi värnar om. Det är väl ingen hemlighet i den
              här salen eller någon annanstans att det också var det som avgjorde
              valet 2006. Om den nybildade vänsterkoalitionen ska ha någon chans
              ska man väl knappast motsätta sig de här förslagen. De förslag
              som har kommit från Vänsterpartiet indikerar tvärtom skattehöjningar
              och sämre konkurrenskraft för svenska företag.
            </seg>
          </u>
          <note type="speaker" xml:id="i-747a3737bc410aa1-0">
            Anf. 68 JACOB JOHNSON (v) replik:
          </note>
          <u who="jacob_johnson_8077eb" xml:id="i-e4152afd5da80234-5">
            <seg xml:id="i-5e5227ec21814d03-0">
              Herr talman! Det var kanske främst bakgrundsbeskrivningen och
              det ensidiga framhävandet av regeringens finanspolitik som en
              förklaring till det statsfinansiella läget som jag opponerade
              mig emot. Det var en alltför ensidig bild, minst sagt.
            </seg>
            <seg xml:id="i-3b42e69e54b05590-0">
              Det är positivt att Ola Sundell ger mig delvis rätt när det gäller
              frågan om målen ska antas av regeringen eller riksdagen. Men vad
              jag förstår yrkar du avslag på mitt avslagsyrkande, så du står
              i alla fall fast vid att vi nu ska upphäva våra egna mål utan
              att ha några nya. Det tycker jag är anmärkningsvärt.
            </seg>
            <seg xml:id="i-fdb9014c78b6d1ef-0">
              Jag har en kommentar till om Eldrimner. Även om du påtalar vikten
              av det har ni samtidigt dragit in det anslag som har funnits öronmärkt
              till Eldrimner. Det försvårar deras verksamhet vilket är olyckligt,
              för det är ju viktigt att den här sektorn som har stor utvecklingspotential
              får ett långsiktigt stöd.
            </seg>
            <seg xml:id="i-babcd15f541e27d2-0">
              Jag kan avsluta med att säga att det när det gäller den gemensamma
              fiskeripolitiken, som gäller i hela EU, är bra om man kan jobba
              mer regionalt, så att till exempel länderna runt Östersjön samordnar
              sina insatser. Att Sverige och Danmark har kommit fram till inskränkningar
              av fisket i Kattegatt är naturligtvis utmärkt.
            </seg>
          </u>
          <note type="speaker" xml:id="i-e2e32d87f62fbc5d-0">
            Anf. 69 OLA SUNDELL (m) replik:
          </note>
          <u who="ola_sundell_5b1b78" xml:id="i-2d55f305a087bb75-1">
            <seg xml:id="i-298b5b1095591292-0">
              Herr talman! Det Jacob Johnson avslutade med angående fiskeripolitiken
              håller jag helt med om. Kan man sluta överenskommelser som täcker
              in det område man har tänkt göra inskränkningar eller ökningar
              av kvoten i är det alldeles perfekt, skulle jag säga.
            </seg>
            <seg xml:id="i-4c7250fa5c6889e1-0">
              Men det som emellanåt har hänt är att man har gjort egna, snedvridande
              förändringar. Det är någonting som inte gynnar vare sig fisken,
              fiskarna eller konsumenten.
            </seg>
            <seg xml:id="i-7b4b85cdae86dd7d-0">
              Jag tackar och tar emot. Vänsterpartiet stöder fiskepolitiken
              från regeringen.
            </seg>
          </u>
          <note type="speaker" xml:id="i-5894be13e6257079-0">
            Anf. 70 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-1">
            <seg xml:id="i-8d352a6e5aeda8b0-0">
              Herr talman! Ola Sundell börjar med att redovisa det krisläge
              som råder runt om i världen. Det är väl bra att han inser hur
              det ser ut runt om i världen och i Sverige.
            </seg>
            <seg xml:id="i-af0d04ed74a4ef72-0">
              Han säger också att ledarskapet prövas nu. Just det, det är precis
              det som det gör. Det behövs ett kraftfullt ledarskap i Sverige.
              Det är det vi inte ser skymten av just nu. Ni blev pressade att
              lägga fram ett krispaket efter veckors påtryckning. Är det ledarskap?
              Nej. Om budgeten räckte, som ni står och säger, varför gjorde
              ni då krispaketet i fredags?
            </seg>
            <seg xml:id="i-6d551860cd28d68c-0">
              Samla i ladorna? Vilka var det som gav er ett gyllene läge 2006
              som ni nu håller på att spela bort? Jo, det var en socialdemokratisk
              regering som har suttit under många år och sett till att det funnits
              pengar i statens budget och i ladorna.
            </seg>
            <seg xml:id="i-64a1d48e5c2ff706-0">
              Varför håller inte lantbruksföretagen med er om det är så kraftfulla
              åtgärder som Ola Sundell säger? Vad ger er generella arbetsgivaravgiftssänkning?
              Ungefär 10 kronor per dag, tror jag.
            </seg>
            <seg xml:id="i-758c0dd1ecaa19c8-0">
              Vi vill återinföra den riktade sänkningen av arbetsgivaravgifter
              till småföretagarna. Det ger en direkt kraftfull skjuts framåt
              för småföretagarna i stället för den utsmetade sänkning som ni
              genomför. Landsbygdens företag behöver en kraftfull småföretagarpolitik,
              Ola Sundell.
            </seg>
            <seg xml:id="i-f9056ce3536c3dd2-0">
              Jag skulle gärna också vilja ha svar på det här med uppföljningen
              av den småskaliga livsmedelsproduktionen. Riksdagen efterlyser
              en uppföljning och resultatredovisning av regeringens politik.
              Detta saknas i budgeten och skrivningarna från regeringen. När
              kommer detta? Vi i oppositionen ska kunna reagera och ta ställning
              till om regeringen uppfyller målen eller inte.
            </seg>
          </u>
          <note type="speaker" xml:id="i-37a4be01037cc1bf-0">
            Anf. 71 OLA SUNDELL (m) replik:
          </note>
          <u who="ola_sundell_5b1b78" xml:id="i-2d55f305a087bb75-2">
            <seg xml:id="i-0cdba63306b6072a-0">
              Herr talman! Ann-Kristine Johansson har tydligen inget lärt efter
              valet. Jobblinjen var avgörande för valutgången, och den linjen
              ligger fast även i den praktiska politiken från alliansen.
            </seg>
            <seg xml:id="i-5b6883b986b9215d-0">
              Ledarskap, säger man. Det gäller att anpassa paketet allteftersom.
              Vi vet i jämförelser att det svenska paketet i procent av den
              ekonomi som vi förfogar över är oerhört kraftfullt. Jag tror att
              det ligger en poäng i att avvakta krisens förlopp och inte bränna
              allt krut i början. Att just det senaste stimulanspaketet kom
              i samband med räntesänkningen var nog ingen slump. Det var att
              visa kraftfullhet gemensamt med penningpolitiken.
            </seg>
            <seg xml:id="i-3be92cda0213df8a-0">
              Jag övergår till stimulansen och de gröna företagen. I budgeten
              är det en skattehöjning på 80 miljarder kronor om man väger ihop
              vänsterpartierna. När vi behöver efterfrågan i ekonomin och stimulans
              för företagen så att det blir lättare att anställa, vilket alliansregeringen
              ger, då kommer ett skattepaket som går i rakt motsatt riktning.
            </seg>
            <seg xml:id="i-55b5c23a063aa2d1-0">
              Fråga de gröna näringarna vad de tycker om kilometerskatten på
              2 kronor från Miljöpartiet! Nu arbetar ni tillsammans. Nu vill
              jag ha svar på hur ni ställer er till detta. Dieselskatten 2 kronor.
              För ett åkeri är det 300 000 kronor i årskostnader. Jag vet att
              det innebär att i stort sett hela överskottet för ett enmansåkeri
              går förlorat på grund av ett förslag från Miljöpartiet. Är det
              en politik som Socialdemokraterna stöder, eller är ni emot den?
            </seg>
          </u>
          <note type="speaker" xml:id="i-6c6445cc9b0ff7c5-0">
            Anf. 72 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-2">
            <seg xml:id="i-c66f9dadf24249cb-0">
              Herr talman! Jobblinjen ligger fast, säger Ola Sundell. Ja, det
              är det vi ser nu. Arbetslösheten ökar. Under veckan kommer Arbetsförmedlingen
              med nya siffror. Det tyder på att arbetslösheten ökar katastrofalt.
              De kanske till och med liknar de siffror som var i början av 90-talet.
              Det är att jobblinjen ligger fast arbetslösheten ökar. Varslen
              sker varje dag. I Arvika i västra Värmland är i dag 1 350 personer
              uppsagda. De får gå hem. Er jobblinje ligger fast!
            </seg>
            <seg xml:id="i-d3aca97ec43b34d0-0">
              Efterfrågan och stimulans, säger Ola Sundell. Det ska bli lättare
              att anställa. Men varför ställer ni då inte upp på den tanke vi
              har om att sänka arbetsgivaravgiften för småföretagare, göra en
              riktad insats för de små företagen, inte minst på landsbygden.
              Det kommer att ge arbetstillfällen och en skjuts framåt för de
              små företagen. Nej, i stället smetar man ut det på alla stora
              företag.
            </seg>
            <seg xml:id="i-9d5b3674a1093b1f-0">
              Jag fick inget svar när det gäller den småskaliga livsmedelsproduktionen
              och uppföljningen av regeringens arbete.
            </seg>
          </u>
          <note type="speaker" xml:id="i-222246285e2fadda-0">
            Anf. 73 OLA SUNDELL (m) replik:
          </note>
          <u who="ola_sundell_5b1b78" xml:id="i-2d55f305a087bb75-3">
            <seg xml:id="i-8ee70559d6e1b52c-0">
              Herr talman! Tittar man i budgeten för utgiftsområde 23 blir
              det alldeles uppenbart att Socialdemokraterna fullständigt har
              abdikerat från detta utgiftsområde. Man har ett paket som är identiskt
              med alliansens. Det finns ingen skillnad i kronor eller ören på
              något ställe. Det är precis vad vi tycker.
            </seg>
            <seg xml:id="i-17d1b537104da772-0">
              Tidigare fanns det hos Socialdemokraterna ett visst patos för
              landsbygdsfrågorna och för de människor som bor lite längre ifrån.
              Det är helt bortsopat. Det enda man nu gör är att kritisera en
              förd politik från alliansen som gynnar jobb i hela landet, inklusive
              de gröna näringarna. Den ekvationen går inte ihop.
            </seg>
            <seg xml:id="i-943e799c817e85c8-0">
              Till det följer att man vägrar att svara på frågan om man är
              beredd att stödja skattechocken från Miljöpartiet: 2 kronor på
              dieselskatten och 2 kronor vad gäller kilometerskatten. Det är
              300 000 kronor för ett åkeriföretag. Det kommer att minska möjligheterna
              att frakta biobränsle till de anläggningar som behöver biobränsle.
              Omställningen försvåras. För industrin innebär det ökade kostnader.
              Landsbygden får slå igen med den politiken. Ann-Kristine Johansson
              har haft två inlägg här, men har vad jag förstår själv inte haft
              möjlighet att svara på de frågorna. Det är kanske så att ni måste
              springa ned i båset och fråga Miljöpartiet om det där är bra eller
              dåligt. Eller hur är det? Har ni inget svar på de här frågorna?
            </seg>
            <seg xml:id="i-9b864b9fdf4d9bd7-0">
              (TALMANNEN: Det sista upplever jag som en retorisk fråga.)
            </seg>
          </u>
          <note type="speaker" xml:id="i-a73a6169470eedf8-0">
            Anf. 74 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-9">
            <seg xml:id="i-62c66a1485e06f51-0">
              Herr talman! Ola Sundell talar om abdikering. Han talar om pengar.
              Han talar om skatter. Han talar om kronor och ören. Det är hårda
              ord.
            </seg>
            <seg xml:id="i-3cf81ce02145b1c2-0">
              Jag talar om miljökatastrofer och om klimatkrisen. Den är oerhört
              mycket större än finanskrisen. Den kommer att slå undan våra förutsättningar
              för fortsatt överlevnad om vi inte vänder trenden.
            </seg>
            <seg xml:id="i-18dc16f0d319b380-0">
              Vi har möjlighet att vända trenden. Den möjligheten finns. Vi
              ska göra de rätta satsningarna. Vi ser hur varslen rasar runt
              omkring oss. Alla är vi bekymrade. Det är inte så att Miljöpartiet
              står i ett hörn och tänker att bara miljöfrågorna måste diskuteras.
              Vi diskuterar gärna de här frågorna också.
            </seg>
            <seg xml:id="i-5dcbd5ff46483e99-0">
              Vi anser därför att det är viktigt att satsa på rätt grejer nu.
              Järnvägssatsningarna, till exempel, är oerhört viktiga. Det föreslår
              vi i vår budgetmotion, men även framöver.
            </seg>
            <seg xml:id="i-0bb80446e5c74ebc-0">
              Vi tycker att biogasproduktion är något fantastiskt bra. Vi har
              också åsikten att de gröna näringarnas roll är oerhört central.
              Det nämnde jag i mitt andra anförande.
            </seg>
          </u>
          <note type="speaker" xml:id="i-14a3f6678a857cac-0">
            Anf. 75 OLA SUNDELL (m) replik:
          </note>
          <u who="ola_sundell_5b1b78" xml:id="i-2d55f305a087bb75-4">
            <seg xml:id="i-602000ff571c09b9-0">
              Herr talman! Jag talade om energiomställning. Det kanske är ett
              hårt ord för Miljöpartiet när man nu har för avsikt att genomföra
              kilometerskatten och den här skattechocken på diesel. Då blir
              det hårda bud för transportföretagen.
            </seg>
            <seg xml:id="i-79b32ba174e4c13c-0">
              De gröna näringarnas betydelse både ekonomiskt och miljömässigt
              är centrala. I ett övergångsläge kommer vi att behöva lastbil
              och fossila bränslen för att klara omställningen. Med Miljöpartiets
              politik skapas en situation som är kontraproduktiv. Det kommer
              att bidra till att minska möjligheterna för denna omställning.
              Kritiken från min sida är hård i den delen eftersom det minskar
              möjligheterna till energiomställning.
            </seg>
            <seg xml:id="i-77e014ede39cbbdd-0">
              Det finns väl inte en själ i den här lokalen som är emot biogas.
              Där det är möjligt är det absolut det bästa man kan använda sig
              av, men det är ju stora skillnader i vårt land när det gäller
              hur man praktiskt och effektivt kan utnyttja den. Biogas är bara
              att applådera.
            </seg>
            <seg xml:id="i-570ec7874f3348bf-0">
              Ingen har väl någonting emot järnvägen, men vi måste se transportsystemen
              i ett sammanhang där både bilar och järnvägar behövs. Järnvägens
              konkurrenskraft har ökat, inte minst för de stora befraktarna
              i landet, det vill säga skogsindustrin och livsmedelsindustrin.
              Man tar större ansvar genom att utnyttja järnvägen på ett bättre
              sätt. Konkurrenskraften har ökat för järnvägens del.
            </seg>
            <seg xml:id="i-971d4c2fa27c697c-0">
              Lastbilsanvändningen minskar. Det applåderar jag och det gör
              nog alla. Det är ingen konflikt i det.
            </seg>
          </u>
          <note type="speaker" xml:id="i-9624eeaf2ab6f67c-0">
            Anf. 76 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-10">
            <seg xml:id="i-6803e336476fe380-0">
              Herr talman! Järnvägens konkurrens ökar och man utnyttjar järnvägen
              på ett bättre sätt. Det gör man för att det kommer krav på det.
              Det är ekonomiska styrmedel och incitament från politiken som
              gör att samhället styr om.
            </seg>
            <seg xml:id="i-19cf3a639b1cf931-0">
              Ola har tagit upp frågan om kilometerskatt. Det är något som
              vi har föreslagit ska utredas för att komma som ett lagförslag.
              Såvitt jag vet är det inte ett förslag som ligger på bordet ännu.
              Vi föreslår att man ska utreda det och att det ska komma som ett
              lagförslag.
            </seg>
            <seg xml:id="i-742d299dcd9e6334-0">
              De andra höjningar som vi har föreslagit bygger på Klimatberedningens
              förslag och det som föreslogs där. Vi anser att klimatfrågan är
              allvarlig och att vi måste styra om. Det är det som krävs av oss
              politiker. Om vi inte kan göra det ska vi då lämna över det till
              alla andra? Vi måste visa att vi tar det här på stort allvar samtidigt
              som vi naturligtvis får ta hänsyn till olika faktorer och kompensera
              där det är omöjligt. Det är precis så vi resonerar.
            </seg>
          </u>
          <note type="speaker" xml:id="i-f275e5a97a350aa5-0">
            Anf. 77 OLA SUNDELL (m) replik:
          </note>
          <u who="ola_sundell_5b1b78" xml:id="i-2d55f305a087bb75-5">
            <seg xml:id="i-5a9d5d949b5948af-0">
              Herr talman! Det är alldeles rätt att man ska styra om. Jag motsätter
              mig inte heller de här sakerna, men de måste ske med förutsättningen
              att vi är en gemensam marknad. Vi kan inte springa före med snedvridande
              skatter på ett sätt som äventyrar dels jobben i ett läge där arbetslösheten
              kommer att öka, dels möjligheterna till omställning. Det är där
              kritiken kommer, inte för att vi ska ställa om och ha miljöstyrande
              skatter.
            </seg>
            <seg xml:id="i-18613ba1b259aead-0">
              Om dessa miljöstyrande skatter är för stora lamslås hela spelet
              att ställa om från nuvarande situation till ett mer miljövänligt
              samhälle. Det är där kritiken kommer in. Dessutom kommer det naturligtvis
              att bidra till en ökad arbetslöshet. Det är något som jag tror
              att väldigt få i den här lokalen ställer sig bakom i det här läget.
            </seg>
          </u>
          <note type="speaker" xml:id="i-42d10e883918dd6e-0">
            Anf. 78 ERIK A ERIKSSON (c):
          </note>
          <note xml:id="i-596993c0808b8cf4-0">
            Herr talman! Ärade ledamöter och åhörare i vårt gamla land! Jag
            vill först yrka bifall till förslagen i betänkandet MJU2, utgiftsområde
            23 och avslag på reservationerna.
          </note>
          <u who="peter_eriksson_83518c" prev="cont" xml:id="i-297ee4e341b411bb-0">
            <seg xml:id="i-2f197a22f870ea5b-0">
              De gröna näringarna som innefattar jord, skog och fiske är otroligt
              viktiga för tillväxt och utveckling på landsbygden och det är
              en stor del av Sverige. Allianspartierna vill inom ramen för ett
              hållbart nyttjande undanröja hinder och skapa goda förutsättningar
              för livskraftiga företag inom de gröna näringarna och övriga företag
              på landsbygden som kan bidra till arbetstillfällen.
            </seg>
            <seg xml:id="i-af88d09d9a45840e-0">
              Arbetslinjen gäller fortfarande. Det var det som alliansen vann
              valet på eftersom tidigare regering hade misslyckats att få människor
              i arbete.
            </seg>
            <seg xml:id="i-704e7199b42edf95-0">
              Efter två år med alliansregeringen vid makten ser vi stor skillnad
              ända fram tills alla varsel trädde i kraft. Det är ganska magstarkt
              att försöka påstå att det skulle vara alliansen som är orsaken
              till alla dessa varsel. Det vill jag gärna säga eftersom det andas
              om det i debatter i kammaren om inte i dag, så vid andra tillfällen.
            </seg>
            <seg xml:id="i-e53861647d8afb79-0">
              Vi ska bruka utan att förbruka. Det är viktigt att tänka på att
              vi är en del av jorden, vi är en del av ekologin vi är en del.
              Det innebär att vi inte kan ställa oss vid sidan av.
            </seg>
            <seg xml:id="i-cfd954efed310d0c-0">
              Med det stora ansvar vi har har vi också stora möjligheter. Resurserna
              ska brukas långsiktigt. Vi har miljömål som vi vill kunna nå upp
              till. Vi har också miljömål som kan vara svåra att nå upp till.
            </seg>
            <seg xml:id="i-1b3ca8088c87e640-0">
              I årets budgetproposition fortsatte regeringen sitt arbete att
              genom allianspartierna stärka konkurrenskraften. Det är viktigt
              eftersom det handlar om fria företagare som ska kunna verka och
              tjäna pengar på en marknad där man producerar varor som behövs
              inom ekosystemtjänster, inom livsmedelsproduktion och övriga sektorer
              inom de gröna näringarna.
            </seg>
            <seg xml:id="i-54559df64a026b6c-0">
              Regeringen satsar för att Sverige ska kunna bli ett nytt matland.
              Man följer upp det i budget med resurser som satsas på små och
              medelstora företag inom livsmedelsbranschen. Det kan stimulera
              till innovationer som på sikt kan ge fler arbetstillfällen. Det
              tycker jag är positivt. Det är jag glad över.
            </seg>
            <seg xml:id="i-828dca00e360afdb-0">
              Det finns en rad företagaråtgärder som är till för att stärka
              den svenska konkurrenskraften. En del av det presenterades i fredags.
              Det kanske kom i skymundan av alla satsningar på vidareutbildning.
            </seg>
            <seg xml:id="i-6e3dacc0c82611c2-0">
              Det är väl svårt att peka ut att just de gröna näringarna skulle
              ha några särskilda undantag. Vi från Centerpartiet och alliansen
              vill visa att företagandet är centralt. Därmed ska vi kunna sänka
              skattetrycket på sikt för att den som åtar sig det stora ansvar
              som det är att vara företagare på sikt ska kunna tjäna pengar
              på att driva företag inom de gröna näringarna.
            </seg>
            <seg xml:id="i-d6acb95b9c0625ae-0">
              Alliansens vision om Sverige som det nya matlandet tycker jag
              är positiv. I det ligger även kontroller som ska följas upp för
              att vi ska ha sunda och säkra livsmedel. Effektivare fiskekontroller,
              djurförbudsregister, förbättrad databas för utbetalningar av stöd
              är några exempel som är positiva.
            </seg>
            <seg xml:id="i-2d50706e99026ebf-0">
              Att det ska kunna bli fler arbetstillfällen är ingenting som
              vi kan garantera. Det är ingenting som vi vet, men satsningen
              är lovvärd. Fler och fler medborgare, inte bara i detta land utan
              även i våra grannländer, blir mer och mer intresserade av livsmedel
              och av varifrån råvarorna kommer. Det är positivt.
            </seg>
            <seg xml:id="i-f565ea6f66e1fbe8-0">
              Databasen för effektivare stöd är också viktig. Regeringen satsar
              genom allianspartierna 150 miljoner på en databas som ska ge lantbrukarna
              ett effektivare stöd när de ansöker om stöd. Man kan minska risken
              för felaktiga utbetalningar. Det ska kunna bli en långsiktig trygghet.
            </seg>
            <seg xml:id="i-5bc8f77679d6292b-0">
              Få i riksdagen, det vill säga svenska folket, är positiva till
              stödsystemen. Hälsokontrollsarbetet har genomförts. Där har Sverige
              varit i framkant för att förändra ett system som vi tycker är
              djupt orättvist och inte gagnar företagandet på sikt. Om Sverige
              skulle gå före på varje område för att minska stöden skulle vi
              ta på oss ett stort åtagande med mycket stora skattesänkningar.
              Det kan också bli konsekvensen om vi inte uppfyller detta.
            </seg>
            <seg xml:id="i-86196a33961d8b60-0">
              Något som jag kan reflektera över är att de flesta partierna
              vill minska stöden och gå över till någon form av oreglerat företagande
              inom jordbrukssektorn. Men jag märker inte att de på vänstersidan
              är särskilt intresserade av att sänka skatter i motsvarande grad.
              Det tycker jag är oansvarigt. Vart ska de pengarna ta vägen? Ska
              de bara stanna i ett svart hål?
            </seg>
            <seg xml:id="i-cd6b3bdf5988c369-0">
              Enligt budgeten vill allianspartierna öka ersättningarna för
              viltskador. Det är jätteviktigt. Hälften av ersättningen är avsedd
              för fiskare som utsatts för sälskador på fångst och redskap.
            </seg>
            <seg xml:id="i-c172be3a4e20f4a7-0">
              Men vi har en stor ökning av rovdjuren i Sverige. Det gör att
              skadorna på tamboskap och även på annat vilt ökar. Därför är ökningen
              av ersättningen för viltskador välbehövlig, och det är många som
              tackar för att den äntligen kommer till stånd. Det är tack vare
              alliansregeringen och allianspartierna.
            </seg>
            <seg xml:id="i-4169d62466338ca9-0">
              Jag funderar över att Vänstern vill halvera det anslaget. Tycker
              Socialdemokraterna att det är riktigt? Finns det en enighet inom
              oppositionen? Hur kan man tycka olika om detta? Det är ganska
              märkligt. Det ena partiet tycker att det är bra, och det andra
              partiet tycker att anslaget kan vara hälften så stort. Då har
              man kanske en annan ingång här som gör att vi andra som inte förstår
              behöver upplysas om vad som är orsaken till att den ena gruppen
              tycker att stödet verkligen behövs och att den andra gruppen tycker
              att det räcker med hälften. Vi är nyfikna.
            </seg>
            <seg xml:id="i-0ece2bc0da8126fc-0">
              Regeringens målsättning är att de gröna näringarna ska utmärkas
              av omtanke, ansvarstagande och hög etik. De är viktiga, och de
              är i första rummet. Vi ska värna om ett gott djurskydd och förbättra
              den offentliga kontrollen av djurskyddet. För att det ska upprätthållas
              inrättas ett djurförbudsregister och ett djurskyddskontrollregister.
              För detta ändamål anslås 7 miljoner kronor till Jordbruksverket
              2009 och 3 miljoner årligen 20102011.
            </seg>
            <seg xml:id="i-340114fa0965031d-0">
              Utskottet var på besök hos Jordbruksverket i Jönköping och fick
              höra att arbetet fortskrider när det gäller den ändring som har
              skett från det att Djurskyddsmyndigheten har lagts ned och blivit
              en del i Jordbruksverket. Man tyckte att det var positivt. Jag
              får vittnesbörd om detsamma från olika länsstyrelser. Det viktiga
              är att djuren inte blir lidande vid denna övergång. Jag är förhoppningsfull
              om att det ska kunna fungera.
            </seg>
            <seg xml:id="i-df8f2350f3f2f578-0">
              En effektiv fiskekontroll behövs för att det ska skapas ett hållbart
              fiske där fiskbestånden förvaltas väl. Den landbaserade fiskerikontrollen
              är mer effektiv än den sjögående, och därför överför regeringen
              3 miljoner från Kustbevakningen till Fiskeriverket för att stärka
              den landbaserade verksamheten. Därmed ökar möjligheten att stoppa
              illegalt fångad fisk också i transport- och handelsledet, och
              det är viktigt.
            </seg>
            <seg xml:id="i-999f7df3b868d620-0">
              Regeringen vill även satsa 15 miljoner under 2009 och 16 miljoner
              under 2010 respektive under 2011 för andra åtgärder inom fiskeområdet.
            </seg>
            <seg xml:id="i-363ba5f963b16799-0">
              Jag är glad över och kan instämma i Ola Sundells betraktelse
              kring den förda fiskeripolitiken. Jag är glad över att regeringen
              genom Eskil Erlandsson ändå har varit lyckosam på ett område som
              ofta kan göra oss politiker väldigt frustrerade för att man inte
              kommer längre fram.
            </seg>
            <seg xml:id="i-ef47cabe34373a2c-0">
              Jag vill nämna något om Sametinget. Anslaget till Sametinget
              ökar med 10 miljoner under 2009 i syfte att man ska undersöka
              förutsättningarna för att uppföra en sametingsbyggnad. Anslagsökningen
              har aviserats tidigare och i den förra budgetpropositionen. Det
              satsas 9 miljoner mer under 2009 på rennäringen. Det är också
              viktigt.
            </seg>
            <seg xml:id="i-d22d172b1086ce3e-0">
              Jag vill nämna något om landsbygdsstrategin. Vi fick frågor om
              den förut. När alliansregeringen tillträdde var en sjösättning
              av ett nytt landsbygdsprogram bland det första som Eskil Erlandsson
              gjorde som jordbruksminister, och det är bra. Det gjorde att det
              blev lugn och ro.
            </seg>
            <seg xml:id="i-ba6c555873dcc1cf-0">
              Men låt mig ändå klargöra att engagemanget inte kommer från denna
              sal i och med att beslut fattas här. Engagemanget måste komma
              underifrån. Det går aldrig att tvinga en lanthandel att starta.
              Det går aldrig att tvinga någon att driva en bensinstation. Och
              det går aldrig att tvinga människor att bo på en viss plats. Engagemanget
              kommer underifrån. Det som vi kan göra är att stimulera på olika
              sätt genom sänkta skatter eller riktade stöd, och det kan vara
              två politiskt olika skolor.
            </seg>
            <seg xml:id="i-8ceeeb10db39f0a5-0">
              Landsbygdsprogrammet innehåller 35 miljarder. Det tycker jag
              är bra. Det är positivt. Dessutom har det tillförts en satsning
              på biogas som ligger inom landsbygdsprogrammet nu. På landsbygden
              finns det goda förutsättningar. Det har andra ledamöter från båda
              blocken talat om före mig. Det tycker jag är bra.
            </seg>
            <seg xml:id="i-bab798d67078a9ab-0">
              Förändringen av strandskyddet berör inte utgiftsområdet, men
              det har ändå bäring på hur landsbygdens folk ska kunna etablera
              sitt boende i framtiden och är därför viktigt. Det kommer att
              bli en positiv förändring även där.
            </seg>
            <seg xml:id="i-e32b40c77b2c071e-0">
              Jag ska komma in på skogen, men jag måste ändå nämna någonting
              om rovdjuren. Det är bra att vi har en rovdjursutredning som ligger
              i botten för kommande beslut. Det finns också ett uppdrag till
              Naturvårdsverket om att utreda regional förvaltning. Detta uppdrag
              ska presenteras i februari. När pressmeddelandet kom i fredags
              från Naturvårdsverket var det nog många som reagerade och tyckte
              att det var positivt att det äntligen kom en bekräftelse på hur
              stor föryngringen är när det gäller järv och varg. Frågan är alldeles
              för viktig för att man skaka den av sig. Jag är glad över att
              Centerpartiet och alliansen redan har tagit ett stort ansvar här
              genom att förändra § 28 i jaktförordningen. Det har blivit en
              tryggare stämning bland landsbygdsbefolkningen efter detta.
            </seg>
            <seg xml:id="i-c1c2e17602812325-0">
              Men låt oss inte skena i väg här, utan låt oss hitta en samlad
              överenskommelse vad gäller rovdjuren, en seriös samlad beredskap
              där vi har utredningen i botten eftersom den är bra.
            </seg>
            <seg xml:id="i-802c66a5daa84ca0-0">
              Skogen är fortsatt viktig för Sverige. Det är den absolut viktigaste
              exportnäringen för vårt land. Det finns ett antal miljömål. Det
              som jag som enskild ledamot i riksdagen men även som skogsbrukare
              och skattebetalare har väldigt svårt att förstå är att synen på
              skogsbrukaren är så märklig som den är. Man utgår från att skogsbrukaren
              ska göra fel. Det kan väl ändå vara på det viset att en skogsbrukare
              till och med kan göra alla rätt. Det händer dagligen. Tack och
              lov är det så. Sluta nu att utmåla skogsbrukarna som något slags
              ambassadörer för biologisk enfald! Det måste vara slut på detta!
              Det är inte seriöst! Lägg ned det! Någon gång måste vi vakna upp
              och förstå att vi är en del i ett större sammanhang. Det är de
              enskilda skogsägarna som kan vara nyckeln framåt.
            </seg>
            <seg xml:id="i-7d2aafeafe5daad5-0">
              Om det nu är så att klimatgränsen flyttar sig 70 mil på 100 år,
              och när jag sitter i skogen och tomglor på en stubbe har gränsen
              flyttat sig två meter vilket det mesta tyder på, är ansvaret ännu
              större för den enskilde skogsägaren och utmaningen när det gäller
              att vi gör rätt är ännu större. Då ska vi inte göra naturreservat
              och förlama stora delar av Sverige till ett ingenmansland där
              ingen tar ansvar. För kom inte och påstå att staten skulle vara
              bättre på att ta ansvar för den biologiska mångfalden och skogsbruket!
              Det är bara dravel! Däremot ska det naturligtvis ske i samverkan,
              där staten visar att man har förståelse för den enskilde skogsägaren.
              Då kan vi komma framåt.
            </seg>
            <seg xml:id="i-d41651195db68e6a-0">
              Vi har hört en del frågor angående skattesänkningar. Någon vill
              ha kvar en 5-procentig sänkning av arbetsgivaravgiften. Men det
              måste väl ändå vara bättre att vi på sikt ser att vi orkar sänka
              det totala skattetrycket. Jag tror inte att Socialdemokraterna
              jag kan ha fel begriper detta hela vägen. Det kan vara så. Vi
              får väl höra det i ett eventuellt replikskifte. Det är nämligen
              så att den som betalar F-skatt och är företagare också har nytta
              av ett jobbskatteavdrag. Den som har enskild firma har nytta av
              ett jobbskatteavdrag. Den som har ett aktiebolag har nytta av
              ett jobbskatteavdrag. Jag är inte alldeles säker på att detta
              har nått fram.
            </seg>
            <seg xml:id="i-fbc6c6a44d4d08ad-0">
              Det är bra att det finns många som representerar fackföreningen
              och arbetstagarna i riksdagen på olika sätt. Men ni måste också
              förstå att det finns människor som inte är arbetstagare utan som
              betalar F-skatt, och de är också i allra högsta grad gynnade av
              detta jobbskatteavdrag. För det är väl inte så att ni ser på dessa
              människor på ett annorlunda sätt? Det hoppas jag verkligen inte.
              Det vore förskräckligt.
            </seg>
            <seg xml:id="i-84bfc1e3e91ce59a-0">
              Sammantaget kan jag säga att företagarna, även företagare inom
              de gröna näringarna, har en fördel av att skattetrycket sänks,
              och det har sänkts totalt sett, och det är viktigt. Det finns
              ingen orsak att ha ett högt skattetryck. Det såg vi före 2006
              då flera hundratusen var i utanförskap trots världens högsta skatter.
              Nästan 200 000 var utan arbete. Tiotusentals unga människor som
              kunde ha haft ett arbete inom de gröna näringarna hade inte något
              arbete trots världens högsta skatter, trots a-kassesystemet och
              trots en välfärd som många talar sig varma för. Nu har vi ändrat
              lite grann på detta, och en del människor har faktiskt kommit
              från utanförskapet och in i arbete, bland annat i anställningar
              inom de gröna näringarna. Det är väl bra? Det ska vi vara glada
              för.
            </seg>
            <seg xml:id="i-9823750b9910223e-0">
              Vi var några politiker som tillsammans med näringarna i fredags
              var på Skoghalls bruk. Där fick vi uppleva att skogsbranschen,
              skogsnäringen, ser positivt på framtiden. Det finns för all del
              några varsel där. Men framför allt finns det ett skrivande behov
              av kompetens. Åk ut och möt detta också! Sverige ser olika ut
              på olika ställen.
            </seg>
            <seg xml:id="i-03565a2050756fee-0">
              Med dessa utgångspunkter vill jag säga följande: Det är viktigt
              att Sverige är aktivt i EU. Det är också viktigt att Sverige genom
              vår regering är aktivt så att WTO-förhandlingarna kan komma framåt.
              Om WTO-förhandlingarna hade varit en livdjursauktion hade djuren
              varit stendöda vid det här laget. Det har tagit sju år, och man
              har inte kommit någonstans. Det tycker jag är bedrövligt. Det
              missgynnar våra svenska företagare inom de gröna näringarna. Men
              det missgynnar också bönder och skogsbrukare i tredje världen.
              Jag tänker inte minst på bönderna i Afrika som till 80 procent
              består av kvinnor som utför sysslorna. Där blir det även en jämställdhetsfråga
              som inte är utredd. Där kan Sverige faktiskt bidra. Ca 800 miljoner
              människor svälter. Det skulle inte behöva vara så. Resurserna
              räcker till så många fler.
            </seg>
          </u>
          <note type="speaker" xml:id="i-f13fde36be7d3f90-0">
            Anf. 79 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-3">
            <seg xml:id="i-e971ebcb18262e1a-0">
              Herr talman! Jag har några kommentarer, bland annat till det
              här med hälsokontrollen. Det är så lätt att regeringen slår sig
              för bröstet. Vi var överens om vilken linje Sverige skulle driva.
              Samtidigt lyckades vi inte ända fram, Erik A Eriksson. Jag tänker
              bland annat på Finland som fick fortsätta med sina särskilda undantag.
              Det kommer att innebära en mycket snedvriden konkurrens med ett
              nära grannland. Det ser jag som ett bekymmer.
            </seg>
            <seg xml:id="i-76a56d0a74b5315c-0">
              Visst är landsbygdsprogrammet fantastiskt bra, Erik A Eriksson.
              Vi socialdemokrater tog fram underlaget före valet 2006. Samma
              år sjösatte ni det. Det är en gemensam baby vi har. Det är ett
              mycket bra program. Det håller jag med dig om.
            </seg>
            <seg xml:id="i-682641c9150a5fca-0">
              När det gäller landsbygdsstrategin som jag efterlyste behövs
              det en helhetssyn på att leva och bo på landsbygden. Det handlar
              inte bara om gröna näringar utan om livsvillkor på landsbygden.
              Det är boende för ungdomar, som jag tog upp i mitt anförande,
              och mycket mer. Vad är regeringens politik när det gäller landsbygdsutveckling?
              Varför kommer det inte fram en landsbygdsstrategi?
            </seg>
            <seg xml:id="i-64bbf4dd0ce3e64f-0">
              Jag satt med i utredningen för en ny landsbygdspolitik. I december
              2006, för två år sedan, lade vi ett heltäckande förslag på regeringens
              bord. Det var Eskil Erlandsson som fick det. Varför har man inte
              gjort något? Det var en enig utredning. Vi var flera härifrån
              som satt med i den. Det var en enig utredning som hade så många
              bra förslag för landsbygdspolitiken.
            </seg>
          </u>
          <note type="speaker" xml:id="i-d0087787beae844f-0">
            Anf. 80 ERIK A ERIKSSON (c) replik:
          </note>
          <u who="peter_eriksson_83518c" xml:id="i-7ace0eed28243072-0">
            <seg xml:id="i-aa8c213aa1ec7b9b-0">
              Herr talman! Först och främst ska det sägas att det är 27 länder
              i EU, varav Sverige är ett. Vi vill komma längre fram. Det tror
              jag att det finns en enighet om i kammaren. Vi är överens om att
              vi skulle vilja ha andra förutsättningar. Det är jag glad för,
              vilket jag också nämnde i mitt anförande.
            </seg>
            <seg xml:id="i-71fb8a888783eb0e-0">
              Vi har grannländer som har andra förutsättningar och som kanske
              lyckats bättre i förhandlingarna. Dem kan man gratulera på kort
              sikt. Men på lång sikt är det kanske svårt att säga att de är
              vinnare om vi utgår från det vi har sett hittills. Man kan nog
              inte fullt ut säga hur det slår. Vi vet ännu inte hur vår modulering
              kommer att slå för Sverige och våra intäkter och utgifter, om
              vi nu ska se det som det. Det är väl vad det handlar om.
            </seg>
            <seg xml:id="i-8dc7c34a7c46542c-0">
              Jag får nog tyvärr passa lite på din fråga, Ann-Kristine Johansson,
              och återkomma vid ett annat replikskifte längre fram om huruvida
              Finland kommer bättre ut eller inte.
            </seg>
            <seg xml:id="i-975948a9f647dd9f-0">
              Herr talman! Ann-Kristine Johansson och jag ingick i samma grupp
              som följde hälsokontrollsarbetet. När vi skulle få moduleringen
              förklarad för oss var den inte enkel att förstå. Hur var det nu?
              Hade Sverige betalat in för mycket jämfört med vissa andra länder
              eller inte? Det tog ett par möten innan vi kom fram till det.
            </seg>
            <seg xml:id="i-501063ae7bbffd4f-0">
              Regeringen gjorde nog inte så himla bra ifrån sig i den förhandlingen.
              Det var inte det jag ville komma åt utan att det händer mycket
              på området. Vi gör nog rätt i att ändå ha en gemensam linje. En
              reflexion kan vara att de sydligare länderna inom EU inte förstod
              en del av våra ställningstaganden som vi är överens om i kammaren.
              Det kan man väl ändå säga.
            </seg>
            <seg xml:id="i-040b3810e15f7542-0">
              Ann-Kristine Johansson berörde en fråga till, nämligen en landsbygdsstrategi.
              Jag skulle önska att vi inte hade en speciell strategi. Jag menar
              att en del av de problem som finns det är lätt att plocka upp
              problem när det gäller landsbygdsutveckling och det problematiseras
              alldeles för ofta bottnar i en onödig strategi som går ända tillbaka
              till kommunsammanslagningarna.
            </seg>
          </u>
          <note type="speaker" xml:id="i-72233dc3f3cf7e3a-0">
            Anf. 81 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-4">
            <seg xml:id="i-8a10fbf713f78170-0">
              Herr talman! Det är precis som Erik A Eriksson beskriver. EU:s
              gemensamma jordbrukspolitik är komplicerad. Hur mycket Sverige
              fick ut av det eller inte tål att analyseras.
            </seg>
            <seg xml:id="i-1f5106daabdffbd1-0">
              När det gäller en landsbygdsstrategi blir jag förvånad över Erik
              A Erikssons svar att det inte behövs någon. Landsbygden har speciella
              förutsättningar, naturgivna problem, långa avstånd. Att vara småföretagare
              i Lekvattnet i norra Värmland eller i Norrbotten är något annat
              än att vara småföretagare i en större stad. Det måste vi se och
              fundera på när vi lägger fast våra politikområden.
            </seg>
            <seg xml:id="i-8dbb8ad4ed08c62f-0">
              Det vi efterlyser är en helhetssyn och inte ett stuprörstänkande
              i allt från företagande och skolor till livsmiljö och så vidare
              på landsbygden. Jag anser att det behövs en samlad landsbygdsstrategi.
              Det ska bli intressant att höra vad Erik A Eriksson säger om det.
            </seg>
            <seg xml:id="i-a4ebb4102ed1dbb6-0">
              En annan fråga gäller gröna jobb. Något av det första ni gjorde
              efter valet 2006 var att ta bort den arbetsmarknadspolitiska åtgärden
              gröna jobb. Nu stiger arbetslösheten kraftigt. Det är många som
              står utanför arbetsmarknaden. Den här åtgärden vore perfekt att
              genomföra nu och skulle göra sådan nytta.
            </seg>
            <seg xml:id="i-5e358a1d4660df30-0">
              Erik A Eriksson talar väl om skogen. Vi är helt överens om skogens
              förutsättningar. Gröna jobb skulle göra stor nytta för skogsvård,
              vandringsstigar och naturturism. Inte minst skulle det stärka
              var och en av dem som är med. Man stärks i sitt självförtroende
              och har lättare att gå ut. 40 procent av dem som hade gröna jobb
              fick reguljära jobb.
            </seg>
          </u>
          <note type="speaker" xml:id="i-abedbc0904c60fb1-0">
            Anf. 82 ERIK A ERIKSSON (c) replik:
          </note>
          <u who="peter_eriksson_83518c" xml:id="i-7ace0eed28243072-1">
            <seg xml:id="i-6556225ff5a8f19e-0">
              Herr talman! Låt mig först göra klart att Centerpartiet har arbetat
              länge för landsbygdens folk och företagare. Vi gör fortfarande
              det.
            </seg>
            <seg xml:id="i-e18894654a2a3325-0">
              Frågan om det ska finnas en landsbygdsstrategi eller inte kan
              man fundera över. Jag kan förstå att Ann-Kristine Johansson tycker
              att det behövs en sådan, men jag är inte alldeles säker. Som boende
              på landsbygden ser jag ändå resultatet av den snedfördelning som
              har skett. Den beror inte på de två åren med alliansregeringen
              utan har funnits under lång tid.
            </seg>
            <seg xml:id="i-6fbf6391f80f0022-0">
              Ett exempel är hemtjänsten som åker hem till gamla eftersom kommunen
              tycker att det är bättre att ha de gamla kvar i sina hus. Det
              är inte svårt att övertala de gamla till det. Då undanhåller man
              möjligheten för en ung barnfamilj att flytta in i ett befintligt
              hus på landsbygden. Att bygga på landsbygden är inte lätt. Med
              två landsortslöner är det inte lätt att få lån till att bygga
              nytt hus. Det har i synnerhet inte varit enkelt att bygga nytt
              när strandskyddsreglerna har varit som de har varit och man har
              varit hänvisad att bygga där man inte vill bo.
            </seg>
            <seg xml:id="i-1b5fbe3dfac648ea-0">
              Jag är inte alldeles säker på att det är en landsbygdsstrategi
              som behövs. Vad jag däremot är säker på är att Sverige kantrar
              och har gjort det under mycket lång tid. Låt mig ta exemplet med
              jobbskatteavdraget. Vem gynnar det mest? Mest gynnas de med lägst
              lön i en högskattekommun. Sådana har vi många i Värmland. Vi har
              bland de högsta kommunalskatterna i landet. I Kristinehamn där
              det är 33 kronor i kommunalskatt är det alldeles utomordentligt.
              Bland företagare i de gröna näringarna är det många som av olika
              skäl tar ut låg lön. De är vinnare i detta. Det var det jag ville
              säga i mitt anförande: Glöm inte bort att jobbskatteavdraget är
              viktigt på mer än ett sätt!
            </seg>
            <seg xml:id="i-789848e67fd2eacf-0">
              Det finns mängder av jobb att utföra i skogen och skogsbruket.
              Det ska inte vara i åtgärdsprogram. Det ska vara i livskraftiga
              företag som fungerar på landsbygden. Där har industrin möjlighet
              att betala. Den gör rekordvinster år efter år. Det handlar om
              bättre fackförbund, hårdare krav, höjda löner och mer skattesänkningar.
            </seg>
          </u>
          <note type="speaker" xml:id="i-fbb86dc148ca0be7-0">
            Anf. 83 JACOB JOHNSON (v) replik:
          </note>
          <u who="jacob_johnson_8077eb" xml:id="i-e4152afd5da80234-6">
            <seg xml:id="i-77c2303bed457858-0">
              Herr talman! Det var ett innehållsrikt anförande som Erik A Eriksson
              höll. Han började med att värja sig mot anklagelser och säga att
              regeringen inte ansvarar för alla varsel. Det har jag aldrig sagt
              och inte någon annan heller, tror jag. Sverige är starkt exportberoende
              och har drabbats av en internationell lågkonjunktur. Det är huvudförklaringen
              till de varsel som är lagda. Det tror jag att alla inser. Vi är
              dock inte ense om vilka åtgärder som är nödvändiga och kraften
              i dem.
            </seg>
            <seg xml:id="i-bc9ae9275ae10492-0">
              Erik A Eriksson hävdar också att det var på grund av arbetslinjen
              som den borgerliga alliansen vann regeringsmakten. Jag vill hävda
              att det var av andra anledningar, kanske framför allt en trött
              statsminister och er beskrivning av utanförskapet, som ni vann
              valet.
            </seg>
            <seg xml:id="i-0175d3a60e6eb694-0">
              Vi har olika åsikter om hur vi ska skapa arbete. Ni vill framför
              allt försämra för de arbetande. Vi vill skapa mer efterfrågan
              på arbete. Vi vill från Vänsterpartiets sida använda mer skatter
              och lägga ut dem i efterfrågan, till exempel inom välfärdssektorn
              i kommuner och landsting. Det skapar kanske större efterfrågan
              än de skattesänkningar som ni företräder.
            </seg>
            <seg xml:id="i-5a1adaa86adcfe2c-0">
              Erik A Eriksson tog upp att vi i Vänsterpartiet har sänkt anslaget
              till ersättning för viltskador från 20 till 10 miljoner, om jag
              uppfattade dig rätt. Vi har förlängt anslaget under hela mandatperioden.
              Vi har under mandatperioden mer pengar än vad ni har. Ni har bara
              ett anslag för 2009 och ingenting för 2010 och 2011.
            </seg>
            <seg xml:id="i-7fba2c328d6e83e4-0">
              Du kritiserar oss för att vi vill minska jordbruksstödet men
              inte sänka skatterna. Låt oss diskutera det. Stöd en parlamentarisk
              utredning om en framtida jordbrukspolitik!
            </seg>
          </u>
          <note type="speaker" xml:id="i-e2bb6ed588745bf3-0">
            Anf. 84 ERIK A ERIKSSON (c) replik:
          </note>
          <u who="peter_eriksson_83518c" xml:id="i-7ace0eed28243072-2">
            <seg xml:id="i-eda15dda48375b57-0">
              Herr talman! Det är två helt olika politiska ståndpunkter som
              ledamot Johnson berättar att vi står för. Naturligtvis är det
              så. Jag är tack och lov inte statsvetare, och jag ska inte försöka
              att reda ut varför det gick som det gick i förra valet. Det finns
              säkert många orsaker till att det slutade som det gjorde. Jag
              kan i varje fall sakna Göran Persson i debatter gällande skogen.
            </seg>
            <seg xml:id="i-7129e666bece74a0-0">
              Satsningen på arbete och arbetslinjen måste vara fullkomligt
              rätt. Ju fler som arbetar, desto mer minskar antalet arbetslösa
              i en kommun. Det gör att människor betalar kommunalskatt och tillför
              den offentliga sektorn medel. Där tror jag inte att vi är så oerhört
              oense.
            </seg>
            <seg xml:id="i-80fa96a943483b85-0">
              Det måste väl ändå vara positivt att det är så än att vi har
              människor som aldrig har haft ett arbete och går och drar. Vi
              i den äldre generationen passiviserar dem i ett bidragsberoende
              som inte kan vara nödvändigt. Men jag menar inte att ledamot Johnson
              var ute efter detta.
            </seg>
            <seg xml:id="i-9567a2fb9c555549-0">
              Arbetslinjen och att människor har arbete måste vara positivt.
              Det måste vara utgångspunkten. Det måste vara alldeles rätt. Sedan
              vill vi kanske inte ha så stor andel offentliga arbeten om det
              visar sig att det inte behövs. Det kanske behövs, och då får man
              väl ha det.
            </seg>
            <seg xml:id="i-aeda06f8c0bd4abf-0">
              Vad gäller viltskadeersättningen och en förlängning eller inte
              kan jag bara läsa innantill. Jag känner att Vänstern i första
              hand inte ser problemen. Det handlar om problem med antalet rovdjur
              på landsbygden.
            </seg>
            <seg xml:id="i-1345be742cf98a15-0">
              Jag skulle önska att det kom en öppning från Vänsterpartiet och
              att man kanske uttalar sig positivt om de ståndpunkter som finns
              i Rovdjursutredningen. Det skulle jag önska.
            </seg>
          </u>
          <note type="speaker" xml:id="i-e334741526fe067e-0">
            Anf. 85 JACOB JOHNSON (v) replik:
          </note>
          <u who="jacob_johnson_8077eb" xml:id="i-e4152afd5da80234-7">
            <seg xml:id="i-419fa4e982f8e98a-0">
              Herr talman! Vi avsätter som sagt 10 miljoner mer än den borgerliga
              majoriteten under planeringsperioden. Vi ser visst vikten av åtgärder
              mot viltskador.
            </seg>
            <seg xml:id="i-c161abfd609d5ad7-0">
              Jag förstår inte riktigt Erik A Erikssons argumentation när det
              gäller arbetslinjen. Också vi är för fler arbeten och sänkt arbetslöshet.
              Vi efterlyser till exempel ett mål för arbetslösheten från regeringens
              sida. Däremot har vi olika åsikter.
            </seg>
            <seg xml:id="i-400ad29f3c6c9122-0">
              Debatten handlar om hur vi skapar dessa arbeten. Låt oss vara
              överens om det. Vi vill skapa arbete fast på olika sätt och gör
              olika bedömningar.
            </seg>
            <seg xml:id="i-ad71c0b195744265-0">
              Låt mig avsluta med att fråga Erik A Eriksson om han anser att
              vi ska upphäva målen inom livsmedelspolitiken. Är det inte rimligt
              att det är riksdagen som ska fastställa riksdagens mål och inte
              jobba med mål som regeringen fastställer?
            </seg>
            <seg xml:id="i-b9215f2156167037-0">
              Regeringen kan väl ta fram förslag som vi kan fastställa. Den
              beredningsgrupp som har följt detta, och som också du ingick i,
              anser att det är mycket viktigt att lyfta fram frågan huruvida
              riksdagen eller regeringen ska fatta beslut om de övergripande
              målen.
            </seg>
            <seg xml:id="i-ab416fc36c07c339-0">
              Vad anser Erik A Eriksson? Är det regeringen eller riksdagen
              som ska fatta dessa beslut?
            </seg>
          </u>
          <note type="speaker" xml:id="i-bf7217f399e4bb7d-0">
            Anf. 86 ERIK A ERIKSSON (c) replik:
          </note>
          <u who="peter_eriksson_83518c" xml:id="i-7ace0eed28243072-3">
            <seg xml:id="i-c16268f69ab5791c-0">
              Herr talman! Vi har självklart olika syn på hur människor ska
              kunna komma i arbete. Vi har redovisat vår politik, och den har
              ändå varit fruktsam i två år. Det känns positivt. Därför fortsätter
              man satsningen på att få fler människor i arbete.
            </seg>
            <seg xml:id="i-5115858fd049ac61-0">
              Det som inte gjordes tidigare var att sänka arbetsgivaravgiften.
              Därmed undanhöll man unga människor möjligheten att komma in på
              arbetsmarknaden. Vi har i varje fall svårt att se någon annan
              koppling. När skatten sänktes på arbete för unga människor vågade
              företagen anställa fler.
            </seg>
            <seg xml:id="i-b200a8436074e83e-0">
              Vi tycker ändå att det är rätt linje. Vi har sett att det har
              burit frukt. När det nu är rekordvarsel, varför ska man då byta
              en modell som har fungerat? Det är väldigt svårt att säga att
              det skulle finnas en annan modell. Pengarna måste likväl fram
              för att anställa.
            </seg>
            <seg xml:id="i-5d712a1ab3df68cb-0">
              Det andra som Jacob Johnson tog upp var rovdjurspengarna. Varför
              vi anger att vi har mer pengar är för att ert förslag gäller kommande
              år. Det är nu pengarna behövs. Det är en nästan ohållbar situation
              vad gäller i första hand varg men till viss del också lo.
            </seg>
            <seg xml:id="i-e90df16649a2e0a4-0">
              Vargen behöver bli jaktbar. Det är ett dilemma att så inte är
              fallet. Vi skattar alla andra stammar i skogen. Så länge människan
              gör det måste vi ta det ansvaret fullt ut. Annars bör man hitta
              en annan modell för det.
            </seg>
            <seg xml:id="i-9b1eba6a516e9cfd-0">
              Det är orsaken till att vi har mer pengar än er nästa år. Vi
              kan käbbla om vad som ger mest effekt. Låt oss utvärdera det.
              Vi kommer då till frågan om en utvärderingsgrupp. Det är väl ändå
              för tidigt att säga vad som är rätt väg att gå.
            </seg>
            <seg xml:id="i-c52adce5a9ec9b79-0">
              När arbetet har gjorts får vi lyssna av vad som är rimligt och
              vilken modell man vill landa på. Jag tänker inte i dag svara på
              vad som är rätt. Jag ber att få återkomma i den frågan. Jag tror
              att det är rimligt att vi först har att hantera detta politiskt.
            </seg>
          </u>
          <note type="speaker" xml:id="i-a51a5a9e735bead8-0">
            Anf. 87 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-11">
            <seg xml:id="i-ab7cffc97cb69de9-0">
              Herr talman! Vi fick inledningsvis höra att alliansen skulle
              vara beskylld för att vara orsak till varslen. Jag tror inte att
              det är någon som har sagt det i den här kammaren och inte heller
              att oppositionens företrädare har sagt det. Jag vet inte vad det
              kommer ifrån. Det är självklart inte så. Det förstår väl alla.
            </seg>
            <seg xml:id="i-c710637589064a26-0">
              Erik A Eriksson har uttryckt det här som att man lite grann ska
              sitta facit och ha vetenskapen i sin hand från olika områden.
              Erik talar om att vi skulle måla ut skogsbrukare som ambassadörer
              för biologisk enfald. Det tror jag inte heller att någon gör.
            </seg>
            <seg xml:id="i-36d27728a2dcec18-0">
              Det gör vi absolut inte. Det är tvärtom. Det är väldigt medvetna
              människor, och många är otroligt duktiga. Det är också därför
              som man vill ha ersättning för den skog som vi ändå har satt upp
              som mål att vi ska skydda i Sverige. Man vill ha det. Men alliansen
              har inte pengar till det, utan den tar i stället bort de pengarna.
            </seg>
            <seg xml:id="i-3068c350d382c974-0">
              Ola Sundell sade att det här finns en konflikt mellan produktion
              och miljömål. Han uttalade en ganska klar åsikt om att det på
              något sätt fick vara så och att det inte skulle göras någonting
              åt det. Man undrar då vad de mål som vi gemensamt har kommit överens
              om egentligen innebär. Det är väldigt tragiskt.
            </seg>
            <seg xml:id="i-9eeeb9ff0540c939-0">
              När jag som ny i riksdagen och utskottet fick en presentation
              sade man att målen var fastslagna och att man var överens om det
              från olika aktörer. Pengarna ville man ha kvar, och man skulle
              inte rubba detta. Det första regeringen gör är att ta bort pengar
              till biologisk mångfald. Det gör att man splittrar de överenskommelser
              man har gjort. Vad är det för långsiktigt ansvar?
            </seg>
          </u>
          <note type="speaker" xml:id="i-ebc2ddc11d2aeaf6-0">
            Anf. 88 ERIK A ERIKSSON (c) replik:
          </note>
          <u who="peter_eriksson_83518c" xml:id="i-7ace0eed28243072-4">
            <seg xml:id="i-6039d2bd1c36ec92-0">
              Herr talman! Det är bra. Då är det i varje fall sagt att det
              inte är alliansen som är orsak till de många varslen. Några kan
              för all del bero på den förda politiken. Men det känns ändå bra
              att det inte är så, eller?
            </seg>
            <seg xml:id="i-a4b9b6aa02e51de0-0">
              Jobblinjen gäller fortfarande. Det får också vara svaret här.
              Det var vad jag ville få fram i mitt anförande. Det är viktigt
              att människor har ett arbete att gå till. Allt annat är förkastligt
              i ett samhälle där vi är överens om att ha en gemensam välfärd.
            </seg>
            <seg xml:id="i-d9719faf9759e3f4-0">
              Sedan gäller det synen på att bevara biologisk mångfald och miljövärden
              av olika slag. Där kan man ha olika ingångar. Det kan finnas olika
              vägar att nå fram till målet.
            </seg>
            <seg xml:id="i-b7cca61df10a0c2a-0">
              Det jag ville belysa är att det inte har varit bra när det har
              kommit ett brunt kuvert med ett brev från myndigheten där man
              säger: Härmed ska din mark bli naturreservat. Jag tror inte att
              människor kan förstå det förrän de själva upplever det.
            </seg>
            <seg xml:id="i-5d99e37c5bd6a3bb-0">
              Det är djupt kränkande att utan en dialog fått ett brunt kuvert
              från staten med ett brev där man talar om: Din mark är så värdefull,
              och därför ska vi ta den. Det borde vara precis tvärtom: Din mark
              är så värdefull, därför vill vi hjälpa dig bevara den, eftersom
              den är så värdefull.
            </seg>
            <seg xml:id="i-ced15c2b60ece8ff-0">
              Miljöpartiet har varit bidragande till detta. Jag påstår det,
              och jag står för det. Det har inte varit bra. Det har handlat
              om att jaga äldre skogsägare över stock och sten, och för all
              del också de yngre. Det är inte seriöst.
            </seg>
            <seg xml:id="i-08cf4fa09018551e-0">
              Det riskerar att hämma den biologiska mångfalden när människor
              ger sig ut i skogen och hugger ned varenda pinne, bryter upp stubbar
              och lever om som om det vore Poltava på gång. Detta är ni tyvärr
              delaktiga i. Jag måste konstatera det.
            </seg>
            <seg xml:id="i-34d64cdf6a637fe7-0">
              Det handlar inte i första hand om en påse pengar, som Tina Ehn
              anför. Visst spelar pengarna en roll. Men för många har man i
              brevet åberopat expropriering om man inte får som man vill. Det
              handlar inte om expropriering när det gäller miljöbalken.
            </seg>
            <seg xml:id="i-540011132396f454-0">
              Detta har staten bidragit till. Det är jag förbittrad och sur
              över. Jag vill som riksdagsledamot förändra det.
            </seg>
          </u>
          <note type="speaker" xml:id="i-a6c9f49d12fdb132-0">
            Anf. 89 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-12">
            <seg xml:id="i-4d5e3755b37b17e2-0">
              Herr talman! Jag hoppas verkligen inte att Erik A Eriksson menar
              att Miljöpartiet har jagat gamla skogsägare och gett dem bruna
              kuvert. Det beror mer på en brist i kommunikationen, och i så
              fall kanske en brist på tjänstemän och kunskap. Jag hoppas verkligen
              inte att det var det Erik menade.
            </seg>
            <seg xml:id="i-3aa1c51e9f77da8d-0">
              I Sverige hotas i dag ca 1 800 arter i skogen främst på grund
              av skogsbruket och dess produktion. Enligt miljömålet om levande
              skogar ska vi skydda mer än vad vi redan har gjort. Det här är
              gemensamma mål.
            </seg>
            <seg xml:id="i-866c62306f0857eb-0">
              Det finns jättemycket skog som är fint skött. Det är inte det
              vi pratar om. Vi pratar om den skog som inte är skött, om den
              skog som behöver skyddas och om de mål vi har satt fast. Det är
              det vi pratar om.
            </seg>
            <seg xml:id="i-79bd930bedfb4e3f-0">
              Erik vurmar mycket för tropiska skogar i andra länder och människor
              som blir utsatta. Det gör jag också. Vi var i Brasilien tillsammans
              och försökte kommunicera med den dåvarande ministern Marina Silva
              om det som händer i Amazonas med skogsavverkningen, vilket vi
              fick på tafsen för direkt eftersom vi själva inte kunde stå till
              svars för vad som har hänt i de europeiska skogarna.
            </seg>
            <seg xml:id="i-a51a86e8853eabcc-0">
              Det här är ett litet bevis på vad vi kan göra i Sverige. Vad
              vi kan göra som riksdagspolitiker i den här församlingen är att
              satsa på den biologiska mångfalden här hemma och inte bara säga
              att man ska göra det i Amazonas.
            </seg>
          </u>
          <note type="speaker" xml:id="i-b9034c980d68f30c-0">
            Anf. 90 ERIK A ERIKSSON (c) replik:
          </note>
          <u who="peter_eriksson_83518c" xml:id="i-7ace0eed28243072-5">
            <seg xml:id="i-9955acd7bc8bd320-0">
              Herr talman! Jag tackar Tina Ehn för replikskiftet. Det är bra
              att hon lyfter fram frågan om Amazonas, för regnskogen i Brasilien
              ser som har nämnts här olika ut. Det är både tropisk och atlantisk
              regnskog, och det är ganska olika förutsättningar. Men vår europeiska
              syn på den är en enda, vilket ju blir fel. I Brasilien säger de
              till oss: Ni högg ju ned 80 procent av er skog för 300600 år sedan
              och ännu längre sedan tillbaka. Vi har huggit ned 20 procent av
              vår skog! Det var det vi fick höra när vi var i Brasilien. Vilka
              är ni att komma till oss och berätta hur det ska vara? sade de.
            </seg>
            <seg xml:id="i-e7c1df1ed9fffad9-0">
              Men det vi kan lösa här i Sverige ska vi förstås först och främst
              lösa. Jag menar visst att Miljöpartiet har haft ett stort ansvar
              genom att man i uppgörelsen med Socialdemokraterna har fått igenom
              den förda politiken. Jag tycker att man ska våga stå för som parti
              att den inte har varit lyckosam. Vi kan ju inte fullt ut säga
              att vi har uppnått målet om vi inte har skogsägare som går i takt
              med den politik som förs. Jag menar att Miljöpartiet borde erkänna
              detta. Det är beklämmande att Socialdemokraterna har samarbetat
              så mycket med Miljöpartiet om detta, för det finns många socialdemokrater
              som har mycket kloka åsikter när det gäller att kunna bevara skogsbruket.
              Som jag ser det, herr talman, från min horisont är deras åsikter
              klokare än att försöka konfiskera.
            </seg>
            <seg xml:id="i-a0e82b35b1292ace-0">
              Mitt anförande gick inte ut på att anklaga Miljöpartiet för att
              ha jagat gamla människor naturligtvis inte. Däremot är en del
              av resultatet av den förda politiken att människor upplever sig
              jagade, och det var det jag ville ge uttryck för. Faktum är att
              det krävs en del vittnesskildringar ibland. Jag kan vittna om
              människor som har huggit ned skog som egentligen hade kunnat stå
              kvar. Då är inte politiken riktigt vettigt genomförd, och framför
              allt inte verkställd.
            </seg>
            <seg xml:id="i-85ebc30503a3801e-0">
              Jag vet att det inte blir något mer replikskifte, men jag vill
              ändå tacka för replikskiftet och för debatten. Man törs väl nästan
              också önska god jul redan nu.
            </seg>
            <seg xml:id="i-66fae21e5137a717-0">
              Låt mig också säga tack till Sven Gunnar Persson. Det är nästan
              så att det känns lite obehagligt att du ska lämna oss. Du ska
              ha all lycka och en trevlig helg tillsammans med familjen! Jag
              kommer att sakna dig som en fin kompis både här i kammaren och
              i korridorerna. Lycka till, Sven Gunnar!
            </seg>
          </u>
          <note type="speaker" xml:id="i-9be877e632ffe0f2-0">
            Anf. 91 LARS TYSKLIND (fp):
          </note>
          <u who="lars_tysklind_faac13" xml:id="i-c51e165eebec5857-5">
            <seg xml:id="i-960139d9f709295b-0">
              Herr talman! Det är som vanligt när miljö- och jordbruksutskottet
              har debatt så här före jul de blir ganska långa. Vi brukar alltid
              få en måndag för oss själva. Det kanske finns en tanke bakom det.
            </seg>
            <seg xml:id="i-17e36ad39d41567a-0">
              Det rör sig mellan åker, skog och hav. Vi rör oss fram och tillbaka
              mellan dessa. Det kan vara lite förvirrande med tanke på att det
              här egentligen är en budgetdiskussion. Utgiftsområde 23 har en
              omfattning på 17 ½ miljard. Den största avvikelsen är Miljöpartiets
              på 370 miljoner. Det kanske är som jag sade förut; det kanske
              inte är anslagsposterna som är det avgörande utan att diskutera
              om man gör rätt, att man har olika uppfattningar om hur man når
              målen och så vidare.
            </seg>
            <seg xml:id="i-6060b909acb90896-0">
              Målen har tagits upp här. Det är viktigt att vi har det mål som
              vi nu har att rätta oss efter när det nu finns där att bruka utan
              att förbruka och de tre strategiska inriktningsmål som finns.
              Jacob Johnson har tagit upp detta. Det handlar om ett konkurrenskraftigt
              näringsliv på landsbygden, om miljö- och resurseffektivitet samt
              om de gröna näringarnas ansvarstagande om man tar det lite kort.
              Man kan säkert fortsätta att diskutera vem som ska lägga fast
              målen, men jag tycker att man ändå måste ha dem som ett avstamp
              i debatten.
            </seg>
            <seg xml:id="i-ccc385cd0564a01c-0">
              Innan vi lämnar betänkandet, höll jag på att säga, kan vi ta
              upp att det finns ett antal reservationer. Rätta mig gärna om
              jag har fel, men jag tycker att det inte är så stora avvikelser
              där heller. Reservationerna ligger inte så långt från det arbete
              som faktiskt pågår på de flesta punkter. Jag ser inte att det
              finns så stora meningsskiljaktigheter att diskutera just när det
              gäller de frågorna. Men jag kan ju ha fel, och jag kanske inte
              läser dem på rätt sätt. Det är helt klart.
            </seg>
            <seg xml:id="i-08786f9b8be6fef8-0">
              Herr talman! Med detta som avstamp skulle jag vilja återvända
              lite grann till havet. Jag får hänvisa till min partikollega Anita
              Brodén sedan. Hon kanske hittar något annat att tala om.
            </seg>
            <seg xml:id="i-bbba06d6a5a2d3f1-0">
              Jag är tämligen övertygad, herr talman, om att alla partier är
              eniga om målet för fiskeripolitiken, nämligen att komma till en
              punkt där vi har ett långsiktigt hållbart fiske på biologiskt
              säkra bestånd. Det är det man kallar för maximalt uthållig avkastning.
              Den utländska förkortningen är MSY. Detta är viktigt, och det
              är viktigt att man har en politik som leder till att man får den
              bästa avkastningen av havet samtidigt som man håller den biologiska
              mångfalden på en säker nivå. Den långsiktiga hållbarheten ska
              man diskutera i miljömässiga, sociala och ekonomiska termer. Det
              tycker jag också att man mycket väl kan göra.
            </seg>
            <seg xml:id="i-1519e7cdd83f3fbc-0">
              I budgetpropositionen och i fiskeprogrammet för Sverige framgår
              huvudinriktningen för svensk fiskeripolitik. Några av de frågor
              som är käpphästar är att få en fiskeflotta som är anpassad till
              fiskemöjligheterna, att det är ett långsiktigt biologiskt hållbart
              uttag och att man får en rimlig lönsamhet i den verksamhet som
              bedrivs.
            </seg>
            <seg xml:id="i-91d2a3291e2de104-0">
              Fiskeripolitiken ska naturligtvis också ha inriktning på att
              minimera miljöeffekterna. Jacob Johnson tog upp trålborden och
              så vidare. Det är klart att det finns många sätt. Vi vet ju att
              det finns skyddsvärda områden, och det förekommer också att man
              har trålförbud på vissa ställen.
            </seg>
            <seg xml:id="i-b4980d094815c655-0">
              Herr talman! Den inriktning vi nu talar om gäller naturligtvis
              för Sverige inom EU:s gemensamma fiskeripolitik men även nationellt.
              Men just inom fiskeripolitiken är det EU som är den stora arenan
              att arbeta på. Min uppfattning är att Sverige har haft en mycket
              central och aktiv roll där de senaste åren. Vi har fört en lite
              märklig diskussion här. Vi har berört havsforskningsrådets vetenskapliga
              råd Ices lite grann, och även diskuterat det tidigare. Diskussionen
              gäller om och hur Sverige följer Ices och om vi bryr oss om det
              eller inte. Det känns viktigt att säga att alliansregeringen med
              jordbruksministern i spetsen i det här sammanhanget hela tiden
              har de vetenskapliga råden i fokus.
            </seg>
            <seg xml:id="i-6659055d19d4ce9b-0">
              Även om man inte såg så stora skillnader i budgeten kan man konstatera
              att det finns meningsskiljaktigheter just på den här punkten när
              det gäller det politiska agerandet. Vi har varit inne på det här
              i dag.
            </seg>
            <seg xml:id="i-963f0bad1f5b5428-0">
              Herr talman! Jag vill verkligen betona det framgångsrika politiska
              agerandet inom EU när det gäller den gemensamma fiskeripolitiken.
              Som Tina Ehn sade: Ibland var man med och ibland var man inte
              med, och det berodde på om det var bra eller dåligt. Ibland kan
              man också komma till en punkt där man ska göra det så lite dåligt
              som möjligt. Det gäller både inom jordbrukspolitiken och inom
              fiskepolitiken; med agerandet i EU kan man åtminstone nå längre.
            </seg>
            <seg xml:id="i-118ff77f2fb19dfb-0">
              Jag tycker att detta har visat sig vara en överlägsen strategi.
              Sverige har deltagit aktivt, och vi har fått återhämtningsplaner
              för torsk först i Östersjön och nu även i Västerhavet. När det
              gäller att bekämpa tjuvfisket och få ordning på fiskerikontrollen
              bland annat i Östersjön har Sveriges roll varit central.
            </seg>
            <seg xml:id="i-cd1716e798062802-0">
              Ingen kan väl heller tycka att det är speciellt tråkigt att Sverige
              och Danmark har lyckats sluta ett avtal där man har fått skyddszoner.
              Ingen är ju vinnare om inte torskbeståndet i Kattegatt kan restaureras
              och återfås på den nivå som det har varit. Det tror jag nog att
              man tycker från de flesta håll.
            </seg>
            <seg xml:id="i-84b534e10c69e5c3-0">
              Jag tycker att Erik A Eriksson myntade ett bra uttryck biologisk
              enfald. Det gäller inte bara skogsbrukare, som Erik tog upp, och
              jordbrukare. Jag tror att fiskarna också känner sig väldigt utsatta
              som grupp.
            </seg>
            <seg xml:id="i-06f4b26107e5acf3-0">
              Jag vet inte om det är riktigt meningen, men när vi för den politiska
              debatten generaliserar vi väldigt lätt. I motsats till det kan
              man sätta de samförvaltningsinitiativ som har funnits längs Sveriges
              kuster och även i inlandet. Där har man verkligen visat att får
              man chansen att ta ansvar så tar man ansvar. Man inser att man
              inte sågar i den gren man sitter på.
            </seg>
            <seg xml:id="i-ef8a151a98aeacb4-0">
              Vi kanske kan ha det här uttrycket i fortsättningen, att vi kan
              motverka att folk upplever att de är biologiskt enfaldiga, för
              det är de naturligtvis inte.
            </seg>
            <seg xml:id="i-16bf90159fa9da1f-0">
              Herr talman! Låt mig gå vidare och titta på något som också pågår
              på fiskeriområdet. Det pågår två viktiga utredningar. Den ena
              är översynen av fiskerilagstiftningen. Syftet är att bättre utnyttja
              de resurser som finns. Där finns de här samförvaltningsinitiativen.
              De ska kunna regleras vidare där. Just nu är det ett avslutat
              kapitel, och det är fruktansvärt angeläget att samförvaltningsinitiativen,
              på de ställen där de verkligen har fört utvecklingen framåt och
              gett ett lokalt ansvarstagande, inte dör ut medan fiskerilagstiftningen
              utreds.
            </seg>
            <seg xml:id="i-5a0c342fcf8292f0-0">
              Det pågår en annan utredning där man vill analysera förutsättningarna
              för ekonomiskt och ekologiskt vattenbruk i Sverige. På det här
              området har även uppföljningsgruppen konstaterat att det måste
              finnas en stor potential. Uppföljningen visar att man inte utnyttjar
              den potentialen.
            </seg>
            <seg xml:id="i-1ca4bd939ed8e973-0">
              Fru talman! Jag vill ta upp den uppföljning och analys av regeringens
              resultatredovisning som har gjorts i miljö- och jordbruksutskottet.
              Jag tror att miljö- och jordbruksutskottet är väldigt duktigt
              på detta. Ann-Kristine Johansson sade att man vill se uppföljningar
              och redovisningar. Jag tror att vi får ta ett samlat ansvar här.
              Det här har nog inte riktigt fungerat någon gång. Det får vi nog
              erkänna. Hur vi än ställer oss till vem som ska bestämma mål gäller
              det att vi utarbetar mål där vi kan ha relevanta indikatorer så
              att vi verkligen kan följa upp våra beslut. Annars fortsätter
              vi att ha det så att man beskriver insatsen i form av pengar i
              stället för att kunna beskriva vad som faktiskt händer.
            </seg>
            <seg xml:id="i-a89ac781cea60e91-0">
              Regeringen och uppföljningsgruppen var väldigt överens om att
              EU:s gemensamma fiskeripolitik kanske har haft en del misslyckanden.
              Även Riksrevisionen har kommit till ungefär samma slutsats i sin
              rapport Statens insatser för ett hållbart fiske , där man har
              tittat på åren 20022007. Det gäller en period innan alliansregeringen
              kom till makten, så jag tror att vi får vara kritiska lite till
              mans och utveckla detta.
            </seg>
            <seg xml:id="i-ef3ccb79c3e0bc67-0">
              Det finns andra saker där Sverige har gått före. Det gäller återhämtningsplanen
              för ål. Där har vi varit duktiga. Sedan har vi det tidigare nämnda
              avtalet med Danmark. Det var någon som sade att vi hade lurat
              danskarna. Jag tror inte det. Danskarna är nog också vinnare på
              detta. Det är jag helt övertygad om.
            </seg>
            <seg xml:id="i-dcbd2940e40cdabb-0">
              Fru talman! Jag kan inte komma till någon annan slutsats än att
              trots den kritik som finns, och jag tror att jag kan tala för
              hela allianssidan, är fiskeripolitiken på väg åt rätt håll. Men
              det är en ganska stor skuta att vända i och med att det är ett
              så integrerat område där många länder måste vara inblandade. Det
              är bra om man kan jobba inom vissa regioner. Då blir det trots
              allt lite lättare.
            </seg>
            <seg xml:id="i-eb6d2ed8e9da7766-0">
              Med det vill jag yrka bifall till förslaget i betänkandet och
              avslag på samtliga reservationer.
            </seg>
          </u>
          <note type="speaker" xml:id="i-0d8e9b24678e38e5-0">
            Anf. 92 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-5">
            <seg xml:id="i-28d5298b0cda29f0-0">
              Fru talman! Det var intressant att höra Lars Tysklind. Det kan
              vara så att vi är ganska överens om en hel del i budgeten. Vi
              har inte mycket mer pengar än vad ni har och sådant. Så är det
              just nu. Vi är också överens om jordbrukspolitikens inriktning
              och hälsokontrollen. Jag undrar hur Lars Tysklind och Folkpartiet
              ser på behovet av en utredning inför den framtida jordbrukspolitiken.
              Där kan vi kanske också hitta varandra så att Sverige står starkt
              med en bred gemensam syn på jordbrukspolitiken. Det är inte minst
              viktigt inför framtida förhandlingar inom EU. Jag skulle vilja
              höra hur Lars Tysklind ser på det.
            </seg>
            <seg xml:id="i-1ecb6ca3887e3e7b-0">
              Jag reagerade lite när du sade att det behövs fortsatta diskussioner
              om vem som ska fatta beslut. Visst måste det vara riksdagen som
              fattar beslut om de övergripande målen? Jag skulle vilja höra
              lite mer om det också.
            </seg>
            <seg xml:id="i-9b37e5f3bb2f8281-0">
              Både opposition och regeringsföreträdare har självfallet ett
              samlat ansvar för att se till att vi har bra indikatorer så att
              vi kan göra bra uppföljningar. Det är inte minst viktigt för oss
              i oppositionen att man får en sådan bedömning.
            </seg>
            <seg xml:id="i-5c6c4a9d63d5b9c8-0">
              Den här utvärderingsgruppen har skrivit en mening som jag tycker
              är otroligt viktig. Det står att en löpande uppföljning av regeringens
              resultatredovisning måste underlätta så att utskottet även fortsättningsvis
              kan fullfölja sitt uppdrag enligt riksdagsordningen och riksdagens
              riktlinjer.
            </seg>
            <seg xml:id="i-dd7ea504c67a1105-0">
              Det är detta det handlar om utifrån ett demokratiskt perspektiv.
              Jag vill gärna skicka med Lars Tysklind tillbaka till regeringen
              att det är viktigt att man har en bra uppföljning. Det behövs.
            </seg>
          </u>
          <note type="speaker" xml:id="i-7337e076eae2fa6a-0">
            Anf. 93 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-6">
            <seg xml:id="i-df81480de5857b8d-0">
              Fru talman! Jag börjar från slutet. Det var vi helt överens om
              i utvärderingsgruppen. Det är snarare en diskussion om riksdagsarbetet
              i stort. Om vi ska kunna utföra ett bra arbete i riksdagen måste
              vi veta vad som händer när vi anslår medel. Det har varit en gemensam
              ton hela tiden. Vi ska inte redovisa hur många kronor vi lägger
              ned. Jag tror att vi som politiker lite till mans gör oss skyldiga
              till att vi tycker att vi är kraftfulla och anslår 1 miljard.
              Det kan faktiskt vara 1 miljard i sjön.
            </seg>
            <seg xml:id="i-3c1cfd7107a8e3d1-0">
              När det gäller hälsokontrollen kan jag inte svara direkt om man
              ska kalla det en utredning eller inte. Såsom arbetet har varit
              hittills har det varit ett väldigt brett anslag där alla partier
              har varit med i en grupp. Det är ingen tvekan om att man ska ha
              ett brett anslag.
            </seg>
            <seg xml:id="i-322a50deed514a0d-0">
              Jag tror att vi får fortsätta diskussionen om målen. I dag är
              det inte ens samstämmigt rakt över. Jag sitter i ett annat utskott
              där vi faktiskt godkänner målen från riksdagens sida. Det är lite
              olika där. Om det finns skäl för att vara det får vi väl ha en
              dialog om varför det är på det sättet.
            </seg>
          </u>
          <note type="speaker" xml:id="i-278197924d628bc8-0">
            Anf. 94 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-6">
            <seg xml:id="i-755bbf66ea0949d3-0">
              Fru talman! Jag håller med Lars Tysklind om att vi behöver fortsätta
              att diskutera var målen ska fastställas, om det är i riksdagen
              eller i regeringen. Jag tycker självfallet att det är riksdagen
              som måste fatta de här besluten. Jag håller även med Lars Tysklind
              om att det är lätt att vi hamnar i pengadiskussioner och tycker
              att vi satsar väldigt mycket mer pengar, men innehållet i politiken
              är också viktigt med indikatorer och sådant.
            </seg>
            <seg xml:id="i-fbad472b06395de4-0">
              När det gäller uppföljningen av hälsokontrollen hade vi en arbetsgrupp
              med folk från varje parti. Vi följde arbetet noga. Det var en
              bra insyn. Men det är skillnad på arbetsgrupp och utredning. Jag
              tycker att framtidens jordbrukspolitik efter 2013 är en sådan
              stor och viktig fråga. Det gäller budget, hur vi ska ha det och
              hur det ska fördelas över Sverige och vilken syn vi har på hur
              vi rättar till jordbrukspolitiken så att vi kan ha ett jordbruk
              med djurproduktion i hela Sverige. Hur ska det se ut? Jag känner
              att det inte riktigt räcker att diskutera sådana stora och viktiga
              frågor i en arbetsgrupp, som vi hade när det gäller hälsokontrollen.
              Jag vill se en utredning med alla partier representerade och med
              folk från näringen och från miljö- och konsumentorganisationer
              så att vi får en bred diskussion i samhället om framtidens jordbrukspolitik.
              Den är ju så viktig. Det handlar om maten vi köper och äter, livsmedelsproduktionen
              i stort, de framtida utmaningarna, hur vi möter klimatutmaningen
              och andra saker.
            </seg>
            <seg xml:id="i-0bdb51a847453402-0">
              Jag vill gärna skicka med er i Folkpartiet och resten av regeringspartierna
              in i regeringen att vi vill se en utredning när det gäller framtidens
              jordbrukspolitik.
            </seg>
          </u>
          <note type="speaker" xml:id="i-fca66eb8a673e4d2-0">
            Anf. 95 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-7">
            <seg xml:id="i-28cfcaf956b91437-0">
              Fru talman! Vi tar naturligtvis emot det budskapet. När det gäller
              just diskussionen om hälsokontrollen är det nog mer fråga om en
              diskussion mot andra länder än inom detta parlament, så det är
              klart att det finns förutsättningar att diskutera den frågan och
              lösa den på sikt.
            </seg>
          </u>
          <note type="speaker" xml:id="i-887553d4f83cfdb4-0">
            Anf. 96 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-13">
            <seg xml:id="i-c6bcba8ccc73c6b9-0">
              Fru talman! Lars Tysklind nämnde biologisk enfald igen och att
              även människor som jobbat med fiske säkert kan känna att de är
              utsatta och blir påhoppade. Det är beklagligt. Varför ska man
              göra det? Det är i så fall vi politiker som får ta den rollen,
              för det är vi som tar fram de övergripande förslagen och har möjlighet
              att styra i olika riktningar. Om vi har misslyckats med fiskepolitiken
              till exempel, som vi nog kan konstatera att vi delvis har gjort,
              är det vi politiker som har den rollen.
            </seg>
            <seg xml:id="i-a3ffc628ff74f2d4-0">
              Det är det som Miljöpartiet tycker är viktigt att ta fram i de
              här diskussionerna, att vi inte kan lägga över allting på människor
              som jobbar med de här sakerna utan att vi politiker ska ta det
              ansvaret.
            </seg>
            <seg xml:id="i-2d2ed66e0b544809-0">
              Lite grann uttryckte Ola Sundell, som nu har gått, att man i
              förhandlingen mellan Danmark och Sverige hade lurat danskarna.
              Jag tycker att det är väldigt bra att man har kommit överens med
              danskarna om det gemensamma stoppet, och då får vi väl se det
              på det viset. Det är jättebra att vår jordbruksminister har gjort
              detta. Det har han naturligtvis gjort därför att folk har tryckt
              på i de här frågorna.
            </seg>
            <seg xml:id="i-7126e5573c2dbf0c-0">
              Jag skulle också kunna gå in på frågan om förorenade områden
              som är ganska angelägen. I Västra Götaland, som både Lars Tysklind
              och jag kommer från, har vi väldigt mycket förorenade områden,
              och jag redovisade ett område som jag besökt. Jag anser att även
              skeppsvraken skulle kunna omfattas av de områdena, som vi har
              pratat om.
            </seg>
          </u>
          <note type="speaker" xml:id="i-2978e9db7bb8b1a3-0">
            Anf. 97 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-8">
            <seg xml:id="i-97b7f6b43ff8c4d1-0">
              Fru talman! Jag tror att diskussionen om vem som känner sig träffad
              av olika åtgärder är väldigt nyttig. Om man tar upp en sådan sak
              som bojkotten av torskprodukter förstår jag att gemene man på
              ett eller annat sätt protesterar. Vi måste vara väldigt tydliga
              som politiker, om det nu är på EU-nivå eller någon annanstans,
              med att protesten uppstår på grund av politikens misslyckande.
            </seg>
            <seg xml:id="i-b0dcbd0ca912378c-0">
              De som känner att de får ta smällen är de som är beroende av
              politikens beslut. Det är ju de som utför det praktiska fisket
              som drabbas. Men vi politiker försöker alldeles för lite göra
              en analys av varför protesterna sker. Jag brukar vara väldigt
              tydlig med att jag ser den protesten som en protest mot ett politiskt
              misslyckande. Människor accepterar inte att fiskbestånden försvinner
              ur haven.
            </seg>
            <seg xml:id="i-1414f4e3291e78ee-0">
              Jag känner Ola Sundell så pass väl att jag inte tror att han
              menade så mycket med det han sade om att lura, utan hans ordval
              berodde nog på någonting annat. Det kan vi lämna därhän.
            </seg>
            <seg xml:id="i-081d2e532c96da35-0">
              Förorenade områden och var man ska lägga den satsningen diskuterade
              vi nyss. Jag sade i mitt anförande att likheten när det gäller
              förorenade områden på land och i havet i diskussionen om vraken
              är att det är ett problem att man inte kan få förorenaren att
              betala därför att man oftast inte hittar den ansvarige. Det är
              då det uppstår problem. Så fort man har en ansvarig kan man få
              denne att betala. Sedan finns det områden på land som är så värdefulla
              ur exploateringssynpunkt att det finns en marknad för att sanera
              områdena, men det går inte överallt. Därför är det naturligtvis
              också ett ansvar för det offentliga.
            </seg>
          </u>
          <note type="speaker" xml:id="i-bb61fed2504a01ee-0">
            Anf. 98 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-14">
            <seg xml:id="i-21bfae27c8471d44-0">
              Fru talman! Frågan om vem som ska ta på sig ansvaret är intressant.
              Lars nämner mycket riktigt att man kan se det som politikers misslyckande.
              Jag tycker att det är ett erkännande av att man ibland kanske
              inte har drivit på som man ska göra. Då känner jag mig ganska
              stolt. Vi i Miljöpartiet har fått mycket kritik bland annat för
              att vi ville driva på torskstoppet. Det är historia nu, men det
              är en av de delar som har följt på de stora fiskedebatterna. När
              man går före och är lite tuffare får man ta en del smällar. Sticker
              man ut hakan blir det lite tufft.
            </seg>
            <seg xml:id="i-042d586d46a668b0-0">
              Samtidigt behöver det göras, och en av de olika roller som vi
              har är att vi ska driva på. Annars är det någon annan som blir
              drabbad. Det är konsumenterna, producenterna och miljön. Vi har
              den rollen att vi ska driva på och sätta ned fötterna på de viktiga
              områdena.
            </seg>
            <seg xml:id="i-797aef82ec0830a1-0">
              I dag har vi debatterat biologisk mångfald och många andra områden,
              och här har vi fastnat i havsmiljön. Det är absolut otroligt viktigt.
              Jag ser fram emot fortsatt diskussion, inte minst om de läckande
              fartygen.
            </seg>
          </u>
          <note type="speaker" xml:id="i-e07d0f08e6d6b936-0">
            Anf. 99 LARS TYSKLIND (fp) replik:
          </note>
          <u who="lars_tysklind_faac13" xml:id="i-c51e165eebec5857-9">
            <seg xml:id="i-221425f5203cae7e-0">
              Fru talman! Miljöpartiet kanske kan känna att de har drivit på,
              skapat debatt och så vidare. Vi kan inte sticka under stol med
              att de verkligen gjorde det 2002. Men om vi hade genomfört de
              förslag som de drev tror jag att vi hade haft ett betydligt sämre
              resultat i dag.
            </seg>
            <seg xml:id="i-194829d708b9735b-0">
              Jag tycker att skillnaden är uppenbar när Sverige nu är med och
              förhandlar i varje fråga. Man kan säga att vi bara ska ta ansvar
              för fiskeripolitiken i vårt närområde och att de andra får dela
              på tonfisken i Medelhavet hur som helst. Men jag tycker att det
              är en helt felaktig diskussion. Sverige måste naturligtvis vara
              med som nation och diskutera vilket fiskbestånd som helst inom
              EU. Vi ska vara med och diskutera fiskeavtal i Afrika och så vidare.
              Vi kan inte säga att bara för att vi inte är där och inte har
              någon fiskebåt som fiskar just där är det inte vårt ansvar. Sveriges
              ansvar måste vara så trovärdigt att vi kan vara med i alla frågorna
              och driva en aktiv linje mot bättre resultat.
            </seg>
          </u>
          <note type="speaker" xml:id="i-e676f6a3768e3251-0">
            Anf. 100 IRENE OSKARSSON (kd):
          </note>
          <u who="christina_oskarsson_258320" xml:id="i-ba5050926a3b08f6-0">
            <seg xml:id="i-2ba2bb02310b868c-0">
              Fru talman! Förvaltarskap att tala i någons ställe, att agera
              å någons vägnar. Förvaltaren är inte beroende av den enskildes
              samtycke för sina åtgärder utan handlar på eget ansvar i den enskildes
              intresse och för dennes räkning. Så står det som förklaring till
              begreppet förvaltarskap i ordboken. Det kan vara tänkvärt också
              i den här debatten. Efter att ha suttit och lyssnat i snart fem
              timmar tror jag att det är det vi har diskuterat förvaltarskap.
            </seg>
            <seg xml:id="i-ef130e5686e2ac8a-0">
              Vi talar om förvaltarskap, att vi ska värna och vårda den natur
              som vi lever i och av. Jordbruksdepartementet har i den redovisning
              som vi har tagit del av valt att föreslå en förändrad vision och
              nya målformuleringar för utgiftsområdet. Bruka utan att förbruka.
              Det skulle kanske också kunna sägas: Förvalta så att vi kan se
              kommande generationer i ögonen och lämna vidare en jord som kan
              ge goda livsmöjligheter även för kommande generationer.
            </seg>
            <seg xml:id="i-ff49ab2b25348131-0">
              Man har lovat att återkomma, vilket jag ser fram emot, med tydliga
              redovisningar och uppföljning utifrån de tre strategiska delområdena.
              Det ska bli spännande att förhoppningsvis kunna följa ett nytt
              angreppssätt i viktiga frågor.
            </seg>
            <seg xml:id="i-098eba8ec2bb2ce7-0">
              Under det år som gått har vi sett stora förändringar för den
              livsmedelsproducerande sektorn. Priser har stigit till sällan
              tidigare skådade höjder. Människor i utvecklingsländerna har drabbats
              både positivt och negativt av detta.
            </seg>
            <seg xml:id="i-a32a5ab11550f739-0">
              Det är viktigt att se att frihandel och rimliga villkor ska gälla
              för alla producenter runt om i världen, men då måste också möjligheter
              ges att på olika sätt övertyga och att överbrygga de problem som
              uppstår när priset på råvaror för producenter och livsmedelspriserna
              för konsumenter stiger mer än vad inkomsterna gör för den del
              av världens befolkning som i motsats till oss lägger största delen
              av sin inkomst på mat för dagen. Det finns kritiska trösklar som
              vi tillsammans i världssamfundet måste hantera när det nu visar
              sig att andelen människor som lever på svältens rand ökar. Det
              kan inte få fortsätta.
            </seg>
            <seg xml:id="i-737f9a2f5715fae8-0">
              Enligt FAO har antalet kroniskt undernärda och hungriga i världen
              ökat under 2008. Det beror främst på höga matpriser, klimatförändringarna,
              den pågående finansiella krisen och den ekonomiska krisen, vilken
              kan leda till att ännu fler människor kommer att lida av hunger
              och fattigdom nästa år. Vidare konstaterades i samband med världshungerdagen
              i oktober i år att målet som sattes vid världstoppmötet om mat
              i november 1996 var att halvera antalet hungriga människor fram
              till 2015 men att trenden på senare tid har gått i fel riktning.
              Främst till följd av de höga livsmedelspriserna hamnade ytterligare
              75 miljoner människor under hungertröskeln bara under 2007. Klimatförändringarna
              och den ökade efterfrågan på biobränslen hotar nu att förvärra
              situationen än mer, skriver man.
            </seg>
            <seg xml:id="i-b3b1427cc2861b74-0">
              Detta utgör en relief till det arbete som alliansregeringen bedriver
              dels för att se till att vår inhemska agrara näring har villkor
              som gör att man kan producera mat och energi på ett hållbart sätt
              för både egen förbrukning och export, dels för att se till att
              Sverige på ett konstruktivt sätt i både EU och världssamfundet
              ska bidra till förändringar för vår värld i riktning mot att nå
              2015-målet. I morgon presenterar FAO årets rapport om situationen
              för världens befolkning. Här i Sverige presenteras den av statssekreteraren
              på Jordbruksdepartementet. Detta tyder på att man även där tar
              dessa frågor på yttersta allvar.
            </seg>
            <seg xml:id="i-80aca2aa5953aae0-0">
              I den budget vi nu har att behandla tar sig detta uttryck bland
              annat i att resurser tillförs forskning och utveckling. I den
              forskningsproposition som lades på riksdagens bord för några veckor
              sedan framgår bland annat att Formas ska få nya resurser under
              tiden 20092012 för djurhälsa, djurförsök och djurskydd. Satsningar
              ska göras på att öka forskningen om klimatförändringar och deras
              påverkan på livsmedelsproduktionen. Det satsas inom utskottsområdets
              ansvarsområde på att kontrollera angrepp från skadegörare, ogräs
              och växtsjukdomar, bland annat genom att resurser tillförs Jordbruksverket.
              Allt detta görs för att vara bättre rustade för morgondagen och
              kunna förvalta naturen i en ny tid och ett nytt klimat.
            </seg>
            <seg xml:id="i-72b8a9056c98f28a-0">
              Livsmedel är det mest basala av allt för vår överlevnad, att
              vi har tillgång till livsmedel av god kvalitet och att dessa är
              säkra. Utskottet påpekar i betänkandet att det är viktigt att
              regeringen fortsätter att på ett tydligt sätt följa upp att så
              är fallet. Vi har tidigare hört detta, och vi blev påminda om
              det i går. Det är oerhört viktigt att vi har en tydlig kontroll.
              Det Irland fick göra med fläsket i går ska inte behöva hända i
              Sverige.
            </seg>
            <seg xml:id="i-0444aeace527786c-0">
              I detta sammanhang är också den livsmedelsstrategi, som nu tillförs
              ytterligare resurser av regeringen inför 2009, av stor betydelse
              för såväl små som stora livsmedelsföretag, för att dessa ska kunna
              utvecklas på den inhemska marknaden och på exportmarknaden. Att
              vi alla får ökad kunskap om de mervärden som ekologiskt närproducerat
              och småskaligt står för samt att det fortgår en utveckling av
              teknik, logistik och marknadsföring är mycket positivt.
            </seg>
            <seg xml:id="i-8a580e5725802ea2-0">
              Livsmedelsindustrin är också en viktig faktor för att skapa arbetstillfällen
              i hela landet. Ibland tror jag att vi glömmer bort att det är
              en av de viktigaste näringsgrenarna i hela Sverige. Det är små
              företag med en eller två anställda men där utvecklingen kan bli
              mycket positiv också i tider då det kan vara kärvt på andra områden.
            </seg>
            <seg xml:id="i-543bccd22bf59fe3-0">
              Jag vill nämna den satsning som nu görs på ekologiskt lantbruk.
              Nu säger kanske någon: Nu har Oskarsson inte läst betänkandet!
              Men det är precis vad jag har. Landsbygdsprogrammet innebär att
              vi gör fortsatta satsningar inom det ekologiska lantbruket. Sveriges
              jordbruk har framtiden för sig på alla områden. Det ska löna sig
              att satsa. Det ska finnas möjligheter att utveckla sitt företag
              och sina entreprenörsidéer.
            </seg>
            <seg xml:id="i-22d434506aa4bb4f-0">
              Det arbete som nu görs för att minska regelbördan är mycket positivt,
              men mer behöver göras. Det måste vara möjligt att se till att
              den egenkontroll som de flesta lantbrukare är anknutna till i
              dag, tillsammans med olika företag beroende på vad man till exempel
              levererar för produkter, måste få påverkan på antalet tillsynsbesök
              och kostnaden för dessa.
            </seg>
            <seg xml:id="i-5e48a8d1dbcda02f-0">
              Ett led i detta som jag i motsats till tidigare talare ser som
              mycket positivt är att djurskyddskontrollen nu kommer att övergå
              till länsstyrelserna. Därmed finns förutsättningar för en mer
              likvärdig och kvalitetssäker tillsyn. Detta säger jag med erfarenhet
              från ett gott arbete i en liten kommun. Därför vet jag också att
              det kan se helt annorlunda ut på andra sidan kommungränsen. Jag
              tror alltså att det är oerhört viktigt att vi får likvärdiga och
              tydliga regler och likvärdiga och tydliga bedömningar. Den förändring
              som nu görs är viktig.
            </seg>
            <seg xml:id="i-252477b8ed319ac5-0">
              I detta är också arbetet som regeringen bedriver inom EU av stor
              betydelse. Jag vill ändå påstå att vi rönte framgångar i de förhandlingar
              som bedrevs rörande den så kallade hälsokontrollen, översynen
              av jordbrukspolitiken. Vi gjorde det därför att vi kunde se att
              det är ett led i att skapa förutsättningar för en näring som på
              sikt kan fungera utan stöd. I det har Sverige varit och är ganska
              ensamt.
            </seg>
            <seg xml:id="i-61a9196a672c3d51-0">
              Vårt jordbruk, och även jordbruket i Europa, måste ha som ambition
              och målsättning att leva av egen kraft. Men för de gemensamma
              nyttigheter som vi av miljöskäl, klimatskäl och kanske till och
              med nostalgiskäl vill se förverkligade måste vi, där det inte
              är företagsekonomiskt lönsamt att göra satsningar, gemensamt våga
              vara beredda att stå för finansieringen även i framtiden.
            </seg>
            <seg xml:id="i-4c55a7d94bb2a042-0">
              Fru talman! Jag vill också kommentera diskussionen om det fortsatta
              arbetet. Jag tycker att regeringen har bedrivit det på ett alldeles
              utmärkt sätt så här långt med tanke på den grupp av ledamöter
              och de andra referensgrupperna av producenter, konsumenter och
              andra intressenter som regeringen har haft tillgång till. Jag
              hoppas att man fortsätter på den inslagna linjen att föra en bred
              dialog om de här frågorna.
            </seg>
            <seg xml:id="i-47d809b14a1636c6-0">
              Fru talman! De satsningar på 40 miljoner om året som regeringen
              har aviserat vad gäller bioenergi innebär att vi på ett hållbart
              sätt kan omvandla den livshotande gasen till livgivande energi
              som kan driva traktorn, bilen och så vidare. Det är verkligen
              att aktivt förvalta resurser och att bruka på ett hållbart sätt.
            </seg>
            <seg xml:id="i-0d513de5ea25d543-0">
              Inriktningen för skogspolitiken, som vi har beslutat om här i
              riksdagen för några månader sedan, är ett annat viktigt led i
              att bruka vår jord för framtiden. Skogen står för 10 procent av
              vår totala export. De satsningar som nu görs, inte minst inom
              forskning och utveckling, är centrala för ett fungerande förvaltarskap
              för Sveriges skogar. Skogsstyrelsen har i detta arbete en viktig
              roll och har fått ökade anslag för detta. Forskningspropositionen
              innehåller också ytterligare satsningar på detta område, och vi
              måste se till att både värna och utveckla skogen på ett hållbart
              sätt.
            </seg>
            <seg xml:id="i-51fc79c5461f7010-0">
              Fru talman! Fiskeområdet har många varit inne på tidigare i debatten.
              Det kommer säkert fler efter mig också. Fisket är ett viktigt
              område för regeringen och Jordbruksdepartementet. Där har man
              gjort stora framsteg i det gemensamma EU-arbetet därför att man
              har deltagit i debatten, diskussionerna och förhandlingarna på
              ett mycket konstruktivt sätt. Detta är jag och Kristdemokraterna
              mycket glada över. Men vi har också stora och högt ställda förhoppningar
              på att regeringen under vårt svenska ordförandeskap ska kunna
              komma vidare med att omdana EU:s fiskepolitik i grunden.
            </seg>
            <seg xml:id="i-8c8650d7842b0894-0">
              Med detta önskar jag alla närvarande en riktigt god jul så småningom.
            </seg>
          </u>
          <note type="speaker" xml:id="i-892a2defccd26d27-0">
            Anf. 101 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-7">
            <seg xml:id="i-ec04be5b6028911a-0">
              Fru talman! Irene Oskarsson pratade om att det finns livsmedelsföretag
              i hela Sverige. Ja, precis. Det är detta som är så viktigt att
              konstatera. Ofta finns de på landsbygden. Då behövs också ett
              småföretagarpaket, som jag efterlyste i mitt anförande, liksom
              Ola Sundell. Det behövs en satsning på småföretagare, inte minst
              på lantbrukare, de gröna näringarna.
            </seg>
            <seg xml:id="i-e5138bdc06721c25-0">
              Där är det också viktigt att fundera över hur det nationella
              stödet ska se ut inom jordbrukspolitiken för att stötta just lantbruksföretag
              där det är långa avstånd.
            </seg>
            <seg xml:id="i-334fb2e643f310ec-0">
              Sedan pratade Irene Oskarsson om tillgång till livsmedel av god
              kvalitet från små och stora livsmedelsföretag och om att det är
              viktigt med kunskap om ekologiska och inhemska livsmedel. Ja precis,
              jag håller fullständigt med dig.
            </seg>
            <seg xml:id="i-64f5852a7d1a0ff2-0">
              Hur har ni då tänkt stärka konsumentmakten, när ni säger nej
              till ursprungsmärkningen, trots vad ni sade i valrörelsen 2006?
              Jag var med på ett antal debatter där vi fick frågan, och vi var
              alla överens utom Moderaterna som sade nej. Ungefär så såg det
              ut.
            </seg>
            <seg xml:id="i-1a41dd7e2569c082-0">
              Vi har en livsmedelssäkerhet som är unik och en djurskyddslagstiftning,
              tack vare en socialdemokratisk regering, som ligger långt över
              EU-nivå. Men när det gäller ursprungsmärkning ligger vi långt
              efter.
            </seg>
            <seg xml:id="i-bc37de45c5cc8aad-0">
              LRF vill ha det. Konsumenterna vill ha det, men inte ni. Varför
              då? Förklara varför ni inte vill ha ökad konsumentmakt!
            </seg>
            <seg xml:id="i-9f1171c407c2832c-0">
              Avslöjandet om dioxin i irländskt fläskkött visar än en gång
              på vikten av en ursprungsmärkning på alla livsmedel, även fläskkött.
            </seg>
          </u>
          <note type="speaker" xml:id="i-11f0e286eb7a1b34-0">
            Anf. 102 IRENE OSKARSSON (kd) replik:
          </note>
          <u who="christina_oskarsson_258320" xml:id="i-ba5050926a3b08f6-1">
            <seg xml:id="i-5c64dcf08ead4f6c-0">
              Fru talman! Jag börjar bakifrån. Såvitt jag har förstått kan
              irländarna plocka tillbaka allt. Om motsvarande skulle hända i
              Sverige Gud förbjude, även om jag står i den här talarstolen skulle
              vi också kunna plocka tillbaka de eventuella djurkroppar i förädlat
              skick som skulle ha kommit ut i handeln. Så det klarar vi redan
              i dag med befintlig struktur.
            </seg>
            <seg xml:id="i-d88da81a96c551d2-0">
              Vi har ett antal märkningar. Vi har pågående arbete inom Europeiska
              unionen. Vi kommer i morgon i utskottet att diskutera de här märkningsfrågorna.
              Det finns signaler som går i motsatt riktning även från våra egna
              organ, om vi med det menar LRF och andra aktörer i Sverige. Man
              vill se att vi gör det här på ett bra sätt i hela unionen för
              att få en transparens. Där är vi aktiva deltagare. Vi kommer att
              följa och delta i det arbetet precis lika aktivt som i alla andra
              arbeten.
            </seg>
            <seg xml:id="i-af0d24fb247b3de3-0">
              Vi har ett antal frivilliga märkningar. Märkning är nämligen
              också en konkurrensmöjlighet för den producent som vill tala om
              vilka livsmedel man har att försälja. Jag tror att den vägen är
              en väg att vandra vidare på.
            </seg>
            <seg xml:id="i-1266b9d87c06268b-0">
              Livsmedel av god kvalitet det är ju det som jordbruksministern
              har tagit initiativ till genom den stora satsning som nu görs
              på att vi ska kunna bli Europas nya matland. Det är kanske något
              kaxigt men dock den väg vi vill slå in på. Vi ska vara stolta,
              och vi ska ha en god kunskap, och det arbetet pågår för fullt.
            </seg>
            <seg xml:id="i-508854844984f003-0">
              Sedan gällde det småföretagarpaket. Jag tror att tidigare talare
              har talat om att jobbskatteavdraget gäller, att arbetsgivarnedsättningen
              gäller och att övriga stöd, som Ola Sundell var inne på, för transporter
              på landsbygd gäller. Det gäller såväl på landsbygd som i andra
              områden. Erik A Eriksson talade om jobbskatteavdraget. Det tål
              väl att upprepas att det ger bättre utslag i min egen hemkommun
              och andra kommuner med hög skattekraft.
            </seg>
          </u>
          <note type="speaker" xml:id="i-2f48381b1b1ba100-0">
            Anf. 103 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-8">
            <seg xml:id="i-7ab4210ccd5a2f7b-0">
              Fru talman! När det gäller arbetsgivaravgiften och den nedsättningen
              smetas det ju ut över alla företag. Jag tror att det är uträknat
              att det inte ger mycket pengar per dag, och det är inte riktat
              till småföretagare. Jag förstår inte varför man inte kan göra
              en riktad satsning på småföretagare. Man efterlyser ju det från
              småföretagarnas sida.
            </seg>
            <seg xml:id="i-8a7946fbfc94bcd5-0">
              När det gäller obligatorisk ursprungsmärkning läser jag ett pressmeddelande
              från LRF:s ordförande som kom i går eller förrgår där man önskar
              av regeringen att det införs en obligatorisk ursprungsmärkning
              med hänvisning till det irländska fläskköttet.
            </seg>
            <seg xml:id="i-988c73d181601272-0">
              Jag förstår inte vad det är ni har emot detta med ursprungsmärkning.
              I debatten, när jag ställer frågan, hävdar man att det blir ökad
              byråkrati och att det är handelsstörande. Men tänk om företagare
              själva vill ha en obligatorisk ursprungsmärkning! Det skulle stärka
              konsumenterna. Det skulle stärka oss när vi går i affären och
              handlar, att vi kan läsa och konstatera varifrån de olika livsmedlen
              kommer.
            </seg>
            <seg xml:id="i-b913b214d379ccb9-0">
              Vi har det redan på ett antal livsmedel, men vi vill ha det på
              alla livsmedel, så att jag som konsument, när jag går i affären,
              verkligen kan välja. Det är ju det som är så viktigt för de små
              livsmedelsföretagen som finns runt om i Sverige. Det handlar om
              att man köper svenskt och att man vet att det som man köper har
              svenskt ursprung. Varför är ni emot obligatorisk ursprungsmärkning?
            </seg>
          </u>
          <note type="speaker" xml:id="i-4433729d142a498b-0">
            Anf. 104 IRENE OSKARSSON (kd) replik:
          </note>
          <u who="christina_oskarsson_258320" xml:id="i-ba5050926a3b08f6-2">
            <seg xml:id="i-04a78b94c87175a0-0">
              Fru talman! Med risk för att halka ifrån vårt eget utskottsområde
              skrev jag RUT och ROT och konstaterade att det är oerhört småföretagarvänligt
              och oerhört landsbygdsvänligt.
            </seg>
            <seg xml:id="i-29be09ab3dc610fd-0">
              ROT-avdraget det handlar om små företag på landsbygden som kan
              renovera och bygga om de hus som stått tomma i 15 år, det som
              gamla mormor hade som bostad och som man nu vill flytta in och
              bo i.
            </seg>
            <seg xml:id="i-935d4a9dcf0364a7-0">
              RUT-avdraget vi kan kalla det för hushållsnära tjänster. Det
              handlar om anställningar, möjligheter att bygga upp en helt annan
              struktur på landsbygden för dem som redan är mångsysslare i den
              bransch som landsbygdens folk alltid har fått vara i, nämligen
              mångsysslarbranschen. Allemansrack kallas det hemma i Småland.
              Där kan du göra det mesta, och du kan göra det på ett bra sätt.
            </seg>
            <seg xml:id="i-4b2fd3bd44a08fd0-0">
              Här har regeringen de senaste dagarna, i fredags, gjort en mycket
              god satsning också riktad till landsbygden. Den är dock till för
              hela Sverige. Den är precis lika utsmetad som den arbetsgivaravgift
              som är lika viktig oavsett var i Sverige vi befinner oss.
            </seg>
            <seg xml:id="i-a23bc52e265c97aa-0">
              När det gäller frivillig märkning och obligatorisk märkning tror
              jag att Ann-Kristine Johansson svarade på frågan själv. De företag
              som vill vara tydliga med varifrån deras råvaror kommer gör en
              märkning om detta.
            </seg>
            <seg xml:id="i-15b90c872841a680-0">
              Jag var själv på julmarknad i lördags och konstaterade att det
              inte fanns en enda producent som inte hade uppgett geografi, telefonnummer
              och alltihop för att man skulle se varifrån det kom.
            </seg>
            <seg xml:id="i-dd555c9bd3c0f784-0">
              När det gäller de större producenterna kommer de också, utifrån
              det här, att själva vilja gå in i det här systemet det är jag
              övertygad om utan att vi behöver lagstifta in dem.
            </seg>
          </u>
          <note type="speaker" xml:id="i-9c323f46ecb14a78-0">
            Anf. 105 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-15">
            <seg xml:id="i-371e2df81e1cfadc-0">
              Fru talman! Tack så mycket, Irene! Jag tyckte väldigt mycket
              om ditt anförande. Det var väldigt mycket substans, och det var
              kraftfullt.
            </seg>
            <seg xml:id="i-588f75d34e91eada-0">
              Vad jag reagerade lite på var det här med djurskyddet. Vi har
              diskuterat det förut, men det känns fortfarande som att det är
              väldigt mycket som hänger i luften när det gäller det.
            </seg>
            <seg xml:id="i-a88e75a66d456ae4-0">
              Nu kommer en förändring att genomföras vid årsskiftet, enligt
              de beslut som har tagits här i riksdagen, och du hänvisade mycket
              riktigt till att det är viktigt med likvärdiga och tydliga regler.
            </seg>
            <seg xml:id="i-79e2f90a0921d657-0">
              Jag tycker att det har funnits och finns likvärdiga och tydliga
              regler, för djurskyddslagen är ganska tydlig, och den är gemensam
              för all djurhållning. Det är egentligen efterlevnaden av den som
              har brustit på vissa ställen, har jag förstått.
            </seg>
            <seg xml:id="i-db32de78a3235b7a-0">
              Men samtidigt är risken stor, med det som nu händer när djurskyddet
              förs över till länsstyrelserna, att vi får en minskad tillsyn
              av vissa djurslag. Det finns också en risk att en del av de här
              djurskyddsinspektörerna hamnar mellan stolarna.
            </seg>
            <seg xml:id="i-f0841ff26f744e29-0">
              Vissa som har gjort ett väldigt bra jobb känner sig överkörda
              utifrån det här beslutet och tycker att man inte har tagit deras
              gedigna arbete på allvar.
            </seg>
            <seg xml:id="i-164bfea7563ff9f1-0">
              Det känns också som att man har en väldigt dålig koll på hur
              mycket resurser som egentligen kommer att gå till djurskyddet,
              tycker jag.
            </seg>
            <seg xml:id="i-45691b497de1d248-0">
              Vi var ju på Jordbruksverket där vi fick en föredragning. Man
              säger att det kommer att satsas mycket på övergången. Det kommer
              att gå bra och så vidare. Det kan jag tänka mig. Men jag tänker
              på effekterna, för det är ändå djuren som det handlar om i detta
              fall och även djurägarna, naturligtvis.
            </seg>
          </u>
          <note type="speaker" xml:id="i-cdbf47e7270bda27-0">
            Anf. 106 IRENE OSKARSSON (kd) replik:
          </note>
          <u who="christina_oskarsson_258320" xml:id="i-ba5050926a3b08f6-3">
            <seg xml:id="i-0bc6b0379f137657-0">
              Fru talman! Ja, djuren kan inte tala för sig. Det är det som
              är förvaltarskapet. Det är vi som får tala för dem och djurägarna.
              De som jag har varit i kontakt med har konstaterat att de är glada
              över den förändring vi nu gör, oavsett om de kommer från, precis
              som Tina Ehn sade, en kommun där det här har skötts exemplariskt
              eller om de kommer från grannkommunen där det inte alls har varit
              lika exemplariskt skött.
            </seg>
            <seg xml:id="i-3233f27d968b4b5f-0">
              Det är, precis som Tina Ehn säger, tolkningarna av regelverket
              som har varit väldigt diskrepanta beroende på var man befinner
              sig.
            </seg>
            <seg xml:id="i-36c3910eac87b60d-0">
              Då kan någon säga att det är samma personer som ska jobba inom
              detta. Ja, det är det till viss del, för det kommer naturligtvis
              att vara verksamhetsövergångar. Men länsstyrelserna kommer att
              kunna kraftsamla och skapa bättre spetskompetenser på det här
              området. Och de kommer tillsammans med Jordbruksverket att lättare
              kunna sätta upp ribbor för hur man tolkar, hur man får den praktiska
              tillsynen att fungera på ett bra sätt.
            </seg>
            <seg xml:id="i-c3484f7139cc66a5-0">
              Man har också möjligheten att inte sätta alla tjänstemän i det
              centrala kansliet i respektive residensstad utan där det är mest
              lämpligt utifrån hur strukturen med djurbesättningar ser ut. Så
              jag tror att det här blir en mycket bra och väl genomförd reform
              när den har satts i sjön vid årsskiftet.
            </seg>
          </u>
          <note type="speaker" xml:id="i-443485dacc4140b8-0">
            Anf. 107 TINA EHN (mp) replik:
          </note>
          <u who="tina_ehn_f52113" xml:id="i-30032c3cd633801b-16">
            <seg xml:id="i-29383c3beb1e9d39-0">
              Fru talman! Jag var i Trelleborg på en djurskyddsdebatt för någon
              vecka sedan. Det var en heldag faktiskt. Jag träffade en del av
              de inspektörer som jobbar i de områdena. Där var man inte enig
              i den här frågan. Det är så det ser ut i landet. Men jag tyckte
              ändå att man insåg att det här kommer att innebära oerhört mycket
              längre resor för dem som ska ha de här jättedistrikten. Man får
              mindre lokalkännedom och inte lika stor koll på ett närområde
              när man skickas kors och tvärs.
            </seg>
            <seg xml:id="i-37004707722b192e-0">
              Vi får följa den här frågan. Jag antar att den kommer att diskuteras
              mer och att vi får något slags avstämning av hur det fungerar.
            </seg>
            <seg xml:id="i-81679227da36941d-0">
              Jag skulle vilja instämma i det som Ann-Kristine har sagt här
              om ursprungsmärkningen och den diskussionen. Jag tycker inte att
              man över huvud taget kan prata om handelsstörningar eller krångligheter
              när det handlar om trygghet och livsmedelssäkerhet som ligger
              på vårt utskott.
            </seg>
            <seg xml:id="i-47ea36ab61963b12-0">
              Vi har det exempel som dök upp nu med det irländska fläskköttet.
              Det är ganska talande. Det är otroligt viktigt att konsumenterna
              har möjlighet att lätt läsa av vad det är de köper. Det tror jag
              att alla företrädare här i riksdagen anser.
            </seg>
            <seg xml:id="i-6179e88c5315a79e-0">
              Därför är frågan om ursprungsmärkning inte utraderad. Den måste
              få leva vidare. Vi måste lösa den så att det blir lätt för både
              producenter och konsumenter. Kostnaderna ska inte hamna hos den
              enskilda producenten heller på det sätt som de nu verkar förskjutas.
            </seg>
          </u>
          <note type="speaker" xml:id="i-680d6d484bb2bd36-0">
            Anf. 108 IRENE OSKARSSON (kd) replik:
          </note>
          <u who="christina_oskarsson_258320" xml:id="i-ba5050926a3b08f6-4">
            <seg xml:id="i-ce8925de29f66e7b-0">
              Fru talman! Det är snudd på att jag håller med Tina. När det
              gäller ursprungsmärkningen behöver vi hitta strukturerna. Vi behöver
              hitta dem gemensamt på en övergripande internationell nivå, i
              första hand i EU-sammanhanget. De behöver vara konstruerade på
              ett sådant sätt det är det vi kommer att börja behandla i utskottet
              i morgon att de är möjliga att följa för dem som inte redan gör
              det. Det handlar om marknadsföring. En företagare väljer att marknadsföra
              sina produkter med en tydlig märkning och ursprungsbeskrivning.
            </seg>
            <seg xml:id="i-598e0158ae205f8c-0">
              Jag tror inte att den frågan kommer att vålla så stora diskussioner.
              Jag tror dock inte att vi i dag skulle vinna framgång genom att
              tvärt lagstifta. Det handlar om att hitta strukturer som redan
              är på väg att arbetas fram.
            </seg>
            <seg xml:id="i-4c33394b2d86fad7-0">
              När det gäller djurskyddskontrollen är det precis som Tina Ehn
              säger. Vi kommer att få följa frågan, och jag tror att vi alla
              kommer att bli nöjda när den första utvärderingen kommer efter
              något år.
            </seg>
          </u>
          <note type="speaker" xml:id="i-e9e9840653c3d90d-0">
            Anf. 109 JAN-OLOF LARSSON (s):
          </note>
          <u who="jan-olof_larsson_e523b0" xml:id="i-b84d499d883b2be9-5">
            <seg xml:id="i-ca8396d5abb75444-0">
              Fru talman! Jag hade tänkt att koncentrera mig på uppföljningsgruppens
              arbete. Men först måste jag kommentera en del saker som har sagts
              här i dag under debatten.
            </seg>
            <seg xml:id="i-eb71eb9dfe7bc463-0">
              En del av högerpartiernas företrädare har uttalat sin förvåning
              över att vi inte har kommit med ett samlat budgetförslag från
              oppositionen eller att vi inte håller sams där. Jag kan påminna
              om att den samlade högerkoalitionen inte hade något gemensamt
              budgetförslag förrän efter valet 2006. Innan dess hade man olika
              budgetar varenda gång med olika förslag. Man gick till val på
              sänkning av bensinskatten och på höjning av bensinskatten både
              det ena och det andra.
            </seg>
            <seg xml:id="i-5e6cbe5f4177623f-0">
              Det är viktigt att komma ihåg. Under den tiden när ni inte hade
              ett enda gemensamt budgetförslag hade vi tolv gemensamma budgetförslag
              med Vänsterpartiet och Miljöpartiet. Och vi tog Sverige ur krisen.
              Vi samlade i ladorna så att ekonomin var väl uppe i nivå när ni
              tog över den här mandatperioden.
            </seg>
            <seg xml:id="i-f49fc5f41fe45e25-0">
              Ola Sundell säger att man har lyckats bygga upp ekonomin på två
              och ett halvt år med den här högerregeringen och samlat i ladorna.
              Inte ens den blåaste moderat tror att det skulle vara på det viset.
            </seg>
            <seg xml:id="i-1a8908ec067e34b3-0">
              Det är ett tolvårigt socialdemokratiskt styre som har bäddat
              för den goda ekonomi som Sverige har. Vi tog Sverige ur krisen
              efter en borgerlig kollaps vad gäller ekonomin.
            </seg>
            <seg xml:id="i-367cdd0b1421380b-0">
              Jag ska återgå till uppföljningsgruppen. Sedan många år pågår
              ett utvecklingsarbete av ekonomisk styrning inom riksdagen och
              inom Regeringskansliet. Som ett led i detta arbete har miljö-
              och jordbruksutskottet från och med 2005 årligen följt upp och
              analyserat regeringens resultatredovisning i budgetpropositionen.
            </seg>
            <seg xml:id="i-37f52992b98ef952-0">
              Inom det livsmedelspolitiska området har riksdagen under de senaste
              budgetberedningarna gett en tydlig återkoppling till regeringen
              angående hur redovisning och bedömning av uppnådda resultat bör
              utvecklas när det gäller både det faktiska innehållet och strukturen
              för redovisningen. Den senaste uppföljningen visar på en skrämmande
              nonchalans från regeringens sida. Det är ett beteende som undergräver
              riksdagens möjligheter att följa upp och utvärdera regeringens
              arbete.
            </seg>
            <seg xml:id="i-10fb25ec801e6e71-0">
              På påpekanden som riksdagen tidigare gjort när det gäller utformning
              av resultatredovisning inom fisket har regeringen framfört att
              den avsåg att återkomma till riksdagen i årets budgetproposition.
              Man skulle då klargöra de frågor som togs upp i förra årets resultatuppföljning.
            </seg>
            <seg xml:id="i-183448ca700134c2-0">
              Uppföljningsgruppen kan dock konstatera att av detta återfinns
              inget i propositionen. Det är en total nonchalans från regeringens
              sida.
            </seg>
            <seg xml:id="i-d134c87444784510-0">
              Uppföljningsgruppen konstaterar att tidigare resultatindikatorer
              inte är redovisade i årets budgetproposition. Som förklaring anges
              att riksdagen lämnat synpunkter på indikatorerna, varför regeringen
              har för avsikt att se över dem. När de ska ses över vet ingen.
              Att de som fanns togs bort innan de nya tillkommit kan endast
              bero på att regeringen vill försvåra uppföljningen.
            </seg>
            <seg xml:id="i-ad1e33f37b72707e-0">
              Sötvattenfiske och framtidsnäringarna vattenbruk och fisketurism
              omfattas över huvud taget inte av resultatredovisningen. Det är
              tre områden som har stor betydelse för en levande landsbygd.
            </seg>
            <seg xml:id="i-49a1692328ce1abf-0">
              I de fall man redovisar något område har man en tendens att redovisa
              insatta medels åtgång i stället för vilka resultat som har uppnåtts.
              Det borde vara viktigare för regeringen att konstatera vilka resultat
              som nåddes med de insatta medlen än att konstatera att pengarna
              har gått åt och vara nöjd med det.
            </seg>
            <seg xml:id="i-a332d190739d2923-0">
              Fru talman! Att man i avsaknad av indikatorer och andra målformuleringar
              ska stimulera till att skapa sådana för att få en effektiv och
              resultatinriktad budgethantering borde vara självklart för var
              och en. I stället föreslår regeringen att man upphäver målen för
              politikområdena. Som anförs i propositionen ska regeringens mål
              för utgiftsområdet i fortsättningen utryckas i en gemensam vision:
              Bruka utan att förbruka.
            </seg>
            <seg xml:id="i-39462ae17920014a-0">
              Visionen har delats in i tre strategiska inriktningsmål som kommer
              att utgöra strukturer för regeringens redovisning och uppföljning:
              Ett dynamiskt och konkurrenskraftigt näringsliv i hela landet
              som präglas av öppenhet och mångfald, är en del. De gröna näringarna
              är miljö- och resurseffektiva och har en nyckelroll i Sveriges
              energiproduktion, är den andra. De gröna näringarna utmärks av
              omtanke, ansvarstagande och hög etik, är den tredje.
            </seg>
            <seg xml:id="i-fcd84ca2e8ef9452-0">
              Hur ska visionen för utgiftsområdet och de tre inriktningsmålen
              som har tagits fram av regeringen kunna följas upp och utvärderas?
              Det framgår inte heller vilka indikatorer som ska användas för
              att mäta och redovisa till exempel öppenhet, mångfald, omtanke
              och ansvarstagande. Det är av största vikt att frågan ställs hur
              utskottet även fortsättningsvis ska kunna fullfölja sitt uppdrag
              enligt riksdagsordningen och riksdagens riktlinjer.
            </seg>
            <seg xml:id="i-35ccd60d9ba07212-0">
              Fru talman! Att det är viktigt med indikatorer och mål är lätt
              att förstå. Som exempel kan nämnas några inom fisket där det oftast
              finns målsättningar antagna inom EU: Fisket ska bedrivas utifrån
              en ekologisk helhetssyn och utifrån forskarnas rådgivning. Enligt
              regeringens vision blir det: Bruka utan att förbruka. Ändå överfiskas
              80 procent av EU:s fiskbestånd år efter år.
            </seg>
            <seg xml:id="i-3b5f464c0348f44f-0">
              Det påstås från den här talarstolen att vi är på rätt väg med
              fiskepolitiken. Det hade varit rimligt att man i propositionen
              fått reda på vilka åtgärder regeringen tänker vidta för att hamna
              på en politik inom fisket som leder till bruka utan att förbruka.
            </seg>
            <seg xml:id="i-0fe974d77fd211bb-0">
              Ett annat exempel: Under 2007 överskreds inga fiskekvoter. Ändå
              ska det satsas mer på ökad kontroll. Frågan är varför. Vi håller
              oss ju inom givna ramar eller? Tror vi på ett svartfiske i den
              svenska yrkeskåren som spräcker kvottaken?
            </seg>
            <seg xml:id="i-f68620543b42ef4d-0">
              Ett område där vi satsar miljon efter miljon är skrotning av
              fartyg. Frågan är om vi skrotar rätt fartyg. Vi vill stimulera
              det kustnära fisket. Ändå är det detta som hela tiden drabbas
              av de största neddragningarna.
            </seg>
            <seg xml:id="i-404856e5f317f5cc-0">
              Ska riksdagen, oavsett vilka som sitter i regeringsställning,
              kunna följa upp resultatet av besluten måste det finnas indikatorer
              och mätbara mål. Det måste också finnas en ambition från regeringen
              att redovisa resultat i budgetpropositionen och i skrivelser.
            </seg>
          </u>
          <note type="speaker" xml:id="i-bcc7854cced2106a-0">
            Anf. 110 EVA SELIN LINDGREN (c):
          </note>
          <u who="eva_selin_lindgren_25723a" xml:id="i-447da1d2fae0407a-0" next="cont">
            <seg xml:id="i-085def37f56ed266-0">
              Fru talman! Jag vill börja med att yrka bifall till utskottets
              förslag till riksdagsbeslut.
            </seg>
            <seg xml:id="i-a0195c9882a3ced1-0">
              Jag vill kort säga några ord om det som avhandlas under rubriken
              Djurhälsovård och djurskyddsfrämjande åtgärder.
            </seg>
            <seg xml:id="i-0c5d76485e2caa1a-0">
              Jag hälsar med tillfredsställelse betänkandets inriktning mot
              förebyggande djurhälsokontroll och djursjukdatasystem med syftet
              att förebygga spridning av smittsamma djursjukdomar till både
              djur och människor och främja forskning och utveckling inom djurskyddsområdet.
            </seg>
            <seg xml:id="i-0a14435a9bd1d7d2-0">
              Det område som berörs är mycket stort. Det inrymmer många delområden
              och är angeläget för många av oss, alltifrån enskilda som värnar
              om sina husdjur och upprörs över att herrelösa djur far illa,
              till dem som oroas över att många av jordens hotade djurarter
              nu är föremål för smuggling och illegal handel och den spridning
              av nya sjukdomar som förs till oss via djur, vilket kan exemplifieras
              med fågelinfluensan.
            </seg>
            <seg xml:id="i-6f824938084c5f94-0">
              Varje år smugglas exotiska djur in i Sverige. Djuren göms ofta
              på sätt som innebär oerhörda lidanden för dem själva. Många djur
              dör redan under transporten. De som överlever är i behov av akut
              vård. Många hör till utrotningshotade arter som därmed blir ännu
              mer sårbara.
            </seg>
            <seg xml:id="i-f7de063f0bd48ed8-0">
              I Sverige dumpas också varje år ett mycket stort antal katter,
              kaniner, burfåglar, ödlor, sköldpaddor etcetera av sina ägare.
              De allra flesta av dessa dumpade och herrelösa sällskapsdjur går
              en långsam och plågsam död till mötes.
            </seg>
            <seg xml:id="i-08148c2ac5e5831e-0">
              I allt högre takt utrotas vilda djur världen över. Sverige har
              undertecknat flera EU-direktiv och internationella konventioner
              som berör handel med hotade arter och skydd av vilda arter och
              deras miljöer. Det finns också regelverk som beskriver hur olika
              djurslag ska tas om hand i fångenskap. När brott sker mot regelverken
              eller när djur i övrigt far illa ska egentligen berörda myndigheter
              ingripa och ta djuren i beslag. Dessa djur måste sedan ges individuell
              professionell skötsel och eventuellt få vård av veterinär.
            </seg>
            <seg xml:id="i-1a23177c0afb5f2a-0">
              Många tillslag mot smugglare och illegala djurhandlare utförs
              inte på grund av brist på förvaringsplatser och kunnig personal.
              I praktiken är det ibland oklart var ansvaret ligger och vem som
              ska utöva vården. Det finns därför ett stort behov av utbildning
              av myndighetsutövare liksom en central stödfunktion för polis,
              tull, räddningstjänst och allmänhet. Från samtliga kommer dagligen
              samtal om skadade djur som behöver professionell vård.
            </seg>
            <seg xml:id="i-93b0e2a03c07c6b2-0">
              Men problemen ska inte bara lösas när de väl uppstår. Genom att
              samordna kunskaper, forskning och hjälpinsatser kan man arbeta
              förebyggande. Därmed besparas djuren lidande, och hjälpinsatserna
              blir effektivare.
            </seg>
            <seg xml:id="i-63c28ee83fb1db8d-0">
              I ljuset av detta är ändamålet i propositionen att bland annat
              finansiera djurskyddsfrämjande åtgärder, forskning och utveckling
              synnerligen angeläget. Av det som sagts framgår att detta komplexa
              område med förebyggande djurskydd och bekämpning av smittspridning
              kräver särskilda åtgärder. I en flerpartimotion har några av oss
              riksdagsledamöter motionerat om att staten ska ge stöd åt en organisation
              som kan åta sig detta viktiga arbete. Den organisationen har just
              bildats och benämns Animal Welfare Center. Den är kopplad till
              Universeum i Göteborg och till forskarsamhället med bland annat
              veterinärer, biologer och läkare som stödpersoner. Det finns också
              en plan, och det finns verksamhet som är knuten till andra delar
              av landet. Jag ska dock inte redogöra för detta här och nu.
            </seg>
            <seg xml:id="i-488f78faa3799782-0">
              Däremot kan jag säga att om detta får stöd och kommer till stånd
              innebär det ett kunskapslyft för djurhälsovården i Sverige. Därför
              anser motionärerna och jag själv att just Animal Welfare Center
              är lämpat att göra de konkreta åtgärder som måste till för att
              förebygga spridning av de smittsamma djursjukdomarna och pröva
              nya metoder för djurskydd och god djurhållning. Vi ser därför
              fram emot att centret får en synlig roll inom djurhälsovården.
            </seg>
          </u>
          <note xml:id="i-e3f801f1821dcccb-0">
            Anf. 111 ANITA BRODÉN (fp):
          </note>
          <u who="eva_selin_lindgren_25723a" prev="cont" xml:id="i-d6a1da0fa3b93f17-0">
            <seg xml:id="i-3b425528e8980d25-0">
              Fru talman! I årets budgetproposition fortsätter regeringen sitt
              arbete med att stärka konkurrenskraften i svenskt jordbruk och
              att uppmuntra företagare på landsbygden.
            </seg>
            <seg xml:id="i-6b67f0911fd2c470-0">
              Regeringen satsar också på långsiktiga spelregler, minskad byråkrati,
              yrkesutbildade personer, utbyggd infrastruktur och bättre ekonomiska
              förutsättningar att anställa medarbetare.
            </seg>
            <seg xml:id="i-72d5bcd906ea6ef6-0">
              Företagen inom de areella näringarna har en stor utmaning vad
              gäller miljön och klimatet. Vi anser att nyttjandet av resurserna
              ska ske på ett miljömässigt hållbart sätt och med höga etiska
              krav.
            </seg>
            <seg xml:id="i-ac349aa8a48d5aab-0">
              Skogens betydelse för vårt land, ekonomiskt såväl som ekologiskt,
              kan inte nog betonas. Om världens skogar sköttes som de svenska
              skulle detta på sikt ha en positiv effekt på den globala kolbalansen.
              Det visar nya beräkningar som bland annat gjorts med utgångspunkt
              i officiell statistik från FAO och IPCC. Att exportera svenskt
              skogsbruk är med andra ord klimatsmart.
            </seg>
            <seg xml:id="i-f8e1c03677217ccd-0">
              Fru talman! Vi har i vårt land stora möjligheter att ta fram
              hälsosamma livsmedel, tack vare vårt klimat, våra goda jordar
              och vårt rena vatten, men också tack vare vår stränga djurskyddslagstiftning,
              vilket vi har fått ta del av i tidigare inlägg. Detta ska vi värdesätta,
              ta vara på och marknadsföra.
            </seg>
            <seg xml:id="i-9db7e19fe4c3e198-0">
              Näringen har länge efterfrågat en enhetlig strategi för livsmedelssektorn.
              Därför sjösattes förra året en livsmedelsstrategi för hela Sverige
              på 31 miljoner kronor. Denna satsning får nu en förstärkning i
              årets budget med 15 miljoner kronor. Pengarna fördelas på exportfrämjande
              åtgärder, innovation, logistiklösningar och också på mat med mervärden,
              som småskaligt, närodlat och ekologiskt.
            </seg>
            <seg xml:id="i-9ff21fbae2fff2b5-0">
              Att djurskyddskontrollen nu överförs till länsstyrelsen och likställs
              välkomnas av Folkpartiet. Vi måste vara noga med att säkerställa
              ett gott djurskydd och en tillfredsställande kontroll. Den tidigare
              undermåliga kontrollen som fanns i vissa kommuner kan inte accepteras.
            </seg>
            <seg xml:id="i-64af7f3f013fd9d8-0">
              Regeringen inför dessutom ett djurförbudsregister och ett djurskyddskontrollregister
              samt satsar extra på bekämpande av smittsamma husdjurssjukdomar
              som salmonella och blåtunga.
            </seg>
            <seg xml:id="i-689602508b053c00-0">
              Vad gäller tidelag som har diskuterats alldeles speciellt den
              senaste tiden kommer regeringen att återkomma. Lagstiftningen
              på området måste vara kristallklar. Min förhoppning är också att
              Sverige i samband med ordförandeskapet i EU ska få möjlighet att
              flytta fram djurskyddspositionerna ytterligare.
            </seg>
            <seg xml:id="i-3446c75ac595d96a-0">
              Fru talman! Den helt nyligen antagna hälsokontrollen, som vi
              också har fått synpunkter på här i dag, gav ett positivt resultat.
              Det var extra glädjande med tanke på de protektionistiska tongångar
              som kunde höras från EU:s medlemsländer några veckor före beslutet.
              Vi var några representanter från utskottet som tog del av dessa
              synpunkter.
            </seg>
            <seg xml:id="i-1c1ba0ac3af8b236-0">
              En eloge till jordbruksministern för ett bra genomfört arbete!
              Det visar än en gång hur viktigt det är att finnas med i förhandlingar,
              att ta vara på varje tillfälle till dialog och att alltid ha goda
              argument.
            </seg>
            <seg xml:id="i-a722abcd665651f4-0">
              Herr talman! Oppositionens budgetalternativ visar på en spretig
              bild från vänsterkartellen. Socialdemokraternas budgetförslag
              uppfattar jag som ett stöd för alliansens jordbrukspolitik, medan
              Vänsterpartiet och Miljöpartiet, inte helt oväntat, bjuder på
              ett antal olika förslag och varianter. Vänsterpartiet ökar med
              97 miljoner, Miljöpartiet med 370 miljoner.
            </seg>
            <seg xml:id="i-395c14bf18973273-0">
              Slutligen, herr talman, vill jag ta tillfället i akt och framföra
              min glädje över att regeringen i två viktiga dokument, Afrikaskrivelsen
              och Sveriges politik för global utveckling , lyft fram att utvecklingen
              inom jordbruket är av central betydelse för fattigdomsbekämpningen.
              Ett lands utveckling går via jordbruket. Ökade satsningar på jordbruk
              behövs därför framför allt i Afrika. Dessa tankar förs också fram
              i forskningspropositionen. Det krävs att WTO-förhandlingarna,
              precis som Erik A Eriksson var inne på, avslutas på ett för de
              fattiga utvecklingsländerna hedervärt sätt. Detta är en gemensam
              angelägenhet att arbeta för.
            </seg>
            <seg xml:id="i-dbc918868800fb50-0">
              Nu får hela kammaren luta sig tillbaka och lyssna på Sven Gunnar
              Perssons sista anförande i denna kammare. Jag vill med detta också
              tacka Sven Gunnar för en god arbetsgemenskap i utskottet. Tack!
            </seg>
          </u>
          <note xml:id="i-1276acdde6ca5b0b-0">
            Med detta, herr talman, yrkar jag bifall till förslagen i betänkandet.
          </note>
          <note type="speaker" xml:id="i-f0ae6126538a8b4e-0">
            Anf. 112 SVEN GUNNAR PERSSON (kd):
          </note>
          <u who="sven_yngve_persson_774bd7" xml:id="i-ce9cb47fd582d2d4-4">
            <seg xml:id="i-6ca082beed41f33e-0">
              Herr talman! Utskottets uppföljnings- och utvärderingsgrupp har
              också utgjort styrgrupp för att ta fram en forskningsöversikt.
              Fiskpopulationer i svenska vatten Hur påverkas de av fiske, övergödning
              och miljögifter? Därmed tror jag att vi befäster tätpositionen
              när det gäller kvalitetsarbetet bland riksdagens utskott. Det
              är i och för sig min enkla, amatörmässiga bedömning.
            </seg>
            <seg xml:id="i-9a0d61bace15076b-0">
              Det är Helene Limén från utvärderings- och forskningsfunktionen
              på RUT och Lisa Almesjö från systemekologiska institutionen vid
              Helsingforss universitet som står för rapporten. Det är ett oerhört
              bra underlag för den fortsatta debatten vad gäller fisket och
              fiskens livsmiljö.
            </seg>
            <seg xml:id="i-26dfe8681d7e7d39-0">
              Det är en matnyttig publikation där många viktiga frågor benas
              ut. Jag tycker att utredarna är riktiga fenor på sitt ämnesområde.
              De har abborrat djupt i frågorna. Men nu gälar det för oss att
              ta till vara all den kunskapen och omsätta den i riktigt bra politik.
            </seg>
            <seg xml:id="i-b9835d81cbb70f95-0">
              Man pekar särskilt på att den viktigaste faktorn som påverkar
              situationen för fiskpopulationerna i Sveriges sjöar och havsområden
              är fisket. Man lyfter också fram andra omvärldsfaktorer som övergödningen,
              kemikalierna och giftiga ämnen. Rapporten rekommenderas verkligen
              till läsning och arbete framöver när ni ska behandla de här frågorna.
            </seg>
            <seg xml:id="i-bdd9ff54535b5296-0">
              Uppföljnings- och utvärderingsgruppens arbete med regeringens
              resultatredovisning på livsmedelsområdet har lyfts fram av flera
              talare. Det är en enhällig rapport som är ganska skarp och tydlig.
              Jag ska inte gå in särskilt mycket mer på den. Det behövs inte.
              Tiden har gått. Jag har förstått att departementet har uppfattat
              signalen. Man har också sagt att man vill ta upp en dialog med
              utskottet om målformuleringar och också om de påpekanden som vi
              gör om de brister som finns i resultatredovisningen och de svårigheter
              som finns när det gäller att faktiskt följa upp de insatser som
              görs. Det är oerhört viktigt att vi inte år efter år bara vidtar
              åtgärder och tillför pengar utan också orkar stanna upp, granska
              och följa upp de åtgärder som vidtas.
            </seg>
            <seg xml:id="i-2840693a28d21ec4-0">
              Under den senaste mandatperioden har jag haft förmånen att ha
              en medarbetare i utskottet, min ersättare Irene Oskarsson, som
              har haft hand om jordbrukspolitiken. Jag vill ändå, eftersom jag
              jobbade med jordbrukspolitiken rätt mycket under förra mandatperioden,
              tacka alla de som har varit meddebattörer och medarbetare inom
              jordbruksfrågorna. Det är ett oerhört viktigt politikområde, som
              är underskattat. Mat, fullvärdiga och högkvalitativa livsmedel,
              är en grund för våra liv.
            </seg>
            <seg xml:id="i-b1079c649cca250f-0">
              Naturligtvis vill jag även tacka utskottsmedarbetarna på det
              här området och ledamöterna som jag har tampats med i arbetsgrupper
              och utredningar.
            </seg>
            <seg xml:id="i-7db00d653c2f4a11-0">
              Nu vill jag också, eftersom det är mitt allra sista anförande,
              ta tillfället i akt det var otroligt trevligt att se talmannen
              och kammarsekreteraren på plats och tacka för de här sex åren,
              det fantastiskt högkompetenta arbete som talmannen, medarbetarna
              och tjänstemännen, alltifrån all servicepersonal till stenografer
              och alla som är inblandade, för det otroligt fina arbete som ni
              gör och för den fina servicekänsla som ni möter oss ledamöter
              med. Stort tack för de här åren! Det har varit oerhört berikande
              för mig. Det är många varma och goa minnen som jag bär med mig
              in i framtiden. Tack så mycket!
            </seg>
          </u>
          <note type="speaker" xml:id="i-42ab148d00f4a5dc-0">
            Anf. 113 ANN-KRISTINE JOHANSSON (s) replik:
          </note>
          <u who="ann-kristine_johansson_22de95" xml:id="i-833a0ab535819479-9">
            <seg xml:id="i-1127d995bc8cc584-0">
              Herr talman! Så roligt att få ta en sista repliksväng med Sven
              Gunnar. Nej, jag ska bara tacka dig så hemskt mycket från alla
              på oppositionssidan. Du och jag har ju umgåtts ganska länge i
              utskottet. Vi har debatterat med varandra. Vi har diskuterat med
              varandra. Vi har rest tillsammans. Det har alltid varit så himla
              spännande att vara tillsammans med dig. Jag kommer att sakna dig
              otroligt mycket. Men jag vet också, som flera har sagt, att dina
              folkhögskoleelever kommer att få det fantastiskt bra när du ska
              styra skolan. Tack så hemskt mycket för de här åren!
            </seg>
            <seg xml:id="i-5a7dcee29353e6df-0">
              Sedan vill jag önska alla en god jul och gott nytt år!
            </seg>
          </u>
          <note type="speaker" xml:id="i-891d17e9587c50a1-0">
            Anf. 114 SVEN GUNNAR PERSSON (kd) replik:
          </note>
          <u who="sven_yngve_persson_774bd7" xml:id="i-ce9cb47fd582d2d4-5">
            <seg xml:id="i-bab2a29d5db0dc74-0">
              Herr talman! Tack så mycket Ann-Kristine! Jag vill naturligtvis
              också önska allihop, inklusive personalen här i kammaren, en riktigt
              god jul och ett fint nytt år.
            </seg>
          </u>
          <note xml:id="i-23e93c48c57b7e78-1">
            Överläggningen var härmed avslutad.
          </note>
          <note xml:id="i-e56fdce08fe701e3-0">
            7 § Befogenhet att beslagta fisk och annan egendom enligt fiskelagen
          </note>
          <note xml:id="i-abed73f0cae7cbdf-2">
            Föredrogs
          </note>
          <note xml:id="i-c48181261fe6fe9f-0">
            Talmannen konstaterade att ingen talare var anmäld.
          </note>
          <note xml:id="i-6ea65a0afe366007-0">
            8 § Immunitet och privilegier för Organisationen för gemensamt
            försvarsmaterielsamarbete (Occar)
          </note>
          <note xml:id="i-abed73f0cae7cbdf-3">
            Föredrogs
          </note>
          <note type="speaker" xml:id="i-40ec1931eafea0dd-0">
            Anf. 115 MICHAEL HAGBERG (s):
          </note>
          <u who="michael_hagberg_c6b067" xml:id="i-3549bf2311643646-0">
            <seg xml:id="i-74ff099d82389e30-0">
              Herr talman! Jag vill också önska Sven Gunnar lycka till i hans
              nya jobb som folkhögskolerektor. Jag har också jobbat ihop med
              Sven Gunnar i utskottet några år.
            </seg>
            <seg xml:id="i-9c70ad890b66240b-0">
              Vi ska här debattera försvarsutskottets betänkande om gemensamt
              försvarsmaterielsamarbete. Det är viktigt att vi bygger ett samarbete
              när det gäller försvarsmaterielfrågorna. Det är en arbetskraftsintensiv
              industri som är viktig för Sverige. Den är viktig för Sverige
              i fråga om forskning och utveckling på området, och den för med
              sig en massa sidoeffekter som är bra för utvecklingen i vårt land.
            </seg>
            <seg xml:id="i-73866b5e34d1dd68-0">
              Samarbetet handlar om kommunikation, signaler och radio. Det
              finns tiotolv olika områden till där vi i framtiden kommer att
              ha ett utvecklat samarbete, trots att vi inte är medlemmar i organisationen.
              Vad jag saknar här och skulle vilja ha svar på av Isabella Jernbeck
              gäller att vi behöver fatta beslut om vi ska vara medlemmar i
              organisationen eller inte. Om vi blir medlemmar i organisationen
              behöver vi inte fatta enskilda beslut om olika projekt i kammaren.
              Då kan vi jobba mer framsynt och framåtriktat.
            </seg>
            <seg xml:id="i-91a21f20d05f610a-0">
              Vi i utskottet har väntat på att få en proposition om försvarsmaterielstrategin
              för framtiden. Det är en proposition som vi verkligen ser fram
              emot att få. Den har inte annonserats än, men jag hoppas att jag
              kan få reda på av Isabella när propositionen kommer. Försvarsindustrin
              väntar på att få se riktlinjerna och med vilken långsiktighet
              man kan jobba med utvecklingen av produkterna.
            </seg>
            <seg xml:id="i-05b8bfefd78f4996-0">
              Jag har två frågor. Tänker vi bli medlemmar i organisationen
              så att vi rent politiskt kan jobba långsiktigt? Kan vi vänta oss
              en proposition som diskuterar försvarsmaterielstrategin inför
              framtiden så att vi också där kan jobba långsiktigt?
            </seg>
          </u>
          <note type="speaker" xml:id="i-d5dda56ceedb4aff-0">
            Anf. 116 ISABELLA JERNBECK (m):
          </note>
          <note xml:id="i-80bd9d2335d96fb7-0">
            Herr talman! Ärendet i dag gäller propositionen Immunitet och
            privilegier för Organisationen för gemensamt försvarsmaterielsamarbete
            (Occar) . Riksdagen föreslås godkänna att Occar används som projektledande
            organisation vid ett försvarsmaterielprojekt om en mjukvarudefinierad
            radio som heter Essor. Härtill kommer att riksdagen antar förslag
            om vissa ändringar i lagen om immunitet och privilegier.
          </note>
          <u who="isabella_jernbeck_52eab8" prev="cont" xml:id="i-a1f9afd73d9d78c7-0">
            <seg xml:id="i-8e0f319cb398e378-0">
              Detta är ett samarbete inom ramen för Eda, Europeiska försvarsbyrån.
              Eda självt utför inte projekt utan det är Occar som är projektledare.
              Occar har som mål att öka samarbetet inom försvarsmaterielsektorn
              och genom ett sådant samarbete effektivisera och få till stånd
              kostnadsbesparingar för deltagarländerna. Regeringen och utskottets
              majoritet anser att sådana samarbeten är av stor vikt. Vad gäller
              ett eventuellt medlemskap vill jag säga på en gång till Michael
              Hagberg att jag förväntar mig att regeringen återkommer i frågan.
              Det är ingenting jag kan svara på direkt i dag. Men jag förväntar
              mig att regeringen gör det. Jag ser också fördelarna med att slippa
              behöva komma hit till kammaren hela tiden.
            </seg>
            <seg xml:id="i-bf89508f2fdb4ca3-0">
              För att samarbetet ska vara möjligt måste vi godkänna att Occar
              agerar i vårt ställe. Internationella avtalsbestämmelser måste
              här införlivas med svensk rätt. Sverige som deltagare i forskningsprojekt
              men icke medlemsland måste för att möjliggöra upphandling inom
              Essorprojektet förbinda sig att tillämpa gällande regler och arbetsformer
              inom Occar. Dessa gäller bestämmelser om immunitet och privilegier
              för Occar, dess personal och företrädare.
            </seg>
            <seg xml:id="i-486498ba3c156628-0">
              Utskottets majoritet delar regeringens bedömning om vikten av
              att Sverige kan delta i utvecklingen av europeiskt försvarsmaterielsamarbete
              tillsammans med de andra centrala aktörerna som är just Eda och
              Occar. Majoriteten godkänner därmed överenskommelsen och förordar
              den lagändring som krävs för att Sverige ska kunna använda Occar
              som projektledande organisation vid genomförande av Essorprogrammet.
            </seg>
          </u>
          <note xml:id="i-20bcfdc992fb8e9d-0">
            Herr talman! Jag yrkar härmed bifall till förslaget i betänkandet
            och avslag på reservationen.
          </note>
          <note type="speaker" xml:id="i-0f4658a06771b1f7-0">
            Anf. 117 MICHAEL HAGBERG (s) replik:
          </note>
          <u who="michael_hagberg_c6b067" xml:id="i-3549bf2311643646-1">
            <seg xml:id="i-4e09f41dfb2cbf76-0">
              Herr talman! Tack för redogörelsen av ärendet. Jag fick också
              ett svar på att vi i framtiden möjligen kommer att ansöka om medlemskap
              i organisationen. Det tycker jag är bra, och vi ställer oss bakom
              propositionen.
            </seg>
            <seg xml:id="i-5d83b779cec2e94d-0">
              Men jag väntar också på svar på frågan om försvarsmaterielstrategin.
              Jag frågade nyss i talarstolen om det kommer en proposition. Jag
              vet att man jobbar på en proposition, men när kommer den?
            </seg>
          </u>
          <note type="speaker" xml:id="i-25c6a6c1e8965c52-0">
            Anf. 118 ISABELLA JERNBECK (m) replik:
          </note>
          <u who="isabella_jernbeck_52eab8" xml:id="i-52793e7253ed3ae6-0">
            <seg xml:id="i-d86dc2258710b8cd-0">
              Herr talman! Regeringen och departementet har sagt att inriktningspropositionen
              ska komma först. I och med den kommer också frågan om en försvarsmaterielstrategi
              att tas upp. Det är det svar jag kan ge.
            </seg>
          </u>
          <note type="speaker" xml:id="i-80bd1ea24bc732cd-0">
            Anf. 119 MICHAEL HAGBERG (s) replik:
          </note>
          <u who="michael_hagberg_c6b067" xml:id="i-3549bf2311643646-2">
            <seg xml:id="i-93f6bfa84ef717c2-0">
              Herr talman! Inriktningspropositionen skulle vi ha behandlat
              under hösten. Vi har förhoppningar om att få behandla den under
              våren. Om propositionen om försvarsmaterielstrategin kommer efter
              inriktningspropositionen är det lite sent. Jag tycker att Isabella
              ska slå en signal till departementet och försöka gasa på lite.
              Man förväntar sig från industrins sida ungefär 100 000 arbetstillfällen.
              De kan säkert utvecklas och bli fler i framtiden. Det är en högteknologibransch
              som vill ha långsiktiga villkor att jobba efter. Ge den signalen
              till departementet att man förväntar sig ett förslag till en försvarsmaterielstrategi
              så att det går att jobba hand i hand med frågorna för framtiden.
            </seg>
          </u>
          <note type="speaker" xml:id="i-ca791fdffc7c44df-0">
            Anf. 120 ISABELLA JERNBECK (m) replik:
          </note>
          <u who="isabella_jernbeck_52eab8" xml:id="i-a9419e8084dc43a5-0" next="cont">
            <seg xml:id="i-dc9de8c794364594-0">
              Herr talman! Jag tycker att inriktningspropositionen och försvarsmaterielfrågan
              ska komma hand i hand. Det är vad jag tänker säga. Jag tror att
              vi har samma åsikt.
            </seg>
          </u>
          <note xml:id="i-e8a587485865afb0-0">
            (MICHAEL HAGBERG (s): Det känns tryggt.)
          </note>
          <note xml:id="i-23e93c48c57b7e78-2">
            Överläggningen var härmed avslutad.
          </note>
          <note xml:id="i-035037a1b7a41235-0">
            9 § Bordläggning, beslut om motionsrätt och beslut om förlängd
            motionstid
          </note>
          <note xml:id="i-c630481409acf479-0">
            Anmäldes och bordlades
          </note>
          <note xml:id="i-5b787c169455ea9d-0">
            Kammaren biföll talmannens förslag att motioner fick väckas på
            denna skrivelse.
          </note>
          <note xml:id="i-40013d63ec148b5a-0">
            Kammaren biföll talmannens förslag att motionstiden för denna
            skrivelse skulle förlängas till fredagen den 16 januari 2009 .
          </note>
          <note xml:id="i-fe6c431b8f744b58-0">
            10 § Anmälan om interpellationer
          </note>
          <note xml:id="i-f7d5c1106594fee9-0">
            Anmäldes att följande interpellationer framställts
          </note>
          <note xml:id="i-2f49bdf47eccf726-0">
            den 5 december
          </note>
          <note xml:id="i-f30209fda80a64a4-0">
            Helena Leander
          </note>
          <note xml:id="i-b128f7039759b5cc-0">
            Marianne Berg
          </note>
          <note xml:id="i-64a9a7928f582cb6-0">
            Leif Jakobsson
          </note>
          <note xml:id="i-c855169f4c713502-0">
            Sven-Erik Österberg
          </note>
          <note xml:id="i-387442e2dae5b869-0">
            Alf Eriksson
          </note>
          <note xml:id="i-387442e2dae5b869-1">
            Alf Eriksson
          </note>
          <note xml:id="i-387442e2dae5b869-2">
            Alf Eriksson
          </note>
          <note xml:id="i-87f62ddf3fbe01eb-0">
            den 8 december
          </note>
          <note xml:id="i-e32031b14652b6c0-0">
            Monica Green
          </note>
          <u who="isabella_jernbeck_52eab8" prev="cont" xml:id="i-a1f9afd73d9d78c7-1">
            <seg xml:id="i-47847ff4861e4d90-0">
              Magdalena Streijffert
            </seg>
          </u>
          <note xml:id="i-25c0e89daa2a19e4-0">
            Interpellationerna 2008/09:191197 redovisas i bilaga som fogats
            till riksdagens snabbprotokoll tisdagen den 9 december.
          </note>
          <note xml:id="i-cc1dd582420bc1a9-0">
            Interpellationerna 2008/09:198 och 199 redovisas i bilaga som
            fogats till riksdagens snabbprotokoll tisdagen den 16 december.
          </note>
          <note xml:id="i-751289b089f22d53-0">
            11 § Kammaren åtskildes kl. 17.16.
          </note>
          <note xml:id="i-12e8e443534e170a-0">
            Förhandlingarna leddes
          </note>
          <note xml:id="i-c22d8df05117474b-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
