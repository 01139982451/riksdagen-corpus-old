<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2016</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2016</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--110</head>
          <docDate when="2016-01-01">2016-01-01</docDate>
        </div>
      </front>
      <body>
        <div>
          <note>
            § 1 Aktuell debatt om klimatförändringar
          </note>
          <note type="speaker">
            Anf. 1 Statsrådet ISABELLA LÖVIN (MP):
          </note>
          <u xml:id="i-d62129c49f6e334b" who="unknown">
            <seg>
              Fru talman! Larmrapporterna om klimatförändringarna duggar tätt.
              År 2014 var det varmaste året som någonsin uppmätts. Detsamma
              gällde 2015 och 2016. I vintras var Arktis utsatt för värmechocker
              och temperaturer på 20–25 grader över det normala. Och vi har
              nyligen fått Arktiska rådets rapport om att vi kan se isfria vintrar
              vid Nordpolen inom 20 år. 20 år – det är 30 år tidigare än vad
              man har beräknat.
            </seg>
            <seg>
              Det som vi nu bevittnar är inte den lilla kanariefågeln som varnar
              om farliga gaser i kolgruvan, utan vi hör ett ramaskri från jorden
              om att vi behöver agera nu, innan det är för sent.
            </seg>
            <seg>
              Arktis kan liknas vid ett kylaggregat för planeten som stabiliserar
              temperaturen. Om Arktis inte behåller denna roll riskerar det
              att kasta planeten ur sitt stabila tillstånd. Vi vet att ett instabilt
              Arktis skulle kunna leda till massiva metanutsläpp från Sibiriens
              tundra, förändringar av Golfströmmen och mycket omfattande förändringar
              av förutsättningarna för många länder, inklusive vårt eget. Vi
              ser redan stora förändringar i de nordliga delarna av vårt land.
              Snöperioden har på 30 år förkortats med mer än två månader på
              vissa ställen i Norrland. Det drabbar turism och rennäring, och
              det förändrar ekosystem i grunden.
            </seg>
            <seg>
              Fru talman! Jag har sett effekterna av klimatförändringarna runt
              om i världen, och jag kan säga att det är de fattigaste människorna
              som är mest beroende av de klimatbeslut som vi fattar i denna
              kammare. Det är de som är mest beroende av att rika länder tar
              ansvar och visar ledarskap. Det kan vara skillnad mellan liv och
              död när marken är på väg att försvinna ned i havet, när återkommande
              torka gör situationen omöjlig och när allt starkare orkaner sveper
              med sig dessa människors få ägodelar.
            </seg>
            <seg>
              SOS Alarm 112 – det är dit vi ringer när det är riktigt illa.
              Men vi befinner oss i ett planetärt krisläge, och visst vore det
              behändigt om vi bara kunde ringa till SOS Alarm 112 för att få
              situationen under kontroll? Det verkar nästan som om flera partier
              i denna kammare tror att det är så det funkar. Men det gör inte
              det. Vi är i stället beroende av att vi själva agerar. Bara vi
              själva kan rädda oss – att vi själva tar på oss ledarskap och
              genomför konkret politik som reducerar utsläppen nu och stöttar
              de människor som är allra mest utsatta. Det är det enda vi kan
              göra. Och det är just det som Sverige gör just nu.
            </seg>
            <seg>
              Miljöpartiet och regeringen har målet att Sverige ska gå före
              och bli det första fossilfria välfärdslandet i världen. Det finns
              en global längtan efter detta ledarskap. I samband med att regeringen
              presenterade förslaget om klimatramverk och klimatlag spreds en
              bild av mig och mina medarbetare över hela världen. Denna bild
              spreds inte som ett led i en pr-strategi. Den spreds av människor
              över hela världen på grund av deras längtan efter förändringar,
              hopp, ansvarstagande och ledarskap.
            </seg>
            <seg>
              Sverige lyfts nu fram av globala ledare som ett viktigt föredöme.
              Det märks att Sverige har klivit fram. Med en feministisk utrikespolitik,
              med vår plats i FN:s säkerhetsråd och våra klimatambitioner som
              realiseras både här hemma och borta genom vårt klimatbistånd har
              Sveriges roll på den globala arenan stärkts. Vi är en viktig röst.
            </seg>
            <seg>
              När världens största ekonomi och näst största utsläppare väljer
              att blunda för den samlade internationella klimatforskningen,
              väljer vi att prioritera och öka takten i klimatarbetet inom regeringen.
              När samma land bygger murar, väljer vi att bygga broar. När vi
              skriver klimatavtal med Kalifornien och arrangerar seminarier
              med amerikanskt näringsliv gör vi det för att vi vet att den verkliga
              risken är klimatförändringarna, inte åtgärderna mot klimatförändringarna.
              Med dessa klimatåtgärder kommer stora möjligheter för ekonomisk
              utveckling, för jobben och för välfärden.
            </seg>
            <seg>
              Fru talman! Vi har aldrig haft en regering med en så aktiv klimatpolitik.
              Vi är just nu mitt uppe i en klimatoffensiv där vi föreslår en
              rad viktiga åtgärder. Klimatlagen och energiöverenskommelsen om
              100 procent för ­ nybar elproduktion till 2040 anger de övergripande
              ramarna. Det ger en långsiktighet för klimatarbetet som aldrig
              tidigare funnits. Men klimatram ­ arna behöver fyllas med åtgärder.
              Därför har vi föreslagit bränslebyte och en satsning på elektrifiering
              och lokal klimatomställning i hela Sverige.
            </seg>
            <seg>
              Jag skulle vilja ha svar på några frågor om sådant som jag inte
              riktigt lyckas förstå. Varför vill Moderaterna, Kristdemokraterna,
              Liberalerna och Centerpartiet hålla tillbaka kraften i omställningen?
              Varför skär ni bort var fjärde krona av miljöbudgeten? Varför
              motsätter ni er alla förslag om att reducera utsläppen från den
              tunga vägtrafiken och från flygtrafiken?
            </seg>
            <seg>
              (Applåder)
            </seg>
          </u>
          <note type="speaker">
            Anf. 2 MATILDA ERNKRANS (S):
          </note>
          <u who="matilda_ernkrans_6cf599" xml:id="i-53b7190bc5c31d90">
            <seg>
              Fru talman! Värmechock i Arktis – temperaturer på 20–25 grader
              över det normala. Isfria vintrar vid Nordpolen om 20 år. 20 år
              – det är ju nu. Det är nu vi måste agera.
            </seg>
            <seg>
              I Sandviken på väg E16 har Trafikverket byggt världens första
              elväg för lastbilar. Elledningar har monterats på vägen, och strömavtagare
              har satts på taket på en hybridlastbil från Scania. Det är en
              klassisk spårvagnsteknik som har kombinerats med en modern hybridlastbil.
              Det är enkelt men slagkraftigt och innovativt men samtidigt självklart.
            </seg>
            <seg>
              Jag tror att en hel del känner till detta projekt, och några
              har kanske till och med varit där på besök. Men det är inte det
              som är min poäng, utan hur det har finansierats och att det har
              blivit verklighet. Det är Trafikverket som genom upphandling har
              gett Region Gävleborg att hålla i projektet. 77 miljoner kronor
              kommer från staten – Vinnova, Energimyndigheten och Trafikverket.
              48 miljoner kommer från näringslivet – Siemens, Scania med flera.
            </seg>
            <seg>
              Elväg lämpar sig bra på sträckor som den mellan Gävle och Sandviken,
              där ett stort antal industriföretag har många regelbundna transporter
              från till exempel en hamn eller en järnvägsnod. Sverige är ett
              ledande land i tillverkningen och utvecklingen av lastbilar. Vi
              kan därför alla förstå betydelsen för Sverige av detta försök.
            </seg>
            <seg>
              Jag kan konstatera att vi har politiska överenskommelser för
              att klara klimatet. Vi sätter tuffa mål – i Parisavtal och i EU.
              Och i Sverige samlar vi oss kring ett klimatpolitiskt ramverk.
              Men i slutändan kommer det att krävas mer. Det kommer att krävas
              innovationer och investeringar. Det kommer att krävas en ekonomi
              som sätter fler i arbete. Den här regeringen har sett till att
              200 000 fler har kommit i arbete – 200 000 fler som kan betala
              skatt, vilket ger oss intäkter som den här regeringen har valt
              att bland annat investera i klimatomställningen.
            </seg>
            <seg>
              Det kommer att krävas en ekonomi med många olika styrmedel som
              kan förändra vårt sätt att leva för att bygga jobb och välfärd
              i omställningen. Det är i det land, hos de företag och bland de
              människor som tar initiativ och banar väg – som är först – det
              kommer att hända. De nya jobben skapas där, liksom nya produkter
              som kan generera exportinkomster. Samhällsförändringen danas i
              utsläppsminskningarnas spår. Det är hållbarhet på riktigt.
            </seg>
            <seg>
              Fru talman! Med ett moderat regeringsstyre väntar nya enorma
              skattesänkningar. Det fick vi återigen veta när Moderaterna presenterade
              sin vårbudgetmotion. Detta kommer att finansieras med dramatiska
              nedskärningar i budgeten för miljö- och klimatinvesteringar. Kan
              projekt av typen elvägen i Sandviken bli av då? Och vad händer
              med de jobb som svenska företag missar om investeringarna uteblir?
              Var hamnar de, och vad händer med utsläppsminskningarna?
            </seg>
            <seg>
              Moderaterna – eller varför inte Sverigedemokraterna – kan kanske
              svara på de frågorna. Sverigedemokraterna har ju tagit Moderaternas
              utsträckta hand för samarbete på stort allvar och tar varje gång
              de har möjlighet chansen att ändra majoriteten i den här kammaren
              för att ha lite lägre klimatambitioner.
            </seg>
            <seg>
              Hittills har regeringens investeringar för Sverige varit drivande
              i att arbeta med klimatinnovationer – i att sprida våra idéer
              och vårt engagemang. Vad betyder då det, och hur påverkar det
              andra länder? Klimatminister Isabella Lövin hade en del exempel,
              och själv är jag säker på att varje krona vi investerar i klimatåtgärder
              ger mångfalt tillbaka.
            </seg>
            <seg>
              Om vi i stället väljer den väg Moderaterna anför, med stora skattesänkningar
              i stället för investeringar, leder det bakåt. Det bromsar samhällsutvecklingen.
              Vi sänker Sverige som föregångare och klimatland. Vi kan ju bli
              ett innovationsland för det fossilfria. Vi kan bli världens första
              fossilfria välfärdsnation. Vi kan vara ledande i att på riktigt
              förverkliga Parisavtalets höga ambitioner, men då krävs en politik
              med investeringar.
            </seg>
            <seg>
              Fru talman! Klimatkrisen är mänsklighetens svåraste utmaning,
              och den handlar bokstavligen om allas vår överlevnad. Vi socialdemokrater
              och regeringen tar oss an den uppgiften genom att utveckla Sverige
              till ett hållbart samhällsbygge. Jobben och välfärden, omsorgen
              om varandra, människa och miljö – det driver vårt klimatengagemang.
              För oss socialdemokrater handlar det om jämlikhet, solidaritet,
              rättvisa och frihet. Det är ett moraliskt ansvar som handlar om
              rätt och plikt.
            </seg>
            <seg>
              Det är vi i de rika länderna som står för de största utsläppen.
              Samtidigt har vi dragit de största fördelarna medan klimatförändringseffekter
              slår hårdast mot människor i andra delar av världen – mot fattigare
              länder och fattigare befolkningar. Därför är det vår plikt att
              göra rätt och minska våra utsläpp så att andra kan få rätt till
              välfärd och utveckling.
            </seg>
            <seg>
              Omställningen till ett hållbart samhälle är alltså moraliskt
              rätt och vår plikt, men det innebär samtidigt innovationer, fler
              jobb och ökad livskvalitet också här hos oss. Därför behöver vi
              klimatinvesteringar. Moderater, tillsammans med sverigedemokrater
              och andra borgerliga partier – bryt inte sönder den svenska klimatmodellen!
              Stoppa inte klimatinvesteringarna!
            </seg>
            <seg>
              (Applåder)
            </seg>
          </u>
          <note type="speaker">
            Anf. 3 JONAS JACOBSSON GJÖRTLER (M):
          </note>
          <u who="jonas_jacobsson_gjortler_5898f0" xml:id="i-3f98f1aea3fb2c89">
            <seg>
              Fru talman! Som har nämnts här är klimatfrågan en av vår tids
              verkligt stora ödesfrågor.
            </seg>
            <seg>
              Därför är det också väldigt glädjande att vi har en bred samsyn
              mellan åtminstone sju av riksdagens partier, exempelvis om behovet
              av att möta klimatförändringarna och att det är bråttom. Det finns
              en bred överenskommelse om det klimatpolitiska ramverk som ska
              klubbas här i riksdagen om några veckor, och även om målen för
              utsläppsminskningar till 2045. Det är bra, men när det gäller
              tillvägagångssättet – hur vi ska göra för att nå målen – råder
              det delade meningar. Det är väl framför allt det denna debatt
              ska handla om.
            </seg>
            <seg>
              Fru talman! Jag skulle vilja börja med att prata om vad ett föregångsland
              är på klimatområdet. Ett föregångsland är ett land som klarar
              att förena minskade klimatutsläpp med tillväxt, fler jobb och
              ett starkare Sverige. Under Alliansens regeringstid minskade utsläppen
              av växthusgaser med nästan 20 procent samtidigt som ekonomin växte
              med 10 procent. Då var Sverige ett föregångsland. Nu ser vi hur
              utsläppen i stället ökar, enligt färska siffror från SCB.
            </seg>
            <seg>
              Ett föregångsland är ett land som ser till att nyttja landets
              styrkor för att lösa problem, men utan att förstärka landets svagheter
              och därmed riskera att förvärra eller skapa nya problem. Ett föregångsland
              ser till exempel till att använda riklig tillgång på skoglig råvara
              till att ersätta fossilbaserade material, bränslen och drivmedel
              och därmed minska vår klimatpåverkan. Ett föregångsland undviker
              dock att förvärra ett glest, stort och perifert lokaliserat lands
              befintliga avståndsrelaterade nackdelar genom att beskatta just
              avstånd och transporter.
            </seg>
            <seg>
              I ett föregångsland finns insikten att klimatutmaningen är global
              och att ett kilos utsläppsminskning är lika viktig oavsett var
              den sker – och att en effektiv klimatpolitik därför inte handlar
              om att spendera stora summor av skattebetalarnas medel på dyra
              prestigeprojekt med tveksam klimatnytta. Den nuvarande regeringen
              slår sig ofta för bröstet och talar om hur mycket skattepengar
              den spenderar på klimatpolitiken, men det är faktiskt helt ointressant.
              Det viktiga är vilket resultat som uppnås.
            </seg>
            <seg>
              Fru talman! Jag ser tre områden framför mig där det krävs förändringar.
            </seg>
            <seg>
              För det första måste vi ha ordning och reda i klimatpolitiken.
              Vi måste veta vilken klimatnytta olika åtgärder ger, och vi måste
              också kunna ställa åtgärderna i relation till deras kostnader
              för att kunna välja de mest kostnadseffektiva åtgärderna. När
              stora summor spenderas på åtgärder med oklar eller tveksam klimatnytta
              är det inget annat än ett svek mot klimatet. Vi behöver maximera
              nyttan av de medel som används.
            </seg>
            <seg>
              Regeringen gör ett stort nummer av Klimatklivet och hur mycket
              pengar man spenderar där, men till stor del handlar detta tyvärr
              om ren och skär plakatpolitik. Utvärderingar av tidigare motsvarande
              åtgärdsprogram visade att de inte var kostnadseffektiva och att
              många åtgärder hade genomförts ändå, utan det statliga stödet.
              Om åtgärderna hade genomförts även utan statliga medel är klimatnyttan
              per spenderad skattekrona noll – noll!
            </seg>
            <seg>
              Vi moderater pratar ofta om ordning och reda i ekonomin, men
              om det är någonstans det behövs mer ordning och reda är det i
              klimatpolitiken.
            </seg>
            <seg>
              För det andra behöver vi lägga vårt fokus på bevisat kostnadseffektiva
              åtgärder och inse att många av de viktigaste insatserna för att
              snabbt mins ­ ka klimatutsläppen behöver göras internationellt.
            </seg>
            <seg>
              För det tredje ska vi använda våra styrkor och undvika att förvärra
              våra svagheter. Det är bra att regeringen har presenterat ett
              förslag om reduk ­ tionsplikt för minskning av utsläppen från
              bensin och diesel. Det vill jag gärna säga. Vi har efterlyst det,
              och jag tycker att det är bra. Reduk ­ tionsplikten går ut på
              att successivt ersätta fossila drivmedel med biodriv ­ medel,
              exempelvis från skog. Det är en bra åtgärd, för den fokuserar
              på utsläppsminskning.
            </seg>
            <seg>
              Det är däremot helt obegripligt att regeringen fortfarande envisas
              med att man tänker föreslå en kilometerskatt, för det är en skatt
              på avstånd och inte på utsläpp. Avstånd har vi ju gott om i det
              här landet, och en skatt på avstånd innebär därför stora kostnader
              och allvarliga konkurrensnackdelar för oss.
            </seg>
            <seg>
              En annan skatt på avstånd som är dyr och har mycket liten klimatnytta,
              men som regeringen ändå envisas med att vilja införa, är flygskatten.
              Det regeringen i stället borde göra är ju att säkerställa att
              biodrivmedelsinblandningen kommer igång även för flygbränslet,
              exempelvis genom en reduktionsplikt även för flyget. Då kan utsläppen
              minska utan att transporterna behöver göra det.
            </seg>
            <seg>
              Tyvärr, fru talman, är det uppenbart att regeringen med många
              av de åtgärder som föreslås inte är särskilt intresserade av att
              minska klimatutsläppen på ett effektivt sätt. Syftet är ofta i
              stället rent fiskalt, det vill säga att plocka in en massa skattepengar.
              Men om det är det man vill vore det ju ärligare att säga det.
              I andra fall, som när det gäller Klimatklivet, handlar det i stället
              om att ge sken av att göra saker genom att spendera stora summor
              skattemedel utan att riktigt veta till vilken nytta. Så, fru talman,
              agerar inte ett föregångsland.
            </seg>
          </u>
          <note type="speaker">
            Anf. 4 MARTIN KINNUNEN (SD):
          </note>
          <u who="martin_kinnunen_f908be" xml:id="i-b5167dbe2e9fa125">
            <seg>
              Fru talman! I dag ska vi på initiativ av Miljöpartiet diskutera
              klimatpolitik, vilket vi gör ganska ofta i denna kammare. Om några
              veckor är det dags för en ny klimatdebatt – då ska vi bland annat
              tala om den kommande klimatlagen, som ser ut att bli verklighet.
            </seg>
            <seg>
              Den här debatten tycks dock, att döma av den motivering som skickats
              in, handla om någonting annat; den tycks handla om väder. Jag
              tänkte att jag skulle prata lite om det.
            </seg>
            <seg>
              Jag undrar egentligen om man ska motivera en aktuell debatt i
              Sveriges riksdag med att det på en plats i världen varit extremt
              varmt under några dagar, för det har faktiskt ingenting med klimatförändringar
              att göra att det var väldigt varmt i Arktis vid en tidpunkt ett
              år.
            </seg>
            <seg>
              Man skulle kunna titta på att isutbredningen har minskat med
              ungefär 7 procent jämfört med tidigare decennier – det är relevant
              – men temperaturen i Arktis i november 2016 är inte relevant.
              Arktis hade ungefär samma temperatur 1976 och 1958, så vi kan
              inte säga så mycket om globala temperaturförändringar med utgångspunkt
              i vädret i Arktis i november 2016. På samma sätt kan vi inte säga
              så mycket om temperaturförändringarna i Sverige med utgångspunkt
              i att det var snö och hagel en bra bit in i maj i södra delarna
              av Sverige. En seriös debatt om klimatfrågor bör inte sammanblandas
              med väder.
            </seg>
            <seg>
              Jag kan tycka att detta inte riktigt är rätt plats för att debattera
              klimatförändringar. Jag tycker att vi som politiker bör diskutera
              vilka åtgärder vi ska vidta för att minska risken för temperaturförändringar.
            </seg>
            <seg>
              Vad forskarna tycker och tror om kommande klimatförändringar
              vet vi ju redan. Vi kan gå till Kungliga Vetenskapsakademien och
              läsa vad de säger. De har uppmärksammat en temperaturförändring
              på ungefär 1 grad globalt och konstaterar att de studier som finns
              på området tyder på en fortsatt uppvärmning på 1–4 grader.
            </seg>
            <seg>
              Detta är vad vi vet. Givet att utsläppen av växthusgaser fortsätter
              på den här nivån kommer vi att få se klimatförändringar som kan
              bli allt från inte speciellt dramatiska till dramatiska i vissa
              delar av världen.
            </seg>
            <seg>
              Detta, fru talman, måste vi naturligtvis ta på allvar. Vi måste
              diskutera hur vi kan förhindra eller minska risken för en sådan
              utveckling och hur vi kan minska utsläppen av växthusgaser på
              jordklotet. Då tycker jag inte att vi ska börja diskutera vilket
              väder det var på en enskild plats ett enskilt år.
            </seg>
            <seg>
              Alla rapporter om när isen kommer att försvinna är inte heller
              speciellt relevanta. Vi har kunnat läsa rapporter om att isen
              skulle försvinna 2010 respektive 2016, och vi kan säkert även
              läsa rapporter om att den ska försvinna 2030 eller 2040.
            </seg>
            <seg>
              Det vi däremot borde diskutera är vilka åtgärder vi ska vidta
              för att minska utsläppen av växthusgaser på global nivå. Jag ska
              återkomma till det senare, men nu tänkte jag prata lite om regeringens
              politik.
            </seg>
            <seg>
              De förslag som kommer från regeringen tyder på att man väljer
              att utgå mer från känslor än från en vilja att förändra något
              på riktigt. Om man utgick från rationalitet skulle man inte lägga
              utredningsresurser och stora ord på en klimatlag som inte förändrar
              något och som av såväl Lagrådet som andra expertinstanser har
              dömts ut som helt onödig.
            </seg>
            <seg>
              Då skulle man inte nylansera ineffektiva åtgärder som Klimatklivet,
              som redan har provats och dömts ut. Då skulle man heller inte
              lansera sektorsvisa mål inom transportsektorn, trots att även
              dessa kategoriskt dömts ut av såväl Konjunkturinstitutet som Finanspolitiska
              rådet som ineffektiva åtgärder som inte gör någon skillnad i ett
              bredare perspektiv, förutom att det kommer att bli dyrt för skattebetalare,
              företag och människor på landsbygden.
            </seg>
            <seg>
              Fru talman! Det är grundläggande att det globala perspektivet
              är centralt när klimatpolitiken diskuteras. I annat fall riskerar
              man att göra betydligt mer skada än nytta. Det är ju så – om man
              bedriver en isolerad, ambitiös klimatpolitik, som man kan slå
              sig för bröstet för i Sverige, kan man faktiskt orsaka mer skada
              än nytta.
            </seg>
            <seg>
              Om vi gör det dyrare att producera varor i Sverige, dyrare att
              transpor ­ tera oss och dyrare att flytta produkter i vårt avlånga
              land från punkt A till punkt B – då kommer man att hitta andra
              marknader för att producera dessa produkter. På dessa marknader
              kommer det att vara billigare, och produk ­ tionen kommer att
              generera större utsläpp av växthusgaser.
            </seg>
            <seg>
              En obetänksamt ambitiös klimatpolitik kan alltså vara dålig för
              klimatet – det måste man ha i bakhuvudet. Koldioxidflykt är ju
              ingenting som vi har hittat på, utan det är ett faktum som forskarna
              alltid brottas med när klimatåtgärder diskuteras. Vi borde titta
              lite mer på detta i Sverige.
            </seg>
            <seg>
              Det vi måste fokusera på är att ha en effektiv klimatpolitik
              som syftar till att minska utsläppen globalt. Var i världen de
              minskar är helt irrelevant.
            </seg>
          </u>
          <note type="speaker">
            Anf. 5 RICKARD NORDIN (C):
          </note>
          <u who="rickard_nordin_5d24a3" xml:id="i-23ee9a948769cdc6">
            <seg>
              Fru talman! Klimatförändringarna är en av vår tids stora ödesfrågor.
              Det är därför vi samlas till debatt i dag.
            </seg>
            <seg>
              För att lösa detta behövs politik som gör det enklare för företag
              att öka sina gröna investeringar – politik som ger mer förnybar
              energi till våra fabriker och fler miljöbilar på våra vägar. Det
              behövs en klimatpolitik som ger mer pang för pengarna och som
              minskar utsläppen kostnadseffektivt.
            </seg>
            <seg>
              Centerpartiet har sådana förslag, och vi har också erfarenheten.
              I motsats till regeringen vet vi att hållbar tillväxt är en förutsättning
              för en god miljö. Medan de vill bekämpa småföretag och avstånd
              med höga skatter och göra det dyrt, krångligt och olönsamt att
              vara miljövän vet vi att vardagen måste fungera för människor
              som behöver hämta på förskolan, som ibland behöver storhandla
              och som behöver värma upp sin bostad.
            </seg>
            <seg>
              Många människor behöver en bil ibland. Vi vill att de ska köra
              miljövänligt. Därför föreslår vi en grön bilbonus på 100 000 kronor
              för den som köper en miljösmart bil – det är att visa på ledarskap
              i klimatpolitiken och driva politik som passar in i livspusslet.
            </seg>
            <seg>
              Jag tvivlar inte på regeringens intentioner. Miljöpartiet har
              höga miljö ­ ambitioner, och det är bra. Problemet är att det
              inte handlar om vem som kastar ut mest pengar, utan det handlar
              om vilka politiska förslag som ger mest klimatnytta.
            </seg>
            <seg>
              Ett typexempel är regeringens satsning på elbussar. 150 miljoner
              har satsats hittills – resultatet är sju bussar. Detta beror helt
              enkelt på att stödet inte är anpassat till verkligheten.
            </seg>
            <seg>
              På andra områden, som i Klimatklivet, skjuts det med hagelbössa.
              Några kronor träffar rätt, men många andra missar målet.
            </seg>
            <seg>
              WSP gjorde en oberoende utvärdering. Den säger att pengarna som
              delas ut inte stimulerar ny teknik och innovationsprojekt utan
              gynnar befintlig teknik. Många gånger ges också pengar till projekt
              som antagligen hade blivit av ändå, utan stöd.
            </seg>
            <seg>
              Det här är typexempel på dålig och dyr miljöpolitik. Vi lägger
              också pengar – mycket pengar – men vi lägger framför allt pengar
              där de gör nytta. Vi lägger pengar på laddstationer där bilar
              faktiskt laddar, på miljölastbilspremier, på energilager, på järnvägen
              och på den gröna klimatfonden. Det är effektiv miljöpolitik som
              ger resultat.
            </seg>
            <seg>
              Men egentligen behöver vi inte stå här och fajtas. Verkligheten
              visar nämligen att när Centerpartiet fick styra minskade utsläppen,
              samtidigt som fler människor fick ett jobb att gå till. Med den
              här regeringen minskar inte längre utsläppen. Hur kan någon vara
              nöjd med det?
            </seg>
            <seg>
              När Sverige nu kränger av sig ledartröjan i klimatpolitiken beror
              detta på att regeringen inte verkar förstå att Sverige står för
              0,12 procent av världens invånare och för 0,2 procent av världens
              utsläpp. Det enda sättet för oss att rädda klimatet är att vara
              en föregångare – att vara något som andra vill kopiera. Det var
              precis vad Alliansen gjorde. Vi minskade utsläppen och ökade tillväxten.
            </seg>
            <seg>
              Det finns inget land i världen som vill kopiera det sätt på vilket
              reger ­ ingen nu straffskattar bort tillväxten. För regeringen
              verkar det viktigaste vara att höja skatterna, men för mig är
              det viktigaste att sänka utsläppen.
            </seg>
            <seg>
              Miljöpartiet och Socialdemokraterna ser de svenska invånarna
              och företagen som en kassako att beskatta. Jag ser dem i stället
              som en allierad i klimatkampen.
            </seg>
            <seg>
              Därför lägger vi fram en budget för grön skatteväxling. Vi höjer
              skatterna på det som släpper ut och sänker skatterna på jobb och
              företagande. Det är så vi får till en grön tillväxt.
            </seg>
            <seg>
              Våra satsningar på järnvägen, på en miljölastbilspremie och på
              fler laddstolpar är bara några exempel på områden där vi satsar
              mer pengar än regeringen, och framför allt gör vi det betydligt
              mer träffsäkert.
            </seg>
            <seg>
              Jag blir också orolig när svenska branscher kommer till mig och
              vill mer men inte får gehör hos regeringen. När svensk sjöfart
              kommer till mig och säger att regeringen är helt passiv på den
              internationella arenan blir jag orolig, därför att jag vet att
              svensk sjöfart är världsledande på miljöteknik. De vill ha denna
              omställning, för de vet att det gynnar både dem och Sverige. Om
              vi bara hade satsat hälften så mycket pengar på dessa förhandlingar
              som på den där kampen om att komma med i FN:s säkerhetsråd vet
              jag att det hade gett resultat.
            </seg>
            <seg>
              Regeringen måste ta initiativ internationellt. Vi måste förhandla
              om föråldrade konventioner kring flyget. Och regeringen måste
              lägga all sin kraft på de EU-förhandlingar som nu pågår vilka
              hotar den svenska skogen och möjligheten att använda smart bioråvara
              att köra våra bilar på. De nya reglerna kan hota hela klimatomställningen.
            </seg>
            <seg>
              Jag vet att det inte är lika sexigt att arbeta internationellt.
              Man får inte klippa lika många band. Men det är ett arbete som
              ger verkliga resultat här och nu.
            </seg>
            <seg>
              I sin första regeringsförklaring sa statsministern: Under mandatperio
              ­ den ska de fossila utsläppen i Sverige tydligt minska. Trenden
              går åt motsatt håll. Jag vågar påstå att regeringen inte bedriver
              en grön skatteväxling på riktigt. Tvärtom är det en röd skattehöjning
              vi ser.
            </seg>
            <seg>
              När regeringen nu slår sig för bröstet och gratulerar varandra
              för att de slopar skatter som de själva infört, som skatten på
              solel och på biodrivmedel, är det något som inte står rätt till
              i regeringens klimatagenda. Det är därför vi behöver mer centerpolitik
              i Sveriges riksdag.
            </seg>
          </u>
          <note type="speaker">
            Anf. 6 JENS HOLM (V):
          </note>
          <u who="jens_holm_07c7b1" xml:id="i-252dbe36e3deee10">
            <seg>
              Fru talman! För några månader sedan stod jag på en bro över floden
              Torag norr om Bangladesh huvudstad Dhaka. Där betraktade jag den
              flera meter höga sandvall som man har byggt för att skydda mångmiljonstaden
              från översvämningar.
            </seg>
            <seg>
              Översvämningar har blivit ett allt värre fenomen i Bangladesh
              i och med klimatförändringen. Redan nu har miljontals människor
              tvingats fly från landsbygden och blivit flyktingar i sitt eget
              land. Jag tänkte: En sandvall mot klimatförändringen – kan det
              hjälpa? Nej, det gör det inte; det räcker inte.
            </seg>
            <seg>
              Bangladesh vill gärna ha hjälp från oss att bygga fler vallar
              mot översvämningarna. Men det man helst vill att vi i den rika
              världen gör är att vi tar ansvar för våra utsläpp – utsläpp som
              här och nu drabbar ett land som Bangladesh och skapar miljontals
              klimatflyktingar.
            </seg>
            <seg>
              När man läser rapporten som kom häromveckan om Arktis och att
              det kan vara isfritt inom 20 år förstår man att det är mycket
              bråttom. Förra året var som bekant det varmaste året någonsin,
              och åren dessförinnan har det också slagits värmerekord.
            </seg>
            <seg>
              Klimatminister Isabella Lövin sa här tidigare i sitt anförande
              att mycket är på gång, och det är bra. Det är mycket som händer
              i klimatarbetet i Sverige, men mycket mer behöver göras.
            </seg>
            <seg>
              Vi behöver också ett annat sätt att bedriva klimatpolitik. Alltför
              länge har ansvaret rullats över till marknaden och till enskilda
              konsumenter. Men det finns ingen marknadens osynliga hand som
              kommer att rädda klimatet. Och som enskilda konsumenter är vi
              ganska ensamma när vi står där i butiken och ska försöka rädda
              planeten.
            </seg>
            <seg>
              Nej, det finns ett politiskt ansvar att utkräva. Vi behöver fler
              gemensamma lösningar. Alla politikområden måste ta sitt ansvar
              för att ställa om Sverige till ett socialt och ekologiskt samhälle.
            </seg>
            <seg>
              Klimatminister Isabella Lövin nämnde klimatramverket och klimatlagen,
              som kommer att klubbas här i kammaren om några veckor. Det är
              bra förslag, som vi i Vänsterpartiet står bakom. Men vi tycker
              inte att det är okej att de konsumtionsrelaterade utsläppen är
              helt utanför ramverket, alltså utsläpp i andra länder på grund
              av vår konsumtion och att vi reser med flygplan. Självklart måste
              alla utsläpp räknas, och vi behöver mål och medel för att få ned
              alla utsläpp, även dem från vår konsumtion.
            </seg>
            <seg>
              Ett konkret exempel är den snabbt ökande köttkonsumtionen i Sverige
              med tillhörande växande utsläpp. Det är inte okej att skolor runt
              om i vårt land som tar initiativ till vegetariska dagar och vegetariska
              veckor blir motarbetade av lokalpolitiker och intressegrupper.
            </seg>
            <seg>
              Tänk om vi i den här kammaren hade röstat för Vänsterpartiets
              förslag om minskad köttkonsumtion och en handlingsplan för minskad
              köttkonsumtion! Då hade det varit solklart att vi i Sveriges riksdag
              står bakom att vi ska minska vår köttkonsumtion, för vi behöver
              ta ansvar för de utsläpp som den leder till.
            </seg>
            <seg>
              Det är inte okej att flyget är helt och hållet skatte- och momsbefriat
              medan tåget beläggs med höga banavgifter. Självklart måste flygets
              utsläpp omfattas av de mål som vi sätter upp, och självklart måste
              det vara mycket dyrare att flyga än att åka tåg.
            </seg>
            <seg>
              Det är inte heller okej att vi numera har en regering som vill
              bygga Sveriges genom tiderna dyraste motorvägsprojekt, Förbifart
              Helsingfors, som kommer att sluka tiotals miljarder kronor som
              vi i stället skulle behöva till kollektivtrafiken. Nej, det är
              inte okej att priset för att resa kollektivt har ökat fyra gånger
              mer än konsumentprisindex de senaste 20 åren.
            </seg>
            <seg>
              På alla dessa områden kan vi här i denna kammare fatta politiska
              beslut för att se till att vi ändrar kursen mot ett mer hållbart
              samhälle och faktiskt med nollutsläpp, som vi numera gemensamt
              har som mål.
            </seg>
            <seg>
              Mycket återstår att göra. Vi är redan i elfte timmen vad gäller
              att ställa om vårt samhälle, men det går att göra det. Det går
              att göra det om vi tar ett politiskt ansvar för klimatfrågan,
              om vi ser till att alla politikområden verkligen håller sig inom
              de ramar som vår natur har satt upp för politiken. Konsumtionen,
              köttkonsumtionen, flyget och massbilismen är några exempel på
              områden som i dag har otroligt stora utsläpp och som inte har
              de konkreta mål och styrmedel som behövs.
            </seg>
            <seg>
              Vi behöver ställa om Sverige till ett socialt och ekologiskt
              samhälle. Det gör vi i Vänsterpartiet med röd politik för grön
              omställning.
            </seg>
          </u>
          <note type="speaker">
            Anf. 7 LARS TYSKLIND (L):
          </note>
          <u who="lars_tysklind_462b65" xml:id="i-591c4aabf48d7e03">
            <seg>
              Fru talman! Som sagts här tidigare är klimatförändringen, klimathotet,
              en av vår tids stora ödesfrågor. Det kan vi väl vara överens om
              så här långt.
            </seg>
            <seg>
              Det är absolut nödvändigt att vi har något slags politiskt förhållnings
              ­ sätt och en idé om hur vi ska kunna lösa detta. Det handlar
              både om att hantera de klimatförändringar som trots allt sker
              och om en anpassning av samhället. Vi måste naturligtvis minska
              de utsläpp av växthusgaser i atmo ­ sfären som har varit alldeles
              för stora över tid.
            </seg>
            <seg>
              I detta sammanhang finns det två förhållningssätt som är direkt
              kontraproduktiva och kanske rent av destruktiva. Båda leder till
              passivitet och får förödande konsekvenser i slutändan. Det ena
              är att man blundar för att det är ett problem över huvud taget.
              Det andra är att man tappar tron på att det går att lösa. Båda
              dessa förhållningssätt leder naturligtvis till passivitet.
            </seg>
            <seg>
              Grunden för denna debatt är Arktis och de förändringar som har
              skett där. Det kommer uppgifter om temperaturer som är 20 grader
              över det normala och om vattentemperaturer som aldri g tidigare
              har varit så höga. I februari 2017 uppmätte man för första gången
              någonsin plusgrader på norra Grönland. Man kan prata om att det
              beror på vädervariationer, men det är väl helt klart att något
              håller på att hända, att det är någonting som är fel och att det
              är bråttom att rätta till det.
            </seg>
            <seg>
              Fru talman! Vi liberaler har en stark tro på människans förmåga
              att lösa problem. Det är helt riktigt att Liberalerna lägger mindre
              skattemedel på stöd och subventioner när det gäller klimatpolitiken.
            </seg>
            <seg>
              Vår gröna klimatpolitik ligger egentligen i skattetabellen och
              i den eko ­ nomiska styrning som vi kan få den vägen. Det handlar
              om ett ansvarsta ­ gande utifrån kunskap och marknadsekonomiska
              principer. Det bygger på principen att förorenaren betalar och
              på en grön skatteväxling med höjda miljöskatter och sänkt skatt
              på arbete. Det handlar om att få till de mest effektiva styrmedlen
              för kostnadseffektiva åtgärder.
            </seg>
            <seg>
              Mot detta står, som vi uppfattar det, en rödgrön skattehöjning.
              Man pratar ofta om skatteväxling även på den rödgröna sidan, men
              vi ser bara skattehöjningar. Skatt på avstånd och så vidare har
              diskuterats, men det är inte något som vi tycker är konstruktivt
              i sammanhanget.
            </seg>
            <seg>
              Liberalerna står helt bakom att Sverige ska vara ett föregångsland.
              Som Rickard Nordin nämnde är kanske detta vår stora chans eller
              uppgift här i världen. Med vår kunskap och teknikutveckling ska
              vi vara ett föregångsland och driva på även på EU-nivå och globalt
              för åtgärder.
            </seg>
            <seg>
              Det är viktigt att vi ser effekterna på jobben och konkurrenskraften
              i Sverige så att vi inte blir så fokuserade på att ligga före
              och vara ett föregångsland att vi släpper att vi själva måste
              skapa drivkrafter för tillväxt. Det skapar resurser för att kunna
              vara ett föregångsland.
            </seg>
            <seg>
              Det är också viktigt att kunna se helheten i detta. Nu diskuterar
              vi klimatpolitiken, men allt hänger samman. En annan sak som vi
              i Liberalerna vill poängtera starkt är att bevara den biologiska
              mångfalden. Om naturen och världen ska kunna anpassa sig till
              de klimatförändringar som oundvikligen kommer är det nödvändigt
              att vi har en biologisk mångfald som kan stå emot dem. En stor
              biologisk mångfald är betydligt mer robust än en utarmad sådan.
            </seg>
            <seg>
              Fru talman! Vi ligger långt framme inter nationellt när det gäller
              miljö ‑ och klimatarbete, och vi ska kunna dra nytta av detta
              som en konkurrensfördel. Vi kan konstatera att under Alliansen
              s åtta år, från 2006 2014, minskade utsläppen av klimatgaser med
              19 procent. Det var en trend som tyvärr bröts 2015. Jag tror att
              vi alla delar frustrationen över rapporten och över att det låg
              stilla 2016 så att vi hade samma klimatutsläpp som tidigare.
            </seg>
            <seg>
              Det är inte svårt att ringa in de största utmaningarna. Den första
              handlar om transportsektorn, där ett arbete pågår. Liberalerna
              har många förslag om detta som jag ska återkomma till.
            </seg>
            <seg>
              Den andra utmaningen är att minska utsläppen från jordbruket.
              Då måste vi ändå ha med oss att vi har tagit höjd för målsättningen
              att vi ska öka livsmedelsproduktionen i vårt land. Det är en utmaning
              i sig, men vi tror att det är möjligt.
            </seg>
            <seg>
              Den tredje är att vi måste få på plats teknik när det gäller
              basindustrin, det vill säga järn, stål och cement. Det handlar
              om både teknikutveckling och processer. I slutänden var det en
              förutsättning i Miljömålsberedningen att man kunde utveckla CCS
              – att fånga upp och lagra koldioxid i berggrunden. Detta var en
              av grundförutsättningarna för att kunna nå netto noll till 2045,
              som vi trots allt är överens om.
            </seg>
          </u>
          <note type="speaker">
            Anf. 8 DÉSIRÉE PETHRUS (KD):
          </note>
          <u who="desiree_pethrus_f0d1f4" xml:id="i-8943dbdb96ae8615">
            <seg>
              Fru talman! I går avslutades Arktiska rådets ministermöte i Fairbanks
              i Alaska, där utrikesminister Margot Wallström deltog. På mötet
              bekräftades Parisavtalet, vilket var bra. Framför allt var det
              bra att USA inte drog sig ur avtalet. Vi kan ju hoppas att Donald
              Trump och hans utrikesminister, som är före detta vd för det stora
              oljebolagen Exxon Mobil, nu tar klimatutmaningarna på allvar.
            </seg>
            <seg>
              Sverige är tillsammans med de nordiska länderna men också Ryssland,
              USA och Kanada en del av Arktiska rådet. De utgör de permanenta
              medlemmarna, medan fler tillkommer som observatörer. Länderna
              samverkar sedan 1987, och Sverige var ordförandeland 2011–2013,
              under Alliansens period. Sverige arbetade aktivt under ordförandeskapet
              med att få till ett striktare regelverk kring oljespill och säkerhetsfrågor.
            </seg>
            <seg>
              Häromdagen hörde vi i medierna det som tidigare har nämnts här,
              nämligen forskningsrapporter som talar om hur isarna runt Nordpolen
              nu smälter snabbt. Det är en allvarlig signal som vi måste ta
              på allvar. Inom 20 år kan det bli isfria somrar i norra Ishavet.
              För närvarande smälter isen från glaciären vid Ilulissat på Grönland
              varje dag med en mängd som motsvarar det vatten som New York använder
              på ett helt år. De isblock som har brutits loss blockerar infarten
              till stadens hamn och hindrar transporten av förnödenheter till
              invånarna.
            </seg>
            <seg>
              Miljön på Arktis är viktig inte enbart för de boende i regionen.
              Arktis står inför stora utmaningar därför att isen smälter. Permafrosten,
              som är kännetecknande för Arktis, innehåller stora mängder metan.
              I samband med att isen tinar accelererar utsläppen av koldioxid
              på ett dramatiskt sätt.
            </seg>
            <seg>
              Det vore intressant om klimatministern kunde kommentera detta
              lite grann. Sverige har drivit frågan om utsläppsminskningar av
              sot eftersom det drar till sig värme när det blir svart, och då
              smälter isen snabbare.
            </seg>
            <seg>
              Vi har tidigare jobbat med att utarbeta rekommendationer om förebyggande
              av oljeutsläpp och utvecklat instrument för att säkra de arktiska
              staternas beredskap inför och bekämpning av eventuella oljeutsläpp.
              Det vore intressant att höra om Sverige fortfarande driver på
              i den frågan.
            </seg>
            <seg>
              När isarna smälter har oron ökat för att länderna ska börja utvinna
              olja i områden som inte klarar av att ta emot oljespill. Det finns
              särskilda områden som är extra känsliga och som bör skyddas mot
              oljeutvinning. Det är viktigt att Sveriges regering arbetar för
              att skydda Arktis från oljeutsläpp. Arktis är omringat av det
              iskalla Ishavet, som saknar förmåga att absorbera olja vid ett
              utsläpp. I dag saknas bra metoder för att sanera olja i Ishavsmiljö,
              och därför bör ingen utvinning ske i dessa särskilt känsliga marina
              områden.
            </seg>
            <seg>
              Vid sidan av utvinningen av olja och gas i Arktis ökar gruvnäringen.
              Mineralbrytning ger möjlighet till fler arbetstillfällen, men
              samtidigt riske ­ rar enorma naturvärden och urbefolkningens livsförutsättningar
              att även ­ tyras. Vi kristdemokrater anser att det behövs tydligare
              riktlinjer för när man ska öppna nya gruvor och att större krav
              ska ställas på gruvbranschen att återställa marken samt återvinna
              och sanera avfallet.
            </seg>
            <seg>
              Det är heller inte acceptabelt att Arktis resurser utnyttjas
              hejdlöst av internationella företag utan någon form av motkrav
              på återställargaranti, skatteintäkter och arbetstillfällen. Urbefolkningens
              framtid och överlevnad är beroende av att vi respekterar olika
              internationella överenskommelser, såsom FN:s deklaration om ursprungsbefolkningars
              rättigheter.
            </seg>
            <seg>
              Fru talman! Om vi ska lyckas hejda klimatförändringarna samtidigt
              som vi ger urbefolkningen möjlighet att leva och verka i de arktiska
              områdena krävs ökade miljöinsatser i Arktis och dialog med urbefolkningen
              för att säkerställa ett hållbart nyttjande av naturresurser som
              fisk och mineraler.
            </seg>
            <seg>
              På Arktiska rådet överlämnades ordförandeklubban från USA till
              Finland. Den svenska regeringen kan säkert fortsätta att vara
              pådrivande i klimatfrågan tillsammans med övriga nordiska länder,
              liksom Finland, som har ordförandeklubban, men också inom EU,
              även om EU inte är direkt medlem i Arktiska rådet.
            </seg>
            <seg>
              Min fråga till statsrådet är: På vilket sätt driver regeringen
              på när det gäller miljöövervakning och att utveckla metoder för
              att ta hand om oljespill samt frågan om ökad oljeutvinning när
              isarna smälter?
            </seg>
          </u>
          <note type="speaker">
            Anf. 9 Statsrådet ISABELLA LÖVIN (MP):
          </note>
          <u xml:id="i-2b38ce5c35cf04d3" who="unknown">
            <seg>
              Fru talman! Jag vill först säga några ord till Martin Kinnunen
              från Sverigedemokraterna, som ändå är riksdagens tredje största
              parti och som borde ha tid och vara tillräckligt avlönade för
              att se vad som är grunden för denna debatt. Det är inte några
              enskilda väderrapporter, utan det är en rapport som har presenterats
              för Arktiska rådet. Den är författad av 90 forskare med hjälp
              av 28 peer reviewers, som har gjort en grundlig analys av Arktis
              utveckling mellan 2010 och 2016. Effekterna på Arktis påverkar
              självklart hela planetens livsförutsättningar. Jag tycker inte
              att det är konstigt att vi diskuterar detta i Sveriges riksdag.
            </seg>
            <seg>
              Till dem som här har antytt att regeringen inte skapar fler jobb
              vill jag först och främst säga att 200 000 fler människor har
              fått arbete och att ekonomin går mycket bra.
            </seg>
            <seg>
              Utsläppen minskar inom den nationella sektorn, som ju ligger
              utanför EU:s utsläppshandelssystem och som vi kan påverka. Detta
              sker samtidigt som ekonomin växer och vi har tagit emot väldigt
              många människor i vårt land. De som har varit väldigt motsträviga
              till reformeringen av EU:s utsläppshandelssystem är samma personer
              som här säger att vi borde göra utsläppen mer kostnadseffektiva
              utanför Sveriges gränser.
            </seg>
            <seg>
              Vi måste vara oerhört aktiva på alla arenor, och det är den här
              reger ­ ingen. EU:s utsläppshandelssystem är helt centralt för
              att kunna minska utsläppen i processindustrin, stålindustrin,
              massaindustrin och cementindustrin. Här har Sverige gått fram
              mycket ambitiöst så att vi nu kan skrota utsläppsrätter och på
              så sätt få ned utsläppen och göra det dyrare att släppa ut.
            </seg>
            <seg>
              Allianspartierna vill helst köpa sig fria från omställningen
              genom att göra klimatåtaganden med hjälp av billiga utsläppsrätter
              från utvecklingsländer. Att bara fokusera på det tycker jag är
              en dålig idé.
            </seg>
            <seg>
              Uniti är ett smart svenskt företag som har startat i Lund för
              att göra nya svenska elbilar. De siktar på att vara billiga i
              produktion och inköp, och bilen är utformad för en global marknad.
            </seg>
            <seg>
              Hybrit är ett samarbete mellan SSAB, LKAB och Vattenfall för
              vätgasbaserad stålproduktion. Detta har potential att minska Sveriges
              utsläpp med 10 procent och samtidigt skapa en helt världsunik
              produkt. Reger ­ ing ­ en har gett Energimyndigheten i uppdrag
              att främja innovationen och stötta initiativet. Utan engagemang
              från staten skulle vi inte kunna se koldioxidfritt stål tas fram
              just nu i Sverige.
            </seg>
            <seg>
              Lantmännens bioraffinaderi i Norrköping är också fantastiskt
              att se.
            </seg>
            <seg>
              Potentialen för svensk teknik är att den går mot en cirkulär
              ekonomi. Men utan ambitiösa klimatreformer och utan ett visst
              stöd för att göra dessa tekniksprång kommer Sverige inte att vara
              ett land i framkant. Detta kommer att ge vår ekonomi och vårt
              näringsliv helt unika positiva konkurrensfördelar i en värld där
              vi måste ställa om och där alla länder har ett sug efter smarta
              klimatlösningar.
            </seg>
            <seg>
              (Applåder)
            </seg>
          </u>
          <note type="speaker">
            Anf. 10 MATILDA ERNKRANS (S):
          </note>
          <u who="matilda_ernkrans_6cf599" xml:id="i-e9e1120bdd5b07eb">
            <seg>
              Fru talman! En del av de borgerliga företrädarna har i denna
              debatt tagit Naturvårdsverkets utsläppsstatistik som bevis på
              att deras politik är bra och att regeringens politik är dålig.
              Detta är långt ifrån ordning och reda, och det är faktiskt ganska
              dumt.
            </seg>
            <seg>
              För vad säger egentligen statistiken? Jo, den del av utsläppen
              i industrin som sker inom EU-politikens beslut och inom EU:s utsläppshandel
              ökar. Men resten av utsläppen – den del som den svenska politiken
              träffar – minskade förra året med 4 procent. Speciellt glädjande
              är att utsläppen i trafiken minskar, trots att bilarna blir fler.
            </seg>
            <seg>
              Låt oss utgå från industrin. Alla utsläpp inom europeisk industri
              måste hålla sig under ett tak. Detta tak minskar varje år, och
              till slut, ungefär år 2057, har utsläppsrätterna tagit slut. Att
              utsläppen i den svenska industrin har gått upp inom det som finns
              inom EU:s utsläppshandel innebär alltså inte att de totala utsläppen
              inom EU ökar, eftersom mängden utsläppsrätter redan är förutbestämt.
            </seg>
            <seg>
              I stället innebär detta att svensk industri hör till de minst
              klimatbelastande i världen och att man har varit konkurrenskraftig
              och framgångsrik. Vi i Sverige borde kanske vara lite rädda om
              dessa jobb och innovationer.
            </seg>
            <seg>
              Det stämmer dock att vi behöver minska utsläppen inom EU:s utsläppshandel
              generellt. För detta krävs en skärpt politik på EU-nivå. Det behövs
              resultat på EU-nivå. Men Moderaterna tillsammans med övriga borgerliga
              partier och Sverigedemokraterna har på senare tid motarbetat tuffare
              krav. Nog är det lite magstarkt att kritisera regeringen för att
              utsläppen går upp inom industrin. Det är till och med ganska dumt,
              och långt ifrån ordning och reda.
            </seg>
            <seg>
              Fru talman! Sanningen är att vi aldrig har sett en så handlingskraftig
              regering i klimatfrågan som nu. Bakgrunden är given: Allvaret
              har skett.
            </seg>
            <seg>
              I budgeten för 2017, inklusive vårbudgeten, har regeringen föreslagit
              nya investeringar i klimatarbetet, fossilfria resor och förnybar
              energi på 13,4 miljarder kronor för perioden 2017–2020. Investeringarna
              görs framför allt inom fyra områden: lokal klimatomställning,
              fossilfria resor, förnybar energi och internationella klimatinvesteringar.
            </seg>
            <seg>
              Det lokala klimatinvesteringsstödet som regeringen har infört
              – det nya och förbättrade Klimatklivet – har blivit en succé.
              Redan har 783 projekt fått stöd. Det handlar om laddstationer,
              fossilfria kollektivtrafiklösningar, bioenergiproduktion och mycket
              mer. Eftersom antalet ansökningar är så stort höjde regeringen
              investeringarna till detta i vårändringsbudgeten med ytterligare
              500 miljoner kronor. Totalt finns nu 1,2 miljarder år 2017 till
              investeringar i Klimatklivet, som beräknas sänka de svenska utsläppen
              med 1 ½ miljon ton.
            </seg>
            <seg>
              Jag har inte fått svar från Moderaterna och de övriga borgerliga
              partierna på vad som händer med klimatinvesteringar som exempelvis
              elvägen. De borgerliga och Sverigedemokraterna väljer bort klimatinvesteringar
              och väljer i stället skattesänkningar. Centerpartiet slår sig
              för bröstet när det gäller partiets fantastiska klimatambitioner.
              Men hur ska Centerpartiet få igenom dessa när man samtidigt ska
              samarbeta med Moderaterna, som har helt andra ambitioner. Moderaterna
              har ju dessutom öppnat för samarbete med Sverigedemokraterna.
            </seg>
            <seg>
              (Applåder)
            </seg>
          </u>
          <note type="speaker">
            Anf. 11 JONAS JACOBSSON GJÖRTLER (M):
          </note>
          <u who="jonas_jacobsson_gjortler_5898f0" xml:id="i-fe7b895195de1e57">
            <seg>
              Fru talman! Låt mig börja med det senaste. Matilda Ernkrans slår
              sig för bröstet och berättar att Klimatkliv et ska minska utsläppen
              med 1 ½ miljon ton. Vi lägger 100 miljoner mer än regeringen på
              internatio ­ nella insatser i årets budget – alltså 100 miljoner
              under ett år. Detta gör att utsläppen minskar med 1,7 miljoner
              ton och sker med ett enda beslut och till betydligt lägre kostnader.
            </seg>
            <seg>
              Fru talman! Klimatpolitikens fokus måste ligga på att sänka de
              globala utsläppen i stället för att flytta runt dem. Tuffa särkrav
              på hemmaplan, här i Sverige, leder kanske till sänkta svenska
              utsläpp på papperet och inom våra gränser, men det riskerar att
              göra det rakt motsatta när det gäller de globala utsläppen. Om
              exempelvis energiintensiv produktion flyttar från Sverige hamnar
              den nästan alltid i länder där utsläppen är större och kraven
              mindre och där elproduktionen är sämre.
            </seg>
            <seg>
              Det finns ett tydligt exempel som nämns ibland på hur man på
              papperet enkelt skulle kunna ta bort 10 procent av de svenska
              utsläppen, nämligen genom att stänga ned stålverken i Luleå och
              Oxelösund. Men alla inser att det stål som produceras där ändå
              kommer att produceras men någon annanstans i något annat land,
              och då har vi bara flyttat utsläppen. Dessutom skulle vi sannolikt
              förvärra dem eftersom svensk produktion generellt sett är mer
              utsläppssnål än andra.
            </seg>
            <seg>
              Detta exempel är förstås smått absurt, men det tydliggör ändå
              vari problemet ligger. Det är ett exempel i det stora, men samma
              resonemang gäller även för det lilla. Vartenda litet effektivt
              svenskt företag som slås ut av särkrav leder till att utsläppen
              ökar någon annanstans. Vi måste tänka globalt i dessa frågor.
              Svenska särkrav är därför ofta en dålig idé.
            </seg>
            <seg>
              Jag ska säga något om Alliansens facit. Som jag nämnde tidigare
              handlar det om att minska utsläpp samtidigt som vi har tillväxt.
              Jag tror att det är oerhört viktigt. Om vi ska vara ett föregångsland
              och ett föredöme som andra länder tar efter måste vi kombinera
              de här två delarna. Det gäller inte bara de minskade utsläppen.
              Vi vet att andelen vindkraft var tio gånger så stor när Alliansen
              lämnade regeringsmakten jämfört med 2006. Det blev 15 gånger fler
              miljöbilar under alliansåren. Andelen förnybart i transportsektorn
              blev tre gånger så stor. Resultaten räknas, och resultaten från
              alliansåren är tydliga. Vi klarade att kombinera tillväxt och
              minskade utsläpp.
            </seg>
            <seg>
              Vi behöver ordning och reda i klimatpolitiken. Det finns minst
              två stora problem med regeringens klimatpolitik.
            </seg>
            <seg>
              Det första problemet är att regeringen inte har några samlade
              beräkningar över hur stora totala utsläppsminskningar som den
              förda politiken leder till. Det tycker jag är ganska anmärkningsvärt,
              för det betyder att regeringen faktiskt famlar i blindo. Om man
              inte har några beräkningar över vilka resultat den förda politiken
              är tänkt att ge, hur ska man då veta om man gör rätt saker och
              om man gör tillräckligt?
            </seg>
            <seg>
              Det andra problemet är att när det faktiskt presenteras beräkningar,
              vilket till exempel gjordes för Klimatklivet efter att jag hade
              efterlyst det, baseras beräkningarna på minst sagt tveksamma antaganden.
            </seg>
            <seg>
              Vi satsar pengarna där vi vet att de gör mest nytta. Insatserna
              måste ske där varje satsad krona gör så stor nytta som möjligt.
              Det innebär att åtgärder behöver vidtas även utanför vårt land.
            </seg>
            <seg>
              Jag ska säga några korta ord om de åtgärder vi föreslår utöver
              det som jag redan har nämnt. Vi vill fokusera på att minska utsläppen
              i stället för att lägga skatt på avstånd. Vi tror till exempel
              att en reduktionsplikt för flyget vore bra. Vi tror också att
              det är viktigt att involvera företagen. Vi vill se ett klimatavdrag
              för företag som investerar i CDM. Vi vill ha en CCS-strategi för
              kolavskiljning och lagring för industrin samt en bioekonomistrategi.
              Som jag nämnde lägger vi betydligt mer pengar än reger ­ ing ­
              en på internationella och kostnadseffektiva insatser.
            </seg>
          </u>
          <note type="speaker">
            Anf. 12 MARTIN KINNUNEN (SD):
          </note>
          <u who="martin_kinnunen_f908be" xml:id="i-59d697baadc60af2">
            <seg>
              Fru talman! Det är jättebra att ministern klargjorde att det
              inte var väder vi skulle debattera. Jag hoppas att man pratar
              mindre om väder framöver.
            </seg>
            <seg>
              Jag pratade tidigare om att ineffektiv politik i Sverige kan
              vara skadlig för klimatarbetet globalt. Det skulle jag vilja prata
              lite mer om. I stället för att diskutera skattepålagor, subventioner
              och statlig styrning borde vi försöka satsa på någonting som gör
              skillnad.
            </seg>
            <seg>
              Parisavtalet är i dag den grund som vi har. Väldigt många slår
              sig för bröstet och hoppas verkligen att detta avtal ska göra
              skillnad. Jag tror att många verkligen tror på detta. För min
              del tycker jag att Parisavtalet definitivt är en grund för fortsatt
              globalt samarbete, men det finns många grundläggande problem.
            </seg>
            <seg>
              Parisavtalet består av jättemånga löften, men ingen försäkran
              om att de ska infrias. De här löftena, varom vi alltså inte vet
              om de kommer att in ­ frias, kommer att kosta väldigt stora pengar,
              vilket också minskar sanno ­ likheten för att de kommer att infrias.
              Stämmer de olika modellerna för att förutsäga temperaturutvecklingen
              de närmaste 80 åren ändrar de nuvar ­ ande löftena bara slutresultatet
              med några få procent. Det finns väldigt många olika beräkningar,
              men jag har sett uppgifter om att uppvärmningen kan fördröjas
              med kanske fyra år. Alla uppgifter är extremt osäkra, men det
              vi vet är att det som har utlovats inte är i närheten av målen.
              Det är up ­ penbart att nästan allt måste ske genom ytterligare
              väldigt kraftiga minskningar efter 2030.
            </seg>
            <seg>
              Vi kan som exempel ta Kina, som många vill hylla i dag för att
              de har lovat att investera kraftigt i vind och sol. Men då ska
              man komma ihåg att de löften som de har givit de senaste åren
              betyder en minskning, eftersom Kina har byggt väldigt många vindkraftverk
              de senaste åren. De har dragit ned på nybyggnationen, eftersom
              effektiviteten i vindkraftverken är så väldigt låg. Verken har
              en hög kapacitet, men det faktiska nyttjandet är mycket lågt.
              Man får ut väldigt lite. De data som finns visar att Kina till
              över 60 procent är beroende av kol. Vad gäller de förnybara energikällorna
              är det ved, träkol och kospillning som människor värmer sig med
              och lagar sin mat med. Följden är enorma luftföroreningar som
              människor dör av.
            </seg>
            <seg>
              Vi kan även titta på Tyskland, som också har investerat enorma
              pengar i vind och sol. Man får en hög kapacitet men ett väldigt
              lågt energiutfall, vilket gör att man måste satsa på kol. Det
              är det som händer i dag.
            </seg>
            <seg>
              Om det här arbetet kommer att fortsätta att utgå från skattepålagor,
              subventioner och bidrag till utvecklingsländer kommer vi förmodligen
              inte att uppnå någonting. Om vi i Sverige stirrar oss blinda på
              vår transportsektor och förbjuder fossila bränslen i transportsektorn
              innan alternativ finns kommer den här oljan att konsumeras av
              någon annan, precis som Finanspolitiska rådet konstaterar.
            </seg>
            <seg>
              Vad jag tror vi behöver är en stor satsning på forskning om ny
              grön energi. I stället för att subventionera dyr och ineffektiv
              vind- och solkraft måste vi börja forska på hur vind- och solkraft
              kan bli effektivt i framtiden. Vi måste också forska om hur vi
              kan få säker, billig och effektiv kärnkraft.
            </seg>
            <seg>
              I USA har man via frackning ökat utvinningen av gas extremt mycket.
              Detta har lett till kraftigt sänkta priser på gas. Gas håller
              därmed på att konkurrera ut kol, vilket har minskat utsläppen
              väldigt kraftigt globalt. Frackning i USA har varit till betydligt
              större klimatnytta än väldigt många a v de åtgärder som man diskuterade
              i Paris.
            </seg>
          </u>
          <note type="speaker">
            Anf. 13 RICKARD NORDIN (C):
          </note>
          <u who="rickard_nordin_5d24a3" xml:id="i-ae407b562017d9f4">
            <seg>
              Fru talman! Sveriges utsläpp minskar inte längre. Det verkar
              varken Isabella Lövin eller Matilda Ernkrans tycka är ett problem.
              Jag tycker att det är ett problem, och det är uppenbart att vi
              behöver göra mer. Det är därför Centerpartiet föreslår insatser
              både i Sverige och utomlands: grön bilbonus, skatteväxling, miljöbilspremier,
              miljölastbilspremier och myck ­ et mer.
            </seg>
            <seg>
              Matilda Ernkrans frågar mig hur jag ska få Moderaterna att ha
              miljöambitioner. Matilda och jag satt tillsammans och förhandlade
              fram vilka klimatambitioner alla partier i Sveriges riksdag, eller
              åtminstone sex av dem, ska leva efter. Vi har alltså samma ambitioner.
              Jag förstår inte problemet.
            </seg>
            <seg>
              Ett problem är det dock att klimathotet ibland överskuggas av
              andra hot. När Putin rustar är det lätt att glömma miljöpolitiken.
              Men det är helt fel väg att gå, för när Putin rustar sin armé
              gör han det med pengar från din och min plånbok. Nästan hälften
              av vår oljeimport kommer från Ryssland. Varje gång vi tankar på
              macken göder vi alltså den ryska björnen. Det är ytterligare en
              anledning till att klimatpolitiken blir extra viktig. Det är en
              extra anledning till att Centerpartiet vill vara med och stödja
              elbilsrevolutionen och se till att vi får fler förnybara drivmedel,
              som biogas. Det är därför vi lägger fram ett kraftfullt förslag
              om en grön bilbonus på 100 000 till den som väljer en miljösmart
              bil. Vi satsar på fler laddstolpar och på miljölastbilspremier.
            </seg>
            <seg>
              Det är därför regeringens misslyckande på klimatsidan blir extra
              bekymmersamt. Naturvårdsverkets siffror visar – och det är den
              statistiken vi går efter – att vi med nuvarande utveckling bara
              kommer halvvägs till klimatmålet för transportsektorn. Vi minskar
              utsläppen, men inte alls i tillräckligt snabb takt. Varje ton
              koldioxid som släpps ut är ett onödigt utsläpp. Och varje ton
              skickar pengar direkt ned i Putins ficka. Jag vill inte tanka
              diktaturdiesel. Sedan kan Stefan Löfven åka hur mycket stridsvagn
              på Gotland som helst – om våra bensinpengar skickas till den ryska
              armén räcker inga försvarsanslag till.
            </seg>
            <seg>
              Regeringens förslag om bränslebyte – eller reduktionsplikt, som
              facktermen är – har goda intentioner. Problemet är bara att de
              långsiktiga spelregler som branschen behöver för att göra de här
              miljardinvesteringarna saknas. Det är i grunden ett klokt system
              som regeringen lägger fram. Centerpartiet har drivit på för det
              här länge. Men regeringen måste också förstå att om vi ska få
              svensk produktion av drivmedel måste förutsättningarna gälla längre
              än tre år. Det går med en reduktionsplikt. Det går att dra ut
              den kurvan, och det måste regeringen våga göra.
            </seg>
            <seg>
              Säkerhetsfrågorna är ytterligare en anledning till att delar
              av regeringens klimatpolitik gör mig så förvånad. Vi i Centerpartiet
              bedriver en närodlad politik. Vi värnar den småskaliga energin.
              Vi vill att människor ska kunna klara sig lite mer själva och
              göra lite fler egna val om man så vill. Men när regeringen inför
              solskatt hämmas den utvecklingen. Att den som producerar el för
              eget bruk ska skatta för det är lika orimligt som att Isabella
              Lövin skulle skatta för jordgubbarna i det egna trädgårdslandet.
            </seg>
            <seg>
              Just förmågan att klara sig själv är otroligt viktig i krissituationer.
              Vad tror ni är lättast att slå ut, 10 stora produktionsanläggningar
              för el eller 100 000 små? Den dagen krisen kommer, då är det till
              grannen som har solpaneler på taket och batterilager i källaren
              som hela kvarteret kommer att gå. Det är därför solskatten ska
              skrotas, och det är därför vi behöver stötta energilager.
            </seg>
            <seg>
              Centerpartiets politik hänger ihop, från försvarsanslag till
              klimatpolitik. Vår politik är närodlad, där människor får mer
              makt över sina egna liv. Vi vet att det är det som spelar roll.
              Människor vill göra en insats för klimatet, och då kommer vi alltid
              att vinna. Med mer vilja vinner vi över förbud och korkade skatter.
              Det är så vi möter hoten, oavsett om de kommer från oljan eller
              öst.
            </seg>
          </u>
          <note type="speaker">
            Anf. 14 JENS HOLM (V):
          </note>
          <u who="jens_holm_07c7b1" xml:id="i-b5a2628c77d3334d">
            <seg>
              Fru talman! Klimatminister Isabella Lövin sa något sant. Det
              finns inget SOS Alarm som vi kan ringa till. Ansvaret ligger här
              och nu på oss som politiker. Därför skulle jag vilja ställa några
              frågor till Isabella Lövin, som är ansvarig minister för de här
              frågorna. Det gäller några helt avgörande frågor för att lösa
              de stora utmaningar vi har.
            </seg>
            <seg>
              Jag nämnde tidigare att utsläppen från konsumtionen ökar kraftigt.
              Det är utsläppen från prylar som vi köper där utsläppen blir av
              i Indien, Kina och andra länder som producerar de produkterna.
              De här utsläppen är långt mycket större än de som vi rapporterar
              in till FN:s klimatpanel. Jag vill veta: När kommer vi att få
              konkreta mål och medel för minskade utsläpp från de konsumtionsbaserade
              utsläppen?
            </seg>
            <seg>
              Jag vill också veta om regeringen tycker att det är rimligt att
              priset på att resa kollektivt har ökat fyra gånger mer än konsumentprisindex
              sedan 1995. Det gör att det blir väldigt mycket dyrare att resa
              klimatsmart än att resa med bil. Om man inte tycker det, vad har
              regeringen för konkreta åtgärder för att göra det billigare att
              resa kollektivt?
            </seg>
            <seg>
              Tycker regeringen att det är rimligt att köttkonsumtionen i Sverige
              har ökat med 50 procent sedan 1990? I dag är utsläppen från animaliesektorn
              nästan lika stora som från våra 4,5 miljoner privatbilar. De ligger
              på närmare 10 miljoner ton ifall vi räknar ihop alla utsläpp.
              Här finns inga som helst styrmedel för att minska utsläppen. Tycker
              regeringen att det är rimligt? När kommer annars förslagen?
            </seg>
            <seg>
              Till de borgerliga vill jag säga följande. När jag lyssnar på
              er tänker jag på ett ord som ännu inte finns i Svenska Akademiens
              ordlista, men vi ska kanske försöka få in det: bra-men. Det är
              bra med ökade lokala klimatinvesteringar, men de är inte effektiva
              så de avfärdar vi. Det är bra med klimatskatter, men inte på flyget
              och inte på lastbilstransporterna. Det är bra med ökade anslag
              i klimatbudgeten, men vi skär ändå ned var fjärde miljö- och klimatkrona
              i budgeten.
            </seg>
            <seg>
              Vet ni vad: Det håller inte. Ifall man är ett ansvarstagande
              parti kan man inte hela tiden bortförklara sig och rulla över
              ansvaret till någon an ­ nan. Jag tror att ni borgerliga har en
              hemläxa att göra här. Vi har alla en hemläxa att göra i den här
              viktiga frågan. Men för er del handlar det om att inse att några
              måste vara med och betala lite mer. Det kan handla om banker,
              höginkomsttagare, flygsektorn och så vidare. Annars kommer det
              inte att fungera.
            </seg>
            <seg>
              Jag vill rikta mig till Sverigedemokraterna och Martin Kinnunen
              och fråga: Hur länge till ska vi hålla på och forska för att ta
              fram den helt optimala teknik som kommer att frälsa vår planet?
              Vi vet att den förnybara tekniken redan finns. Det är billigare
              att investera i vindkraft än i kärnkraft och även kol och olja.
            </seg>
            <seg>
              Varför, Martin Kinnunen, ifrågasätter ni hela tiden grunden för
              att vi ska göra någonting så fort klimatfrågan kommer upp? Nej,
              det är inte nu vi ska göra det, och den där tekniken är inte så
              bra. Jag undrar: Tror ni på klimatförändringen över huvud taget?
              Finns den? Om den finns måste vi agera nu.
            </seg>
            <seg>
              Vi måste agera nu. Jag nämnde människorna i Bangladesh. Jag skulle
              kunna tala om Sveriges barn och ungdomar. Klimatfrågan är den
              absolut viktigaste frågan för dem. De har klimatångest. Det håller
              dem uppe på nätterna. Vi måste ta de signalerna på allvar och
              agera här och nu.
            </seg>
            <seg>
              (Applåder)
            </seg>
          </u>
          <note type="speaker">
            Anf. 15 LARS TYSKLIND (L):
          </note>
          <u who="lars_tysklind_462b65" xml:id="i-0f3c698424061fda">
            <seg>
              Fru talman! Som vanligt kommer vi in på den här typen av anslagsdiskussioner.
              Man får nästan en känsla av att man från Vänsterpartiet, och tidigare
              Matilda Ernkrans från Socialdemokraterna, tycker att det är ett
              självändamål att göra slut på anslag. Från Liberalernas sida är
              det resultaten som är det viktiga.
            </seg>
            <seg>
              När jag diskuterar ekonomiska styrmedel behöver det inte nödvändigtvis
              vara höjda skatter och att vi ska ge bidrag och kortsiktiga subventioner.
              Det har visat sig ineffektivt över tid. Det finns inget som motbevisar
              detta.
            </seg>
            <seg>
              Vi delar väl alla att fokus måste ligga på att få bort det fossila
              ur systemet. Vi kan konstatera att utsläppen inte minskar längre.
              Om man ändå söker efter de goda nyheterna – och Matilda Ernkrans
              var väl inne på det – kan man se att utsläppen från transporter
              minskar i Sverige. Det är väldigt positivt.
            </seg>
            <seg>
              Just inom detta område har Liberalerna ett antal förslag som
              vi vill driva för att ytterligare driva på utvecklingen inom transportsektorn.
              Det är ändå en av de sektorer som vi i Miljömålsberedningen först
              lade fram ett tydligt mål om till 2030 om 70 procents utsläppsminskning.
              Det har vi konstaterat var en av de lägst hängande frukterna.
            </seg>
            <seg>
              Det handlar om elektrifiering av fordonsflottan. Där ligger kanske
              främst personbilsflottan närmast till hands. Det är en utveckling
              som pågår. Vi har i vår budget en satsning på laddstolpar.
            </seg>
            <seg>
              Det handlar om biodrivmedel. Där har vi en diskussion om att
              man får satsa där det gör mest nytta. Skogen är en nyckelfaktor.
              Men man kan också konstatera att det kanske är svårt att tro att
              biodrivmedel ska räcka till allting. När det gäller flyg och tyngre
              transporter ser vi att biodrivmedel har en nyckelroll.
            </seg>
            <seg>
              När det gäller bonus–malus-system som har diskuterats har vi
              sagt att vi säger nej till det. Vi föreslår fortfarande utifrån
              att förorenaren betalar en höjd fordonsskatt för de fordon som
              har de höga utsläppen.
            </seg>
            <seg>
              Ytterligare ett förslag som vi nu har drivit några år är differentierat
              reseavdrag. Inom de områden där den kollektiva trafiken är ett
              gott alternativ är det orimligt att man har samma möjligheter
              att göra reseavdrag med bil som man har inom glesbygds- och landsbygdsområden.
            </seg>
            <seg>
              Vi har föreslagit höjt förmånsvärde på icke-miljöbilar. Vi tror
              på människan, som jag sa tidigare, och konsumenten. En klimatmärkning
              av nya bilar skulle kunna göra stor nytta. Vi tror trots allt
              att människor vill välja rätt och göra rätt.
            </seg>
            <seg>
              Vi vill pröva vägavgifter på motorvägssträckor där det finns
              särskilt goda kollektivtrafikalternativ. Det är inte samma sak
              som att beskatta avstånd med kilometerskatt och nationell flygskatt.
              När det gäller flyget står vi däremot för en linje med en europeisk
              flygskatt.
            </seg>
            <seg>
              Man får ibland intrycket att det nationella flyget är det stora
              problemet. Sverige är ett stort land. Där har flyget en nyckelroll.
              Man kan också konstatera att det år inrikesflyget hade all-time-high
              i Sverige var 1990. De satsningar som har gjorts på järnväg och
              sådant har gett effekter över tid. Det är en satsning som vi vill
              fortsätta med.
            </seg>
            <seg>
              Om man bara fokuserar på anslagsnivåerna och tror att det är
              det som är lösningen är man inne på helt fel linje. Det handlar
              om att ha en grön skatteväxling som leder till exakt samma sak.
            </seg>
          </u>
          <note type="speaker">
            Anf. 16 DÉSIRÉE PETHRUS (KD):
          </note>
          <u who="desiree_pethrus_f0d1f4" xml:id="i-f2cbb5b3df855e9e">
            <seg>
              Fru talman! Jag hade i mitt förra inlägg en hel del om Arktis.
              Jag vet inte om statsrådet har möjlighet att ge lite av svaren
              i senare inlägg. Nu tänker jag gå över till företagen, som jag
              tycker att Vänsterpartiet svartmålar en del. De är faktiskt väldigt
              pådrivande i klimatarbetet.
            </seg>
            <seg>
              Enligt World Economic Forums riskrapport för 2017 är fyra av
              de fem globala risker som toppar listan kopplade till klimatfrågan.
              Dessa risker påverkar vår ekonomiska tillväxt och världens stabilitet.
              Klimatfrågan är en rättvisefråga, som är starkt kopplad till världens
              ekonomiska och politiska läge.
            </seg>
            <seg>
              Företagen går numera före politiken i klimatarbetet. De har redan
              insett att deras överlevnad som företag bygger på att de ligger
              i framkant. Vi har företag med högt ställda hållbarhetsmål och
              där innovation är en drivkraft som också bidrar till ökad lönsamhet.
              Företagen vet att hållbarhet och miljöinsikt bidrar till affärsnytta.
              Alla vi människor är konsumenter men samtidigt också väljare.
            </seg>
            <seg>
              Det är inte många dagar sedan Hagainitiativet – ett nätverk för
              miljön drivet av företag – deltog i Washington för att kommunicera
              om det framgångsrika klimatarbete kring utsläpp som dessa företag
              i Sverige i dag driver och drivs av. Hagainitiativets medlemmar
              har också beslutat om nya klimatmål, nämligen att vara fossilfria
              till 2030 i sina egna verksamheter. De nya målen innebär att företagen
              kommer att nå nollutsläpp 15 år tidigare än vad som är sagt i
              regeringens klimatmål. Ambitionen är att visa att svenska företag
              kan minska klimatpåverkan med ökad lönsamhet och samtidigt bidra
              till nya jobb och därmed ökad välfärd.
            </seg>
            <seg>
              Fru talman! Vi måste arbeta på flera fronter för att nå tvågradersmålet.
              Vi anser att det exempelvis behövs beslut om förenklingar för
              omställning till förnybar energi och förenklingar för elektrifiering
              inom transportsektorn. Vi behöver verktyg för energieffektiviseringar.
              Vi behöver besluta om prissättningen av utsläpp, men vi behöver
              också titta på lagring av koldioxid liksom storskalig trädplantering.
              Bilindustrin behöver utvecklas och marknadsföra klimatsnåla bilar.
              El- och kraftindustrin behöver investera i förnybar energi.
            </seg>
            <seg>
              Vi kan nu skönja en kursändring i dagens investeringsflöden i
              riktning mot energieffektiviseringar och ny teknik med låga utsläpp.
              Detta visar att politisk styrning och långsiktighet skapar trygghet
              som stöder företagarnas arbete.
            </seg>
            <seg>
              Under en hearing nyligen i Riksdagshuset som vi kristdemokrater
              ordnade med anledning av att det har gått ett år sedan Parisavtalet
              trädde i kraft fick vi höra lite om hur man jobbar i stålindustrin.
              Det svensktillverkade stålet, som är gjort av återvunnet material,
              minskar koldioxidutsläppen med 90 procent. Det visar att vi kan
              ligga i framkant i Sverige om vi använder den typ av framställning
              av järn som man gör här i Sverige.
            </seg>
            <seg>
              Om vi kan ligga i framkant när det gäller klimatneutral järnframställning
              vore det fantastiskt för svensk stålindustri. Att ställa krav
              på klimatneutralt stål i offentliga projekt som gäller järnvägar
              vore ett sätt att påskynda utvecklingen. Det kunde vara intressant
              att höra om statsrådet har några synpunkter på offentliga projekt
              och vad vi kan göra där för att minska klimatutsläppen.
            </seg>
          </u>
          <note type="speaker">
            Anf. 17 Statsrådet ISABELLA LÖVIN (MP):
          </note>
          <u xml:id="i-c176802ed8f3517f" who="unknown">
            <seg>
              Fru talman! Det blir mycket snack och lite klimatverkstad med
              Centerpartiet. Åtta år hade Centerpartiet på sig att skapa ett
              långsiktigt stöd för miljöbilar, men det blev aldrig av. Det blev
              i stället en tillfällig supermiljöbilsbonus.
            </seg>
            <seg>
              Med Miljöpartiet i regeringen får vi nu ett stabilt system på
              plats som gör det billigare att köpa bra bilar och dyrare att
              köpa de värsta utsläpparna. Och kom nu inte, Rickard Nordin, med
              din supermiljöbilspremie på 100 000! Ni har inte kollat av med
              EU-kommissionen om den över huvud taget går att införa. Ni satt
              i åtta år utan långsiktiga styrmedel för biodrivmedel. Ni lade
              fram ett förslag, men det drogs tillbaka. Varför det? Jo, därför
              att ni inte hade förstått att det stred mot EU-regelverket. Vi
              har arbetat hårt och räddat situationen, och nu har vi presenterat
              ett smart utformat förslag.
            </seg>
            <seg>
              Centerpartiet pratar gärna om biodrivmedel. Men det var när ni
              satt i regeringen som ni 2013 införde en skatt på biodrivmedel.
              Vår regering har nu fått ägna mycket kraft åt att få rätsida på
              denna fråga, och jag är glad att vi nu kan ta bort skatten på
              hållbara bränslen och presentera långsiktiga regler för hela branschen.
            </seg>
            <seg>
              Med Centerpartiet i regeringen såldes svenska folkets utsläppsrätter
              till skampris till internationella banker. Vad var då nyttan med
              klimatarbetet? Med vår regering skrotas de utsläppsrätter som
              blir över – nästan motsvarande två års svenska utsläpp hittills.
              Skillnaden i klimatpolitik kan inte bli tydligare än så.
            </seg>
            <seg>
              Centerpartiet talar om laddstolpar. Med Miljöpartiet i regeringen
              har antalet laddstolpar ökat med 300 procent. Solelen såg ut som
              ett råttbo när vi tillträdde. Nu har vi rensat upp i regelverket,
              och investeringarna i solel har ökat med 100 procent under de
              senaste sex månaderna.
            </seg>
            <seg>
              (Applåder)
            </seg>
          </u>
          <note type="speaker">
            Anf. 18 MATILDA ERNKRANS (S):
          </note>
          <u who="matilda_ernkrans_6cf599" xml:id="i-cd978960539c0b16">
            <seg>
              Fru talman! Vi ser en värmechock i Arktis. Gigantiska isblock
              lossnar från Antarktis glaciärer och driver ut till havs. Enorma
              regnoväder går fram över Himalayas södra sluttningar och drar
              med sig människor, hus och odlingar. Brännande sol steker sönder
              matförsörjningen, och vattnet i brunnarna sinar. De uteblivna
              regnen i Afrika skapar svältkatastrofer av en dimension som vi
              aldrig tidigare har sett. Människor flyr områden som blir mer
              och mer obeboeliga.
            </seg>
            <seg>
              Vi kan tala mycket om utsläppsminskningar, koldioxidskatter,
              nya elbilar, vindkraftverk och solceller. Men faktum är att för
              många människor i världen är det redan för sent. Deras tillvaro
              har redan slagits i spillror på grund av klimatförändringarna.
            </seg>
            <seg>
              Därför är jag stolt över att Sverige med den här regeringen är
              en stor givare till FN:s gröna klimatfond. Den globala temperaturhöjningen
              kommer, oavsett vad vi gör för att minska utsläppen, att ge effekter
              inte bara i resten av världen utan också i Sverige. Det är effekter
              av de utsläpp som mänskligheten redan har gjort. Vi kommer att
              se torka, ökade regnmängder och problem med våra vatten och avlopp.
              Bebyggelse i strandnära lägen kommer att behöva tvingas att flytta.
              Klimatförändringarna är här.
            </seg>
            <seg>
              Fru talman! Den svenska klimatpolitiken levererar. Det är något
              vi ska vara stolta över och tala gott om. Fler borde lära sig
              av Sverige, och fler borde ansluta sig. Klimatförändringen är
              här och nu. Vårt jobb – att rädda mänskligheten som vi känner
              den på vår planet – har bara börjat. Nu måste vi öka takten! Tack
              för debatten!
            </seg>
            <seg>
              (Applåder)
            </seg>
          </u>
          <note type="speaker">
            Anf. 19 JONAS JACOBSSON GJÖRTLER (M):
          </note>
          <u who="jonas_jacobsson_gjortler_5898f0" xml:id="i-c4fbc28f1acc9968">
            <seg>
              Fru talman! Jag tycker att det klingar lite falskt när klimatministern
              tar upp hur viktigt EU-systemet är. Vi är överens om att EU-systemet
              är viktigt. Samtidigt måste bördefördelningen mellan de olika
              EU-länderna vara rimlig. Det var under denna regering som vi hamnade
              i en situation där Sverige skulle vara ett av de länder som skulle
              ta den allra största delen. Sverige har ju redan gjort väldigt
              mycket, och kostnaderna för att göra mer är således höga. Samtidigt
              skulle till exempel länder som Polen behöva göra väldigt lite
              och Bulgarien ingenting alls. Det klingar lite falskt, klimatministern.
            </seg>
            <seg>
              Matilda Ernkrans från Socialdemokraterna kritiserar som vanligt
              alliansregeringens skattesänkningar. Men jobbskatteavdraget gav
              fler i arbete och även kraftigt ökade skatteintäkter till kommunerna.
              Kommunerna är ju de som ansvarar för många av de åtgärder som
              ligger i Klimatklivet och som, som utvärderingarna visar, också
              gör investeringar även utan statliga medel. Det bidrar till att
              klimatnyttan av de statliga investeringarna och satsningarna ofta
              är låg eller till och med noll.
            </seg>
            <seg>
              Fru talman! I Sverige är vi brett överens om att vi måste minska
              klimatförändringarna. Vi måste möta dem, och vi måste minska utsläppen.
              Det är bra att vi är brett överens om det. Samtidigt är vi inte
              överens om hur vi ska göra. Vår mening är att detta måste ske
              på ett kostnadseffektivt sätt. Vi måste kunna kombinera tillväxt
              och en växande ekonomi med minskade utsläpp, så som skedde under
              alliansregeringen. Det är bara då vi kan få andra länder att följa
              vårt exempel.
            </seg>
            <seg>
              En effektiv klimatpolitik är inte en tävling om vem som spenderar
              mest skattepengar eller vem som föreslår högst skatter eller flest
              förbud och regleringar. Det handlar om att göra rätt saker för
              att åstadkomma så stor klimatnytta som möjligt. För klimatets
              skull behöver Sverige en ny reger ­ ing. Tack för debatten!
            </seg>
          </u>
          <note type="speaker">
            Anf. 20 MARTIN KINNUNEN (SD):
          </note>
          <u who="martin_kinnunen_f908be" xml:id="i-97a2387393efadaa">
            <seg>
              Fru talman! Jag tänkte kommentera några saker. Isabella Lövin
              har slagit sig för bröstet här när det gäller 200 000 nya jobb.
              Man bör också ha i bakhuvudet att regeringen har ökat befolkningen
              med betydligt mer än så under den här perioden.
            </seg>
            <seg>
              Jens Holm gjorde ett utfall mot marknaden, vilket jag kan förstå
              att vänsterpartister gör, men vi har tack och lov ingen världsregering.
              Länder kommer att brottas med olika typer av problem. Man kommer
              att ha fattigdom, arbetslöshet och luftföroreningar som leder
              till förtida död för mängder av människor, och man kommer att
              ha olika prioriteringar och konkurrera med varandra. Ska de välja
              rätt alternativ för sin energiförsörjning måste det vara kostnadseffektivt.
              Jag hoppas verkligen att man kan lyckas åstadkomma bättre möjligheter
              till det framöver, men jag tror att det krävs stora investeringar,
              och de investeringarna uteblir i alltför stor utsträckning i dag.
            </seg>
            <seg>
              Fru talman! Om jag ska sammanfatta den här debatten tycker jag
              ändå att den är klargörande på flera sätt. Det talas ofta om att
              det finns en mycket bred samsyn i Sveriges riksdag om klimatpolitiken.
              Och visst, det kan se ut så om man tittar på Miljömålsberedningens
              förslag, men faktum är att det finns en tydlig skiljelinje mellan
              de socialistiska partierna och oss icke-socialistiska partier,
              även om Centerpartiet kanske är med och stör en del, när det gäller
              att vi måste åstadkomma en mer effektiv klimatpolitik som gör
              skillnad utan att attackera jobb och tillväxt.
            </seg>
            <seg>
              Från Sverigedemokraternas sida kommer vi att fortsätta att stödja
              alla alternativ som leder till en mer effektiv klimatpolitik som
              gör skillnad och inte skadar jobb och tillväxt i Sverige.
            </seg>
          </u>
          <note type="speaker">
            Anf. 21 RICKARD NORDIN (C):
          </note>
          <u who="rickard_nordin_5d24a3" xml:id="i-197bf5673438b514">
            <seg>
              Fru talman! Med Centerpartiet i regeringen höjde vi ambitionsnivån
              i det gröna elcertifikatssystemet för förnybar el. Vi antog världens
              kanske tuffaste klimatmål som vi på många sätt faktiskt är på
              väg att uppfylla, och vi lade grunden för de internationella klimatförhandlingarna
              som Isabella Lövin och Miljöpartiet har tagit vidare och förde
              i mål i Paris, vilket var bra.
            </seg>
            <seg>
              Men det är uppenbart att Isabella Lövin också känner sig hotad,
              för om hon måste lägga två minuter här på att förklara varför
              Centerpartiet har en dålig politik är det för att verkligheten
              har gett Centerpartiet rätt. Med Centerpartiet i regeringen minskade
              utsläppen och tillväxten steg. Med Miljöpartiet i regeringen sjunker
              inte längre utsläppen. Det är så enkelt. Det är oberoende siffror
              som visar på detta. Sedan kan vi banka varandra i huvudet med
              hur mycket pengar vi vill lägga på hur många olika saker som helst,
              men verkligheten har visat att Centerpartiets politik är mer effektiv
              och ger mer resultat för både tillväxten och miljön.
            </seg>
            <seg>
              Vi fyrdubblade andelen biodrivmedel . V i fick en explosionsartad
              utveckling från en extremt liten andel miljöbilar till betydligt
              fler. Jag kan fortsätta rada upp ett antal olika siffror, men
              i slutänden är det bara en enda siffra som spelar roll, och det
              är den som visar hur utsläppsutvecklingen går. Och den går åt
              fel håll, för de svenska utsläppen minskar inte längre. Det är
              det som gör mig orolig, och det är därför vi måste ta tag i den
              här politiken på ett mycket bättre sätt än den här regeringen
              gör.
            </seg>
            <seg>
              Tack för att ni i Miljöpartiet tog initiativ till en otroligt
              viktig debatt, men tack också till mina meddebattörer för att
              ni är här. Det är vi tillsammans som kan göra den här skillnaden,
              och där hoppas jag att regeringen kommer att växla upp betydligt
              mer. Det behövs för Sverige, för världen, för klimatet och för
              säkerheten.
            </seg>
          </u>
          <note type="speaker">
            Anf. 22 JENS HOLM (V):
          </note>
          <u who="jens_holm_07c7b1" xml:id="i-ac63876a98061185">
            <seg>
              Fru talman! Vi har inte riktigt tid längre med fina högtidstal
              om klimatet. Vi behöver handling här och nu.
            </seg>
            <seg>
              Jag nämnde i mitt första anförande de miljontals människor som
              redan nu har blivit flyktingar i sitt eget land Bangladesh. Jag
              hade kunnat ta upp Syrienkriget som nu är inne på sitt sjätte
              år. Vi vet att det kriget föregicks av några år som var de hetaste
              någonsin i Syriens historia och att mer än 1 miljon människor
              hade blivit flyktingar internt i Syrien.
            </seg>
            <seg>
              Att vi får en hetare värld och mer extremt väder vet vi är en
              direkt konsekvens av klimatförändringen. Vi får också fler flyktingar,
              mer oro och mer krig. Det är därför det är så viktigt att vi här
              i Sverige påminns om klimatförändringens effekter så att vi kan
              agera här och nu.
            </seg>
            <seg>
              Jag talade tidigare om att det behövs politiska beslut för att
              ställa om Sverige. Jag hörde Désirée Pethrus nämna Hagainitiativet,
              och jag tycker att det är fantastiskt med det klimatmål som företagen
              i Hagainitiativet har antagit. Vi ska samarbeta med företagen,
              självklart, men de konkreta besluten om att ställa om bostadssektorn,
              elektrifiera fordonsflottan och få 100 procent förnybar energi
              utan att gulla med kärnkraften måste vi fatta här i Sveriges riksdag.
              Det är den röda tråden i klimatpolitiken att vi behöver mer av
              politiskt agerande.
            </seg>
            <seg>
              Jag vill tacka Miljöpartiet för initiativet till den här debatten.
              Den har varit viktig och i viss mån klargörande. Nu hoppas jag
              att alla vi kan göra vår hemläxa och att vi kan vässa Sveriges
              klimatpolitik så att vi verkligen kan se till att vi ställer om
              till nollutsläpp så fort som det bara går.
            </seg>
            <seg>
              (Applåder)
            </seg>
          </u>
          <note type="speaker">
            Anf. 23 LARS TYSKLIND (L):
          </note>
          <u who="lars_tysklind_462b65" xml:id="i-b8dcbb0d06d7583e">
            <seg>
              Fru talman! Jag ska så här i debattens slutskede hålla med Jens
              Holm om en sak, och det är att passivitet är vår värsta fiende.
              Det var väl det jag nämnde i början också, att vi alla har någon
              typ av hemläxa att göra.
            </seg>
            <seg>
              Vi har globala problem, och de kräver naturligtvis globala lösningar.
              Parisavtalet var ett mycket stort steg i den riktningen. Det stora
              osäkerhetsmomentet nu är väl, som vi alla känner, vart USA tar
              vägen med den nya presidenten på plats. Att man i Arktiska rådet
              konstaterar att Parisavtalet finns är kanske bra så långt, men
              naturligtvis måste alla stater nu ställa upp för att förverkliga
              Parisavtalet.
            </seg>
            <seg>
              I Sverige har Miljömålsberedningen tagit fram ett klimatpolitiskt
              ramverk med ambitiösa mål som Liberalerna och sex andra partier
              är överens om. Det måste rimligtvis driva utvecklingen åt rätt
              håll i Sverige, och det ligger nu på riksdagens bord för beslut
              i juni.
            </seg>
            <seg>
              Man kan alltid diskutera om de här målnivåerna är för höga eller
              för låga, men från Liberalernas sida tycker vi definitivt att
              de är så ambitiösa att de kommer att driva på utvecklingen i rätt
              riktning. Det handlar om att de här tydliga målen gör att de teknikskiften
              som krävs kommer att kunna bli verklighet.
            </seg>
            <seg>
              Det handlar faktiskt om att på något vis räkna baklänges, alltså
              inte hur långt vi kan nå utan hur långt vi måste nå. Ska vi utgå
              från Parisavtalet handlar det om att vi ska väl under två grader
              och verka mot en och en halv grad. Då krävs många åtgärder.
            </seg>
            <seg>
              I det sammanhanget ser Liberalerna generella och teknikneutrala
              ekonomiska styrmedel som den största framgångsfaktorn. Det handlar
              om CO 2 -skatter och skärpt utsläppshandel.
            </seg>
            <seg>
              Därmed vill jag också tacka för debatten.
            </seg>
          </u>
          <note type="speaker">
            Anf. 24 DÉSIRÉE PETHRUS (KD):
          </note>
          <u who="desiree_pethrus_f0d1f4" xml:id="i-db10ecb9dc8da0a9">
            <seg>
              Fru talman! Förra året blev problemen med vattenbrist på Öland
              akut. Tankbilar med vatten körde dygnet runt från fastlandet till
              Öland. De bägge Ölandskommunerna blev tvungna att totalt lägga
              ut 150 miljoner kronor för att rädda vattentillgången på ön. Summan
              är jämförbar med om Helsingforss läns kommuner skulle få en oväntad
              utgift på 13 miljarder kronor.
            </seg>
            <seg>
              Sverige behöver planera för klimatförändringar. Det behövs en
              beredskap för att klara akuta kriser i form av översvämningar,
              skred och vattenbrist. Det behövs också en anpassning av jord-
              och skogsbruk till det förändrade klimatet.
            </seg>
            <seg>
              Fru talman! I juni ska riksdagen ta beslut om det klimatpolitiska
              ramverket som Miljömålsberedningen har arbetat fram.
            </seg>
            <seg>
              Den samsyn som politikerna i Miljömålsberedningen hade var viktig.
              En gemensam syn på klimatutmaningen är också en viktig signal
              till företagen.
            </seg>
            <seg>
              Många kommuner ligger före rikspolitiken och driver utvecklingen
              framåt. Sverige har all anledning att fortsätta att vara ledande
              i klimatfrågan.
            </seg>
            <seg>
              Jag hoppas att regeringen ser till att ta till vara den potential
              som finns hos både företagare och politiker i Sveriges avlånga
              land.
            </seg>
            <seg>
              För Kristdemokraterna är hållbarhetsfrågorna centrala. I vår
              ideologi om förvaltarskapstanken inser vi att vi måste förvalta
              jorden för våra barns och barnbarns framtid. Det är för kommande
              generationer som vi som politiker måste agera.
            </seg>
            <seg>
              Men det finns ändå, som flera har varit inne på, en oro över
              att klimatutsläppen i Sverige har ökat med 1,7 procent, som vi
              nyligen fick höra av Statistiska centralbyrån. Det är ett trendbrott.
              Vad är det som regeringen gör fel?
            </seg>
            <seg>
              Jag hoppas att regeringen, som vi alla här i kammaren, kommer
              att fortsätta att sätta klimatfrågan högt på agendan.
            </seg>
            <seg>
              Tack för den här debatten!
            </seg>
          </u>
          <note type="speaker">
            Anf. 25 Statsrådet ISABELLA LÖVIN (MP):
          </note>
          <u xml:id="i-068404bccc52203c" next="cont" who="unknown">
            <seg>
              Fru talman! Det var tomt i lådorna på Miljödepartementet när
              vi kom in i regering. Det f ann s inga klimatförslag att jobba
              med. Det fanns i princip ingen klimatpolitik. Det fanns inte ens
              ett klimatmål bortom 2020.
            </seg>
            <seg>
              Miljöpartiet har i regeringen sett till att få på plats en klimatlag
              och tydliga mål. Det gör det omöjligt att prioritera bort klimatarbetet
              för kommande regeringar.
            </seg>
            <seg>
              Vi visar tydlighet för kommuner, för företag och för hushållen.
              Vi visar ledarskap för omvärlden.
            </seg>
            <seg>
              Vi har hittills stärkt miljöbudgeten med 82 procent jämfört med
              under åren med alliansregeringen, och vi har fått kvitto på den
              politiken. När Naturvårdsverket har tittat på vad vår regerings
              politik innebär säger de att vi nu har en chans att täppa till
              det utsläppsgap som alliansregeringen lämnade efter sig om 4 miljoner
              ton utsläpp. Med Moderaterna i ledningen ville man för att täppa
              igen det gapet hellre betala för sig i utvecklingsländer.
            </seg>
            <seg>
              Nu tar vi ledarskapet. Vi visar att vi kan göra det här hemma.
              Samtidigt har vi hamnat först på EU-rankning en om vilk et land
              som har kommit längst för att genomföra Parisavtalet.
            </seg>
            <seg>
              Men vi är långt ifrån färdiga. Det behövs betydligt mer klimatpolitik
              för att nå ambitionerna i Parisavtalet, och vi återkommer snart
              med fler förslag.
            </seg>
            <seg>
              Men vi har en opposition som motsätter sig flygskatt, klimatinvesteringar
              i hela landet, vägslitageavgifter för tung trafik och stambanor
              för moderna höghastighetståg. Oppositionen vill kapa miljöbudgeten
              med var fjärde krona. Dessutom tänker man luta sig mot ett parti,
              Sverigedemokraterna, som tror att vi pratar om vädret när vi pratar
              om klimatpolitik i Sveriges riksdag. Det är inte seriöst.
            </seg>
            <seg>
              (Applåder)
            </seg>
          </u>
          <note>
            Överläggningen var härmed avslutad.
          </note>
          <note>
            § 2 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2016/17:187 till näringsutskottet
          </note>
          <note>
            Skrivelse
          </note>
          <note>
            2016/17:184 till näringsutskottet
          </note>
          <note>
            Motion
          </note>
          <note>
            2016/17:3741 till civilutskottet
          </note>
          <note>
            § 3 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Skatteutskottets betänkanden
          </note>
          <u prev="cont" who="unknown">
            <seg>
              2016/17:SkU30 Utvidgad skattebefrielse för egenproducerad förnybar
              el
            </seg>
            <seg>
              2016/17:JuU13 Grovt fordringsbedrägeri och andra förmögenhetsbrott
            </seg>
            <seg>
              2016/17:JuU27 Nya möjligheter till operativt polissamarbete med
              andra stater
            </seg>
          </u>
          <note>
            2016/17:SkU31 Skatteförslag med anledning av energiöverenskommelsen
          </note>
          <note>
            2016/17:SkU28 Tullbrottsdatalag
          </note>
          <note>
            2016/17:SkU29 Skattebrottsdatalag
          </note>
          <note>
            Civilutskottets betänkande
          </note>
          <note>
            2016/17:CU17 Bokföringsbrott i filialer
          </note>
          <note>
            Justitieutskottets betänkanden
          </note>
          <note>
            2016/17:JuU29 Kroppsbesiktning i syfte att utreda ålder i brottmålsprocessen
          </note>
          <note>
            § 4 Svar på interpellation 2016/17:454 om regeringens beredskapsjobb
          </note>
          <note type="speaker">
            Anf. 26 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-43a0fbdf2d5c8487">
            <seg>
              Fru talman! Christian Holm Barenfeld har frågat mig om det föranleder
              någon åtgärd eller något initiativ från ministerns sida att regeringens
              satsning på beredskapsjobb främst resulterat i att det är den
              myndighet som ska förmedla tjänsterna som har anställt.
            </seg>
            <seg>
              Arbetsförmedlingen har, i likhet med övriga myndigheter, fått
              i uppdrag i sitt regleringsbrev att bidra till regeringens satsning
              på moderna beredskapsjobb genom att eftersträva anställningar
              av personer som står långt ifrån arbetsmarknaden. Det är därför
              positivt att Arbetsförmedlingen tar sitt ansvar som arbetsgivare
              och har anställt långtidsarbetslösa och nyanlända på moderna beredskapsjobb.
            </seg>
            <seg>
              Regeringen har en bred jobbagenda för att nå målet om lägst arbetslöshet
              i EU 2020. En viktig del i detta är en aktiv arbetsmarknadspolitik.
              Det är även viktigt att de statliga myndigheterna tar sitt ansvar
              för att fler ska få arbete. Arbetsförmedlingen skriver i s in
              återrapportering från den 31 mars 2017 att deras bedömning vad
              gäller moderna beredskapsjobb är att många fler anställningar
              kommer att kunna ske. Vidare beskriver de att många myndigheter
              organiserar sig internt för att förbereda sig för att anställa
              och att detta kan leda till att det tar något längre tid för myndigheterna
              att anställa, men att uppdraget kan bli mer lyckat tack vare att
              myndigheterna förberett sig.
            </seg>
            <seg>
              Med tanke på att de statliga myndigheterna fick sina uppdrag
              först i årets regleringsbrev är det positivt att fler personer
              redan fått en anställning och att Arbetsförmedlingen är en av
              de myndigheter som anställt flera personer.
            </seg>
          </u>
          <note type="speaker">
            Anf. 27 CHRISTIAN HOLM BARENFELD (M):
          </note>
          <u who="christian_holm_barenfeld_e8d42c" xml:id="i-2891a4f38175a8c5">
            <seg>
              Fru talman! Åhörare! Tv-tittare!
            </seg>
            <seg>
              Jag vill börja med att tacka arbetsmarknadsministern för svaret
              på min interpellation.
            </seg>
            <seg>
              De statliga beredskapsjobben är ett av regeringens senare påfund
              som lanserades av statsministern i hans förstamajtal 2016. Sedan
              följde de i valrörelsen utlovade traineejobben och extratjänsterna.
              Dem har vi debatterat tidigare här i kammaren, och de kan fortsatt
              inte beskrivas som någon framgångssaga.
            </seg>
            <seg>
              Av de 32 000 utlovade traineejobben har det blivit 567 stycken.
              Det återstår alltså nästan 31 500 traineejobb. Av de 20 000 utlovade
              extratjänsterna har det blivit omkring 3 200 stycken.
            </seg>
            <seg>
              Samtidigt ser vi att sysselsättningen har avvecklats i snabb
              takt och att deltagarna skickas hem. De passiviseras och lämnas
              helt utan sysselsättning.
            </seg>
            <seg>
              På vissa områden går det bra för de personer som står nära arbetsmarknaden.
              Samtidigt ser vi att de som står långt ifrån arbetsmarknaden blir
              allt fler och dessutom hamnar allt längre från arbetsmarknaden.
            </seg>
            <seg>
              Därför vore det bra om regeringens jobbs atsningar skulle ge
              resultat. I stället har vi sett mycket av förhöjda kostnader för
              att anställa och för att driva företag. Man har mindre incitament
              för att jobba genom att man får behålla mindre av det som man
              tjänar.
            </seg>
            <seg>
              Framgångsrika jobbskapande åtgärder, såsom RUT-avdraget, halveras
              i stället för att förstärkas.
            </seg>
            <seg>
              Nu kommer beredskapsjobben. De ska bli 5 000 stycken. Hur har
              det gått? Ja, det är lite svårt att få fram siffror. Senast jag
              kollade på Arbetsförmedlingens hemsida stod det att det var 91
              av de 5 000 som hade fått jobb. Men en återrapportering från Arbetsförmedlingen
              visar att det har blivit 276 stycken varav 174 finns hos Arbetsförmedlingen.
              Problemet är inte Arbetsförmedlingen, utan det är att det inte
              händer något på andra områden.
            </seg>
            <seg>
              Jag tror kanske inte så mycket på beredskapsjobben, och jag tror
              kanske inte heller så mycket på regeringens andra delar. Men de
              var reger ­ ingens stora jobbsatsningar , och det som regeringen
              l ovade att man skulle göra för att lösa jobbsituationen och se
              till att de som står längst från ar ­ betsmarknaden åter kommer
              in på den.
            </seg>
            <seg>
              Med tanke på att bara 276 av 5 000 nu har fått traineejobb –
              vilket kan beskrivas som ett totalt misslyckande för traineejobben
              och extratjänsterna – har jag frågat ministern om det föranleder
              någon åtgärd och vad ministern tänker göra för att regeringens
              satsningar ska ta fart.
            </seg>
            <seg>
              Av svaret framgår det att regeringen har en bred jobbagenda för
              att nå målet om lägst arbetslöshet i EU till 2020. Den diskussionen
              väntar jag med att ta upp i nästa interpellationsdebatt, för då
              ska vi diskutera arbetslöshetsmål.
            </seg>
            <seg>
              Men man kan ändå inte beskriva regeringens jobbsatsningar som
              speciellt framgångsrika, och då bör de justeras. Finns det någon
              sådan plan hos arbetsmarknadsministern?
            </seg>
          </u>
          <note type="speaker">
            Anf. 28 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-1a69ecd38d43b00f">
            <seg>
              Fru talman! Regeringens jobbagenda är bred och har resulterat
              i att 200 000 fler människor har ett arbete i dag än när regeringen
              tillträdde. Det är ett bra resultat. Vi behöver dock fortsätta
              ännu mycket mer i samma riktning för att vi ska lyckas n å vårt
              arbetslöshetsmål. Men de viktigaste delarna för att skapa arbete
              sitter inte Arbetsförmedlingen på, utan de finns i andra delar
              av politiken, och de fungerar väl. Vi har en stark tillväxt av
              nya jobb i Sverige.
            </seg>
            <seg>
              Arbetsmarknadspolitiken är också viktig. Christian Holm Barenfeld
              tar återigen upp traineejobben, vilket han har gjort många gånger
              förut. De traineejobb som vi såg som nödvändiga för att klara
              den mycket höga ungdomsarbetslöshet som rådde under den förra
              regeringen har inte behövts, eftersom ungdomar har fått jobb ändå.
              Det tycker jag är jättebra. Det är naturligtvis inget egenvärde
              att ha en arbetsmarknadspolitisk åtgärd om man kan lösa problemen
              på annat sätt, så att människor får arbete utan subvention. Det
              är vad som har hänt med ungdomarna. Vi är på väg att klara ungdomsarbetslösheten.
              Vi har den lägsta ungdomsarbetslösheten på 13 år, och vårt löfte
              om att ingen ung männ iska ska gå arbetslös mer än 90 dagar kommer
              vi att kunna klara.
            </seg>
            <seg>
              Extratjänsterna växer däremot till i stark takt. De behövs verkligen
              i dag, med så många som står långt från arbetsmarknaden – många
              nyanlända men också andra långtidsarbetslösa.
            </seg>
            <seg>
              RUT-avdraget, som Christi an Holm Barenfeld tar upp, ökar . Vi
              lägger mer pengar på RUT-avdrag i dag än vi gjorde under den borgerliga
              reger ­ ingen. Det är alltså något som ökar och en insats som
              fungerar.
            </seg>
            <seg>
              När det gäller personer som står långt från arbetsmarknaden handlar
              det om att arbetsgivare också tar på sig ett visst ansvar att
              anställa personer som annars har svårt att få jobb. Vi vet av
              erfarenhet att det privata näringslivet är bättre på det än det
              offentliga. Framför allt tar mindre företag ett stort ansvar för
              personer som står långt från arbetsmarknaden. Jag är glad för
              det, men jag tycker verkligen att den offentliga sektorn behöver
              skärpa sig och på motsvarande sätt ta ett ansvar. Kommuner och
              landsting gör det ganska bra, men staten har inte visat framfötterna
              alls. Det är detta som är bakgrunden till de moderna beredskapsjobben.
            </seg>
            <seg>
              Det kommer naturligtvis inte att vara den viktigaste lösningen,
              men det är viktigt att staten också tar sitt ansvar.
            </seg>
            <seg>
              Enligt den senaste återrapporteringen fanns det 425 personer
              anställda på moderna beredskapsjobb i staten. Om vi ska räkna
              de m som kom efter den 1 januari – en del var ju anställda redan
              tidigare – är det 250. Det växer till ganska bra. Precis som jag
              redovisat i svaret har Arbetsförmedlingen nära kontakt med andra
              myndigheter, som håller på att förbereda för att anställa fler
              personer som står mycket långt från arbetsmarknaden. Jag räknar
              med att man kommer att kunna klara sitt beting.
            </seg>
          </u>
          <note type="speaker">
            Anf. 29 CHRISTIAN HOLM BARENFELD (M):
          </note>
          <u who="christian_holm_barenfeld_e8d42c" xml:id="i-e3d48a7f5d8131a7">
            <seg>
              Fru talman! Som sagt: Det är svårt att få den exakta siffran,
              men vi kan konstatera att det inte är speciellt många beredskapsjobb
              som har kommit till.
            </seg>
            <seg>
              Ministern säger som det är, att det går bra för Sverige just
              nu. Vi befinner oss i en högkonjunktur, och jobben växer till.
              Dess bättre är det så att jobb inte skapas av politiker utan av
              företagen. Däremot kan vi skapa goda förutsättningar.
            </seg>
            <seg>
              Ministern kommer gärna tillbaka till de regeringsår då hon själv
              inte var minister utan det var en alliansregering som tog ansvar
              och lade fram konkreta jobbförslag ; jobben växte till. Däremot
              fanns det givetvis också en arbetslöshet. Vi hade då en internationell
              finanskris. Det har vi talat om här många gånger. Vi hade den
              största finanskrisen i modern tid. Sverige var, enligt alla bedömningar,
              ett av de länder som hade den stabilaste ekonomin, de bästa statsfinanserna
              och en politik och därtill regering som internationellt hela tiden
              fick toppbetyg. Det tror jag är bra.
            </seg>
            <seg>
              Däremot är det inget egenvärde i , och där håller jag också med
              ministern, att folk ska vara i arbetsmarknadspolitiska åtgärder
              och annat för att de inte har jobb. Det bästa är om jobben växer
              till och att alla kan få arbete. Nu vet vi att det inte är verkligheten.
            </seg>
            <seg>
              Det går bra för Sverige. Det går bra för väldigt många. Det går
              bra för dem som har lämnat skolan med fullständiga betyg, som
              har en utbildning och står nära arbetsmarknaden. Men det går allt
              sämre för dem som befinner sig långt ifrån arbetsmarknaden. Vi
              ser att deras väg tillbaka blir allt längre. Då behövs särskilda
              insatser, som givetvis kan ske i samarbete med näringslivet. De
              statliga beredskapsjobben är inte en sådan insats, utan de är
              till f ör det statliga. I övrigt har många av regeringens åtgärder
              syftat på just den offentliga sektorn.
            </seg>
            <seg>
              Ja, den offentliga sektorn är sämre än den privata när det gäller
              att ta sitt ansvar på många områden. Det kan finnas anledning
              att vara särskilt tydlig mot våra offentliga arbetsgivare. Ska
              man nå framgång tror jag dock att det är bra att också väva in
              näringslivet.
            </seg>
            <seg>
              Låt mig återkomma till RUT-avdraget. Ja, det har förbättrats.
              I och med migrationsöverenskommelsen lyckades vi få till att man
              fick in lite ytterligare delar, men beloppsnivåerna har regeringen
              ändå sänkt. Vi kan se att tillväxten i RUT-branschen mattas av.
              De signaler man får från branschen är inte alls speciellt lovande.
            </seg>
            <seg>
              Vi vet att regeringen har ett samarbetsparti, där ministern själv
              har varit medlem en gång i tiden, som absolut inte gillar vare
              sig marknaden eller RUT-avdraget. Det är lite oroande för kommande
              budgetar.
            </seg>
            <seg>
              Det som den här debatten handlar om är de statliga beredskapsjobben.
              Det är 5, 6 eller 7 procent av de jobb som utlovats som har kommit
              till. Om jag hade varit minister hade jag varit något oroad med
              tanke på att alla andra arbetsmarknadspolitiska förslag som regeringen
              har lagt fram närmast skulle kunna beskrivas som fiaskon , detta
              med tanke på hur få av de utlovade tjänsterna som har tillsatts.
              Återigen: Finns det något som minis ­ tern avser att göra för
              att den åtgärd man nu har sjösatt ska ge effekt?
            </seg>
          </u>
          <note type="speaker">
            Anf. 30 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-af9d04ed92fe8fe1">
            <seg>
              Fru talman! Christian Holm Barenfeld säger att politiken kan
              skapa goda förutsättningar för jobb. Det är helt korrekt. Jag
              delar den uppfattningen. Det är också precis detta vi gör. Det
              är därför vi nu ser stora investeringar i det privata näringslivet.
              Det är nämligen helt rätt i detta läge att göra investeringar
              i bostadsbyggande, infrastruktur, utbildning och välfärd, att
              underlätta för export och nyindustrialisering och att säkerställa
              att hela Sverige ska leva. Det är precis detta som gör att näringslivet
              vill investera, och det är därför majoriteten av de nya jobben
              kommer i det privata näringslivet. Det är jag glad för.
            </seg>
            <seg>
              Min uppfattning är att vi inte har investerat tillräckligt i
              välfärd. Vi kommer att behöva göra mer. Vi ser stora behov i välfärden
              som i dag inte är tillgodosedda, inte minst i sjukvården men även
              i skolan, där vi behöver förstärka.
            </seg>
            <seg>
              Det finns många saker som håller mig vaken om nätterna och som
              är mycket svåra och utmanande för mig som arbetsmarknadsminister.
              Att man inte har tillräckligt många personer i arbetsmarknadspolitiska
              åtgärder är dock inte en av dem. Det som verkligen håller mig
              vaken på nätterna är de stora utmaningar som finns med så många
              nyanlända på en gång som ska ut på arbetsmarknaden. Det är en
              väldigt stor utmaning, samtidigt som vi under många år har saknat
              fungerande system för att hjälpa nyanlända in på arbetsmarknaden.
              Det är en mycket stor utmaning.
            </seg>
            <seg>
              Den andra stora utmaningen är att vi har en så stark efterfrågan
              på arbetskraft att en majoritet av arbetsgivarna har svårt att
              hitta den personal de behöver. Jobb står tomma. Den vanligaste
              fråga som arbetsgivare tar upp med mig är vad regeringen kan göra
              för att utbilda folk till de lediga jobben. Där behöver vi också
              åstadkomma väldigt mycket mer.
            </seg>
            <seg>
              Jag förväntar mig att antalet statliga moderna beredskapsjobb
              ska öka. Jag står i nära kontakt med Arbetsförmedlingen. Svaret
              på frågan är naturligtvis att jag självklart är beredd att vidta
              åtgärder om det skulle behövas. Jag följer frågan nära. Hittills
              har signalerna varit att det bedöms vara på gång i bra takt. Vi
              har redan ganska många anställda.
            </seg>
          </u>
          <note type="speaker">
            Anf. 31 CHRISTIAN HOLM BARENFELD (M):
          </note>
          <u who="christian_holm_barenfeld_e8d42c" xml:id="i-51c2a76df996462e">
            <seg>
              Fru talman! Inte heller jag ligger sömnlös för att vi inte har
              alldeles för många personer i arbetsmarknadspolitiska åtgärder.
              Jag försöker heller inte svartmåla, utan jag säger att det faktiskt
              går bra för Sverige på många områden, mycket tack vare högkonjunkturen.
              Allt som regeringen gör på alla områden är inte dåligt. Det skulle
              jag inte säga.
            </seg>
            <seg>
              Däremot blir jag orolig när vi kommer till jobbpolitiken, där
              jag tycker att väldigt mycket saknas. Jag tycker att det i många
              delar går i fel riktning. Och det som sjösätts, oavsett om jag
              sympatiserar med det eller ej, leder inte till leverans.
            </seg>
            <seg>
              Det som oroar mig i det läget är i mycket detsamma som oroar
              minis ­ tern. Det handlar om alla de människor som står långt
              från arbetsmarkna ­ den och som hamnar allt längre från arbetsmarknaden.
              Givet det faktum att vi har tagit ett stort ansvar och att många
              nya människor har kommit till Sverige är risken att den utmaningen
              kommer att bli större allteftersom etableringstiden för de personerna
              löper ut, då vi vet att det tar lång tid att komma in på arbetsmarknaden.
            </seg>
            <seg>
              Därför är det viktigt att man lägger fram förslag som är jobbskapande.
              Politiken kan skapa förutsättningar, men de förutsättningarna
              skapas inte genom att man gör det dyrare att anställa, mindre
              attraktivt att jobba en timme extra och mer riskfyllt att starta
              och driva företag. Det kräver en politik som prioriterar jobb
              och företagande, som gör det enklare att anställa, mindre riskfyllt
              och billigare. Det ska givetvis också vara möjligt att säkerställa
              att den som arbetar får behålla mer av det den tjänar i sin plånbok.
            </seg>
            <seg>
              De förslagen ser vi inte från regeringen. Vi har sett att regeringen
              själv i stort sett kommer fram till att regeringens budget kommer
              att leda till färre jobb.
            </seg>
          </u>
          <note type="speaker">
            Anf. 32 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-e227387ae8877ba4">
            <seg>
              Herr talman! Jag konstaterar att Christian Holm Barenfeld och
              jag är överens om några saker. Vi är överens om att utmaningarna
              på arbetsmarknaden, där många nyanlända ska in, verkligen är stora
              och kommer att krä ­ va fler insatser än vad vi hittills har sett.
              Det kommer att vara en stor och svår uppgift. Jag är också glad
              över att vi är överens om att staten ska ta sitt ansvar när det
              gäller att anställa personer som står långt från arbetsmarknaden.
            </seg>
            <seg>
              Sedan gäller det vilken politik som är jobbskapande. Ska man
              fortsätta med nya stora skattesänkningar, som Moderaterna har
              föreslagit, eller ska man satsa på investeringar i utbildning?
              Där skiljer vi oss åt. Men det är väl så det ska vara i politiken.
              Olika alternativ ställs mot varandra.
            </seg>
          </u>
          <note>
            Överläggningen var härmed avslutad.
          </note>
          <note>
            § 5 Svar på interpellationerna 2016/17:481 och 491 om regeringens
            arbetslöshetsmål
          </note>
          <note type="speaker">
            Anf. 33 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-c33d9bedf980e178">
            <seg>
              Herr talman! Jesper Skalberg Karlsson har frågat mig om det är
              min ståndpunkt att det är möjligt för regeringen att uppnå målet
              om EU:s lägsta arbetslöshet.
            </seg>
            <seg>
              Christian Holm Barenfeld har frågat mig hur jag ser på att Sverige
              tappar mark jämfört med andra EU-länder när det gäller låg arbetslöshet,
              och om jag står fast vid att målet om att Sverige ska ha EU:s
              lägsta arbetslöshet år 2020 är realistiskt att nå.
            </seg>
            <seg>
              Regeringens mål, att antalet personer som arbetar och antalet
              arbetade timmar i ekonomin ska öka så att Sverige når lägst arbetslöshet
              i EU 2020, ligger fast. Ett sysselsättningspolitiskt ramverk med
              ett tydligt mål är en viktig del för att nå resultat. Målet tydliggör
              prioriteringarna och styr den ekonomiska politiken. Regeringen
              avser att återkomma till riksdagen med ytterligare förslag som
              kan bidra till att sysselsättningen ökar och arbetslösheten minskar.
            </seg>
            <seg>
              Målet om lägst arbetslöshet i EU 2020 har tvivelsutan blivit
              svårare att nå sedan det först presenterades. Antalet asylsökande
              till Sverige ökade under hösten 2015 till historiskt höga nivåer.
              Denna utveckling medför självfallet utmaningar, då det tar tid
              för nyanlända att etablera sig på arbetsmarknaden. Och när arbetsmarknaden
              förändras måste åtgärder och insatser anpassas.
            </seg>
            <seg>
              Regeringen är nu mer än halvvägs in i mandatperioden och har
              kommit en bra bit på väg mot målet. Utvecklingen på arbetsmarknaden
              är stark. Arbetslösheten sjunker efter många år på högre nivåer.
              Sysselsättningen ökar i god takt, främst bland utrikes födda.
              Och sysselsättningsgraden är den högsta i EU. Samtidigt arbetar
              regeringen fortsatt för att än fler jobb ska skapas och för att
              nyanlända snabbt ska komma i arbete.
            </seg>
            <seg>
              Trots att målet har blivit svårare att nå föreligger ingen anledning
              att revidera det, oavsett utvecklingen bland övriga EU-länder.
              Jobben är fortfarande regeringens viktigaste fråga, med sikte
              på EU:s lägsta arbetslöshet 2020.
            </seg>
          </u>
          <note type="speaker">
            Anf. 34 JESPER SKALBERG KARLSSON (M):
          </note>
          <u who="ulrika_karlsson_518023" xml:id="i-9f03907a021ebf2f">
            <seg>
              Herr talman! Tack, ministern, för svaret! Jag säger hej till
              skolklassen, som sitter på läktaren, och till dem som eventuellt
              följer debatten hemma via dator.
            </seg>
            <seg>
              Vi har en interpellationsdebatt i riksdagen om regeringens arbetslöshetsmål:
              att man ska nå Europas lägsta arbetslöshet till 2020. Jag skulle
              säga, inte bara mot bakgrund av att det är en solig dag i Helsingfors
              utan också mot bakgrund av hur det ser ut i svensk ekonomi, att
              det finns ganska goda förutsättningar att komma närmare jobbmålet.
              Svensk ekonomi är nämligen stark. Under Alliansens tid vid makten
              lade man grunden för den goda utvecklingen i sysselsättningen
              och för skyddsvallarna mot krisen, som vi nu drar vinning av.
              Med jobbskatteavdragen kom fler människor in i arbete, och arbetslösheten
              och jämviktsarbetslösheten sjönk. Det är bra, och det är viktigt.
              Jag tycker att det är välkommet att regeringen behåller jobbskatteavdragen.
            </seg>
            <seg>
              Men man ser också orosmoln när man tittar på ekonomin. Vi har
              en högkonjunktur – det är välkommet. Vi har en expansiv finanspolitik.
              Vi har en penningpolitik där spjällen är öppna, så att säga. Vi
              har minusränta i Sverige. Men när det gäller högkonjunkturen är
              det tydligt att det är en konjunktur, och den följer en cykel.
              Just nu är det goda tider, men vi har sämre tider framför oss.
              Regeringen har förändrat överskottsmålen och har inte byggt skyddsvallar
              inför den kris som vi vet kommer så småningom – vi är inte säkra
              på exakt när det sker.
            </seg>
            <seg>
              Finanspolitiken är väldigt expansiv, tyvärr inte för att man
              ska få fler människor i jobb utan snarare för att man ska stärka
              bidragssystemen. Dessutom fick vi en rapport i dag från Riksrevisionen
              om att överskotten inte kommer att öka från 40 miljarder 2016
              till 110 miljarder 2020, så som Finansdepartementet räknar. Det
              kommer snarare att stagnera någonstans vid 35 miljarder, eftersom
              Finansdepartementet helt enkelt räknar fel.
            </seg>
            <seg>
              Penningpolitiken – detta kommer dessutom från Riksbanken och
              Stefan Ingves – är inte hållbar över tid. Det finns goda skäl
              att under vissa perioder sänka räntan, men man kan inte ha minusränta
              för evigt. Det kommer någon gång att behöva vända.
            </seg>
            <seg>
              Jag ska nu gå över till ministerns svar, herr talman. Ministern
              säger fyra saker som jag tycker är värda att ta upp i debatten.
            </seg>
            <seg>
              Det första är: Regeringen avser att återkomma till riksdagen
              med ytterligare förslag som kan bidra till att sysselsättningen
              ökar och arbetslösheten minskar. Men i konkret handling ser vi
              hur regeringen i någon mån försämrar för nystartsjobben. Det är
              den enda subventionerade anställning som vi vet fungerar – det
              är dokumenterat.
            </seg>
            <seg>
              Det andra är: Antalet asylsökande till Sverige ökade under hösten
              2015 till historiskt höga nivåer. Denna utveckling medför självfallet
              utmaningar. Då tycker jag att det vore intressant att veta om
              arbetsmarknadsministern kommer att komma med förslag som får in
              dessa människor på arbetsmarknaden eller om hon snarare kommer
              att försöka hålla dem borta från att söka jobb och bli en del
              av statistiken, likt man gjorde för att frisera arbetslöshetssiffrorna
              mellan 2002 och 2006.
            </seg>
            <seg>
              Det tredje är: Utvecklingen på arbetsmarknaden är stark. Arbetslöshe
              ­ ten sjunker efter många år på högre nivåer. Det skulle jag vilja
              vända mig emot. Arbetslösheten blir högre just nu efter att den
              i flera år har sjunkit. Vi är nu inne i en period när vi för första
              gången sedan 2013 faktiskt får högre arbetslöshet. Detta verkar
              alltså vara en udda historieskrivning.
            </seg>
            <seg>
              Det fjärde är: Sysselsättningsgraden är den högsta i EU. Men
              det var faktiskt inte målet.
            </seg>
          </u>
          <note type="speaker">
            Anf. 35 CHRISTIAN HOLM BARENFELD (M):
          </note>
          <u who="christian_holm_barenfeld_e8d42c" xml:id="i-6b2f89aa30a6cd1e">
            <seg>
              Herr talman! Tack, Ylva Johansson, för svaret på våra interpellationer!
            </seg>
            <seg>
              Regeringens arbetslöshetsmål är någonting som statsministern
              gick ut och lovade innan han blev statsminister och som sedan
              presenterades när regeringen bildades. Sedan dess är det nog väldigt
              få personer utöver statsminister Stefan Löfven, arbetsmarknadsministern
              och möjligtvis övriga i regeringen som har trott på detta mål.
              Det finns inget seriöst institut som har trott att det är möjligt
              att nå upp till detta. Därtill ser vi nu att det går i en helt
              annan riktning, att Sverige ramlar ned på skalan.
            </seg>
            <seg>
              Det är bra att ha höga mål. Det är givetvis bra att ha EU:s lägsta
              arbetslöshet, men det är också viktigt att säkerställa att just
              den arbetslöshetsnivån är låg. Då är frågan om själva målet är
              det viktigaste eller om det är åtgärderna för att se till att
              jobben blir fler och att fler kommer i arbete. Precis som min
              kollega Jesper Skalberg Karlsson har jag noterat i svaret att
              regeringen avser att återkomma till riksdagen med ytterligare
              förslag som kan bidra till att sysselsättningen ökar och arbetslösheten
              minskar.
            </seg>
            <seg>
              Där blir det lite intressant, för vi i arbetsmarknadsutskottet
              har under lång tid väntat på att förslagen för fler jobb ska komma.
              Det vore därför intressant att höra ministern tala lite om det
              och presentera regeringens tankar, idéer och förslag som man avser
              att komma med.
            </seg>
            <seg>
              Vi moderater har presenterat en lång rad förslag som inte minst
              fokuserar på att den som står långt från arbetsmarknaden ska komma
              in i arbete, exempelvis en förstajobbetanställning där man till
              en del får lära sig jobbet på jobbet. Vi vet ju att vi har utmaningar
              med matchningen, men vi har också en utmaning i att vi nu har
              fått många nya personer till vårt land som kanske saknar utbildning
              och knappt har gått i skolan alls. Många är också i en sådan ålder
              att det kanske är orimligt att köra en hel skolgång.
            </seg>
            <seg>
              Nu säger ändå ministern att det nog blir svårt att nå upp till
              löftet om att arbetslösheten 2020 skulle vara lägst i Europa men
              att hon fortsatt inte ser någon anledning att revidera. Det är
              klart att man kan ha fina mål, men det är ju bra om man når upp
              till dem också. Inser man därför att målen är helt orealistiska
              kan det finnas anledning att revidera dem och framför allt leverera
              förslag som leder till att jobben blir fler.
            </seg>
          </u>
          <note type="speaker">
            Anf. 36 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-821088ecc5716dae">
            <seg>
              Herr talman! Jobben blir dessbättre fler – 200 000 fler jobb
              sedan vi tillträdde. Det är en god utveckling. Det kommer att
              krävas ännu mer och en fortsatt stark utveckling för att vi ska
              klara våra högt uppställda mål.
            </seg>
            <seg>
              Jesper Skalberg Karlsson säger att den gamla regeringen lade
              grunden för en god utveckling. Nej, det gjorde ni inte. Problemet
              var att ni lämnade över stora underskott som vi nu har vänt till
              överskott och som gör att vi kan göra de nödvändiga investeringar
              som behövs för en fortsatt stark jobbtillväxt.
            </seg>
            <seg>
              Jag blir också lite förvånad över att Jesper Skalberg Karlsson
              inte verkar dela sitt partis uppfattning att man ska göra ändringar
              i överskottsmålen. Vi har gjort en bred överenskommelse med riksdagens
              partier om att göra förändringar, eftersom överskottsmålen infördes
              bland annat för att buffra upp inför stora pensionsavgångar som
              nu redan sker och pengarna därför behövs. Men jag kanske missförstod
              den saken.
            </seg>
            <seg>
              Nystartsjobben har undersökts av IFAU och kritiserats för att
              ha stora dödviktskostnader, och jag vill gärna försvara att man
              gör förändringar. När man har en stark utveckling på arbetsmarknaden,
              och det tror jag att vi är överens om att vi har just nu, bör
              man vara försiktig med generösa subventioner till dem som står
              lite närmare arbetsmarknaden. Då bör man fokusera på dem som har
              svårast att få jobb, och det är precis vad vi gör med förändringarna
              av nystartsjobben.
            </seg>
            <seg>
              Det är inte korrekt att vi har sett en ökning av arbetslösheten.
              Det är Statistiska centralbyrån som har ansvar för den officiella
              arbetslöshetsstatistiken, och där har vi inte sett en ökning.
              Det kan naturligtvis komma, men det har vi inte sett hittills.
              Däremot är det korrekt att vi har sett fler inskrivna på Arbetsförmedlingen.
              Det är också en mycket, mycket väntad utveckling.
            </seg>
            <seg>
              Förra året skrevs det in 16 000 fler nyanlända på Arbetsförmedlingen.
              Trots så många nyanlända, som ju per definition är arbetslösa
              när de skrivs in, har antalet inskrivna bara ökat med 4 000. Det
              är alltså 12 000 andra som har lämnat arbetslösheten.
            </seg>
            <seg>
              Det här är något vi kommer att se. Tar man emot många flyktingar
              som sedan får uppehållstillstånd kommer antalet personer som skrivs
              in på Arbetsförmedlingen att öka. Det är en väntad utveckling.
            </seg>
            <seg>
              Den viktiga frågan är att säkerställa att man inte blir kvar
              i arbetslöshet. Mitt mål är att man ska klara att komma ut i arbete
              eller studier inom en tvåårsperiod. Detta vet jag är ett tufft
              mål, men jag tror att det är möjligt att nå, och jag kan inte
              se att vi vinner på att folk väntar ännu längre.
            </seg>
            <seg>
              Herr talman! Man kan ha olika syn på hur man ska använda mål.
              Man kan sätta upp mål som är relativt lätta att nå. Det gjorde
              Fredrik Reinfeldt när han sa att han hade som mål att 2020 ha
              5 miljoner människor i arbete. Det är ett mål som jag räknar med
              att nå i år, 2017.
            </seg>
            <seg>
              Så kan man göra med mål. Man kan även sätta upp mål som styr
              politiken så att man måste prioritera målet varje gång man lägger
              fram förslag. Det har vi gjort, och vi har som ledamöterna också
              vet lagt fram förslag till exempel om skattelättnader för småföretag
              som anställer sin första. Vi har lagt fram förslag om satsningar
              på yrkesutbildning och fler platser på yrkeshögskolan. Vi har
              breddat yrkesintroduktionsjobben, och vi har lagt fram förslag
              om extratjänster. Vi har även lagt fram förslag som det snart
              beslutas om här i riksdagen om viktiga förändringar av etableringsuppdraget
              för att fler av de nyanlända ska kunna komma ut i arbete snabbare,
              och det kommer snart förslag om utbildningsplikt.
            </seg>
          </u>
          <note type="speaker">
            Anf. 37 JESPER SKALBERG KARLSSON (M):
          </note>
          <u who="ulrika_karlsson_518023" xml:id="i-ba204a920b1b2d76">
            <seg>
              Herr talman! Tack för svaret, ministern! Den svenska arbetslösheten
              ligger i dag på 6,6 procent, enligt SCB. Den siffran är säsongsrensad
              och utjämnad. Det kan översättas till ungefär 354 000 personer.
            </seg>
            <seg>
              Så såg inte arbetslösheten ut för 15 år sedan. I stället för
              ett brett utanförskap, där stora grupper står utanför, är det
              nu väldigt specifika grupper som står utanför. Det handlar om
              nyanlända, människor med utrikes bakgrund och unga utan utbildning.
              Det är ett nytt utanförskap som berör vissa, särskilda grupper.
            </seg>
            <seg>
              Jag tog upp den här problematiken bland annat med Morgan Johansson
              i en debatt före jul – det måste man göra för att kunna komma
              med verkningsfulla reformer – och då försökte han förklara det
              med att vi nu är i en högkonjunktur och att vattnet så att säga
              är på väg in, vilket ger ett högt vattenstånd som lyfter alla
              båtar. Så fungerar konjunkturen, och så kommer arbetsmarknaden
              också att fungera. Alla mår bra av att det är högkonjunktur och
              låg arbetslöshet i Sverige.
            </seg>
            <seg>
              Då vill jag påminna om att när tidvattnet sedan vände r och vattenståndet
              blir lägre får man också se vem det är som har badat naken. Då
              får man också se vilka problem som döljer sig under ytan. Här
              är det tydligt att det finns strukturella problem som fortfarande
              väntar på att lösas.
            </seg>
            <seg>
              När man pratar om arbetslösheten är det viktigt att se att den
              påverkas av flera saker. Man kan på ett förenklat sätt säga att
              den består av två delar: dels den del som påverkas av konjunkturen,
              det vill säga den inhemska konsumtionen och hur mycket andra länder
              vill handla med oss, dels den del som påverkas av politiken.
            </seg>
            <seg>
              Den första delen sjunker nu i Sverige tack vare högkonjunkturen,
              och den andra står nästan helt still, förutom att regeringens
              politik minskar arbetskraftsdeltagandet.
            </seg>
            <seg>
              Ekonomistyrningsverket, som är en expertmyndighet, skrev i progno
              ­ sen i november förra året så här: Den samlade bedömningen är
              att effekter ­ na av alla reformer tar ut varandra vad gäller
              antalet sysselsatta under pro ­ gnosperioden. Arbetskraften sänks
              dock med nästan en halv procent, mot ­ svarande ca 25 000 personer.
              Jämviktsarbetslösheten är därmed 0,5 pro ­ centenheter lägre 2019
              än vad den skulle ha varit utan reformerna. Även medelarbetstiden,
              produktiviteten och därmed bnp blir lägre.
            </seg>
            <seg>
              Den rödgröna regeringen har alltså inte påverkat arbetslösheten
              nämnvärt utan skördar till den absolut största delen frukterna
              av att Sverige för närvarande befinner sig i en högkonjunktur.
            </seg>
            <seg>
              Vad sker då när 150 000 nyanlända ställer sig i kön på Arbetsförmed
              ­ lingen? Vad gör regeringen om detta sammanfaller med att konjunkturen
              vänder?
            </seg>
            <seg>
              Europeiska unionens statistikorgan Eurostat publicerade för bara
              någon vecka sedan siffror över arbetslösheten i unionens 28 medlemsländer.
              Sverige ligger inte längre på den övre halvan utan på plats 15,
              i och för sig inte långt ifrån medianen. Tjeckien och Tyskland
              har en arbetslöshet på under 4 procent. Regeringens reformer för
              att nå en liknande nivå verkar dock lysa med sin frånvaro.
            </seg>
            <seg>
              Kort sagt verkar regeringens politik missa målet om lägst arbetslöshet
              i EU eftersom politiken inte påverkar arbetslösheten nämnvärt.
              Dessutom verkar regeringen oförmögen att komma i mål med sina
              egna löften om enkla jobb, traineejobb och beredskapsjobb, vilket
              vi hörde i den tidigare interpellationen som ställdes av Christian
              Holm Barenfeld.
            </seg>
            <seg>
              Jag undrar därför: Är det över huvud taget meningsfullt att ha
              ett mål som man dels inte verkar nå, dels inte ens verkar närma
              sig?
            </seg>
          </u>
          <note type="speaker">
            Anf. 38 CHRISTIAN HOLM BARENFELD (M):
          </note>
          <u who="christian_holm_barenfeld_e8d42c" xml:id="i-dded6383db24b7aa">
            <seg>
              Herr talman! Ylva Johansson säger att 200 000 fler har kommit
              i arbete. Det stämmer. Dessbättre beror det inte enbart på regeringen,
              eller kanske inte alls på regeringen. Det är nu en högkonjunktur,
              och jobben blir fler.
            </seg>
            <seg>
              Det har varit många referenser till alliansregeringens år under
              en internationell brinnande finansiell kris. Under den tiden tillkom
              360 000 nya jobb – trots lågkonjunktur och recession. Det var
              ändå en regering som Ylva Johansson anser var roten till allt
              som var fel när den här regeringen tog över makten.
            </seg>
            <seg>
              Vad säger Konjunkturinstitutet och andra institut som går igenom
              budget a rna? Det är tydligt att den samlade bedömningen från
              Konjunkturinstitutet är att regeringens budget och ekonomiska
              politik varaktigt minskar sysselsättningen med 15 000–20 000 personer.
              Samtidigt kan det med en högkonjunktur innebära att jobben blir
              fler, men med en annan budget hade jobben kunnat bli ännu fler.
            </seg>
            <seg>
              Jesper Skalberg Karlsson tog upp situationen med en ny form av
              utanförskap, nämligen de som står långt bort och kommer ännu längre
              bort från arbetsmarknaden. Det är ändå där man måste satsa rejält
              för att se hur avstånden kan kortas och de arbetslösa komma i
              sysselsättning och få en väg in på arbetsmarknaden.
            </seg>
            <seg>
              En sådan del som vi vet är bra för den som har låg utbildning
              och står långt från arbetsmarknaden är att skapa fler enkla jobb.
              Enkla jobb är en halvsvår beskrivning eftersom alla enkla jobb
              inte är lätta att utföra men kräver låga förkunskaper.
            </seg>
            <seg>
              Vi vet att RUT-branschen är ett sådant område. Många nya jobb
              har tillkommit, och många tidigare svarta jobb har blivit vita.
              Många har fått sitt första jobb i Sverige i branschen, och inte
              minst många kvinnor har fått sitt första jobb eller alternativt
              startat sitt första företag inom den branschen.
            </seg>
            <seg>
              Ministern säger att man satsar, men RUT-avdraget har halverats
              medan vi vill tredubbla RUT-avdraget. Politik spelar roll.
            </seg>
            <seg>
              Nystartsjobben förändras också. Nystartsjobben är till för dem
              som står långt från arbetsmarknaden. För att få nystartsjobb behöver
              man vara arbetslös ett år. Är man arbetslös ett helt år står man
              långt från arbetsmarknaden.
            </seg>
            <seg>
              Det är bra att ha högt satta mål som styr politiken. Normalt
              sett ska mål inte vara för låga, men de ska inte heller vara höga
              ; de ska vara realistiska. Har man då satt upp ett mål som alla
              seriösa bedömare har ansett vara orealistiskt redan från början,
              läget försämras och Sverige sjunker i ligan, finns kanske skäl
              att revidera.
            </seg>
            <seg>
              Nu finns tydliga indikationer på att högkonjunkturen framgent
              är på väg att mattas av i stället för att stärkas. Då är sannolikheten
              ännu mindre att regeringen uppnår sitt mål. Är det rimligt att
              ha ett mål som man vet att man inte ens kommer att komma i närheten
              av?
            </seg>
          </u>
          <note type="speaker">
            Anf. 39 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-57aa781ffe8b02e8">
            <seg>
              Herr talman! Det talas om en ny form av utanförskap. Låt oss
              ta den frågan på allvar. Vilka är de nya som nu står utanför arbetsmarknaden?
              Jo, det är de som nyss har kommit till Sverige. Det är där vi
              ser en ökning. Den gruppen kommer att fortsätta att öka under
              det kommande året allteftersom de får sina ansökningar behandlade
              och en del av dem får uppehållstillstånd och ska stanna i Sverige.
            </seg>
            <seg>
              Det är människor som äntligen har fått sitt uppehållstillstånd,
              fått placering i en kommun och inget hellre vill än att börja
              jobba. Många, inte alla, har med sig yrkeskunskaper och utbildning
              från sitt hemland. Äntligen kan de komma ut och jobba, tjäna egna
              pengar, göra rätt för sig, betala skatt, bli en del av det svenska
              samhället.
            </seg>
            <seg>
              Jag uppfattar inte att människor som just har fått sitt uppehållstillstånd
              är människor som befinner sig i ett utanförskap. Jag uppfattar
              att många av de människorna står i startblocken till att börja
              sina liv i Sverige och komma ut på den svenska arbetsmarknaden.
              Den viktiga frågan är hur vi utformar politiken för att hjälpa
              dem med det så att vi inte lägger hinder för alla de människor
              som faktiskt inget hellre vill än att komma ut på sitt första
              jobb, betala skatt och vara en del av Sverige – göra rätt för
              sig.
            </seg>
            <seg>
              Det viktiga är att inte behandla folk som om de har hamnat i
              ett långt utanförskap när många av dem precis har fått sitt uppehållstillstånd
              och är hungriga på att äntligen börja jobba och göra rätt för
              sig.
            </seg>
            <seg>
              Arbetskraftsdeltagandet ökar, Jesper Skalberg Karlsson. Det har
              ökat sedan jag tillträdde. Vi är nu på en mycket hög nivå. Jag
              blir nästan förvånad varje gång jag ser att det har ökat ytterligare.
              Vi är uppe på så höga nivåer när det gäller arbetskraftsdeltagande.
              Det är mycket positivt och ett bra tecken. Ge inte en bild av
              något annat; det ökar.
            </seg>
            <seg>
              Det är korrekt att regeringen har gjort förändringar i nystartsjobben.
              När jag tillträdde fanns inget tak för hur höga löner man kunde
              få subven ­ tion för. Det fanns folk i nystartsjobb som fick löner
              på 40 000–50 000 kronor i månaden, och de fick subventioner för
              det. Det är helt orimligt. Om en arbetsgivare är beredd att betala
              40 000–50 000 i l ön för att någon ska jobba där klarar man nog
              att anställa personen utan subventioner. Detta har jag ändrat,
              och jag har gjort en del andra ändringar också. Det är viktigt
              att skattepengarna går dit där de gör mest nytta. Det är riktiga
              förändringar.
            </seg>
            <seg>
              Jesper Skalberg Karlsson säger att 150 000 nyanlända kommer att
              stå i kö på Arbetsförmedlingen. Det är inte korrekt, utan det
              är en kraftig överdrift. Det kommer att vara 70 000–80 000 som
              mest inskrivna i Arbetsförmedlingens etableringsuppdrag. Det är
              många nog. Det är en jättestor utmaning med så många människor
              som på kort tid ska få en väg in i det svenska samhället, lära
              sig svenska och få kompletterande utbildning. Utmaningen är stor
              nog som den är, och den behöver inte fördubblas.
            </seg>
            <seg>
              Herr talman! Låt mig avsluta med att säga att de här interpellationerna
              handlar om vilka mål man sätter upp för politiken. Moderaterna
              har problem när de sätter mål för arbetslösheten. Det beror på
              att Moderaterna själva i princip aldrig sätter upp några mål för
              arbetslösheten, utan det brukar vara andra typer av mål, till
              exempel att sänka skattetrycket med si och så mycket. Det är den
              typen av mål som Moderaterna brukar ha.
            </seg>
            <seg>
              Vi socialdemokrater har ofta satt upp mål om arbetslösheten.
              Vi anser att det är ett av de absolut största samhällsproblemen
              för individen och för samhället när människor inte tas till vara
              på arbetsmarknaden, får göra rätt för sig och bidra till vårt
              gemensamma välstånd och till sitt eget välstånd. Därför kommer
              jobben alltid att vara vår viktigaste fråga.
            </seg>
          </u>
          <note type="speaker">
            Anf. 40 JESPER SKALBERG KARLSSON (M):
          </note>
          <u who="ulrika_karlsson_518023" xml:id="i-dfc56142eb41bf36">
            <seg>
              Herr talman! Tack, arbetsmarknadsministern, för svaret!
            </seg>
            <seg>
              När det gäller utanförskap och innanförskap är jag förväntansfull
              inför att människor som har kommit till Sverige ställer sig till
              arbetsmarknadens förfogande och börjar bygga sin egen framtid
              och därigenom också bygga landet starkare. Det är jag förväntansfull
              inför. Att sitta två år och vänta på ett uppehållstillstånd skulle
              jag inte kalla innanförskap. Men det är semantik.
            </seg>
            <seg>
              Herr talman! När politiken är som bäst intar man en politisk
              position, man krigar för den in i det sista, men om den är omöjlig
              omvärderar man. Det är viktigt att ha med sig som politiker. Vare
              sig man är socialdemokrat eller moderat finns egentligen inga
              perfekta politiska reformer.
            </seg>
            <seg>
              Jag vet att fas 3 är ett kärt ämne för arbetsmarknadsministern.
              Jag kan instämma i att det inte var en perfekt reform, men det
              var en nödvändig reform.
            </seg>
            <seg>
              Jobbmålet till 2020 omfattas också av den logiken. Det var absolut
              ambitiöst, men det verkar regeringen övermäktigt att nå målet
              eftersom man inte heller verkar närma sig det. Då tycker jag att
              det är bra om regeringen kan omvärdera och komma med ett nytt,
              mer relevant mål för den utmaning som vi ser just nu.
            </seg>
            <seg>
              Som arbetsmarknadsministern nämner är utmaningen just människor
              som är nyanlända till Sverige och ska bli en del av arbetsmarknaden.
              Jag tror att det vore mer rimligt att ha ett mål att exempelvis
              halvera jobbklyftan mellan inrikes och utrikes födda – säg till
              2025, som ett rimligt slutår. Det har Moderaterna också föreslagit.
            </seg>
            <seg>
              Med det vill jag tacka för interpellationsdebatten.
            </seg>
          </u>
          <note type="speaker">
            Anf. 41 CHRISTIAN HOLM BARENFELD (M):
          </note>
          <note>
            Herr talman! Tack, Ylva, för de kommentarerna!
          </note>
          <u who="christian_holm_barenfeld_e8d42c" prev="cont">
            <seg>
              När det gäller utanförskapet, hur man definierar det, vilka som
              befinner sig i det och att det kommer att växa enligt alla prognoser
              men även enligt det som Ylva Johansson sa genom att många har
              kommit till Sverige är det ju på det sättet , men det är inte
              ett utanförskap att komma till Sverige. Utanförskapet är någonting
              som möjligtvis kan skapas. Det vi måste se till är att den som
              kommer till Sverige kommer i sysselsättning och i arbete.
            </seg>
            <seg>
              De som befinner sig i det som vi kallar det nya utanförskapet
              är inte främst de som har kommit hit nu, utan det är personer
              som har befunnit sig i utanförskap under lång tid. Många av dem
              är personer som har kommit till Sverige på senare tid, men det
              är också många som är både födda och uppväxta i Sverige. Det är
              personer som har lång väg till arbetsmarknaden, som kanske aldrig
              varit ute på arbetsmarknaden, och som nu får allt längre väg till
              arbetsmarknaden.
            </seg>
            <seg>
              Det finns många som är, som Ylva Johansson sa, hungriga på att
              börja jobba. Vi ska givetvis se till att vi skapar alla möjliga
              vägar in. Snabbspåren är en sådan del, som vi tycker att det är
              bra att regeringen har genomfört. Vi stöder snabbspår för att
              den som har kompetens och färdigheter snabbt ska komma ut på arbetsmarknaden.
            </seg>
            <seg>
              Men stoltheten och nöjdheten vet nästan inga gränser när Ylva
              Johansson beskriver sitt och regeringens arbete. Samtidigt ser
              vi att det här utanförskapet växer alltmer. Det blir snarare en
              kritik mot att Moderaterna har sänkt skatter och vill fortsätta
              sänka skatter så att den som arbetar och har låga inkomster faktiskt
              får behålla mer av sina inkomster.
            </seg>
            <seg>
              Ylva Johansson och hennes parti sa nej till Alliansens alla fem
              jobbskatteavdrag – jobbskatteavdrag som skapade många nya tillfällen
              och som regeringen nu dessbättre har sett att det är orimligt
              att avskaffa efter ­ som de var så bra.
            </seg>
            <seg>
              Liknande åtgärder vill vi göra mer av eftersom vi ser effekten
              både på jobben och för den enskilda individen.
            </seg>
            <seg>
              Tack för debatten!
            </seg>
          </u>
          <note type="speaker">
            Anf. 42 Arbetsmarknads- och etableringsminister YLVA JOHANSSON
            (S):
          </note>
          <u who="ylva_johansson_7d8355" xml:id="i-60d3664bc3825f5d">
            <seg>
              Herr talman! Jesper Skalberg Karlsson sa – lite fyndigt, tyckte
              jag – att vi får se vem som har badat naken när vattnet sjunker
              undan.
            </seg>
            <seg>
              Det är väl där den politiska skiljelinjen är tydligast: Ska man
              sprätta iväg pengar på skattesänkningar, eller ska man investera
              i att bygga samhället? Där står våra partier rätt långt ifrån
              varandra.
            </seg>
            <seg>
              Min syn är att vi har stora utmaningar på arbetsmarknaden – mycket
              stora med tanke på de många nyanlända men också de många bristjobb
              som det är svårt att få tag i folk till – och att lösningen på
              de problemen knappast är skattesänkningar utan snarare investeringar.
            </seg>
            <seg>
              Jag vill tacka för debatten och önska mina meddebattörer och
              talmannen en trevlig helg.
            </seg>
          </u>
          <note>
            Överläggningen var härmed avslutad.
          </note>
          <note>
            § 6 Svar på interpellation 2016/17:479 om effekterna av fri entré-reformen
          </note>
          <note type="speaker">
            Anf. 43 Kultur- och demokratiminister ALICE BAH KUHNKE (MP):
          </note>
          <u xml:id="i-63906c633162a64f" who="unknown">
            <seg>
              Herr talman! Isabella Hökmark har frågat mig om jag anser att
              reformen fri entré på vissa centrala museer har uppnått avsedd
              effekt. Frågan är ställd utifrån resultat presenterade i Myndigheten
              för kulturanalys rapport om besöksutvecklingen för de centrala
              museerna 2016.
            </seg>
            <seg>
              Den rapport från Myndigheten för kulturanalys som Isabella Hökmark
              tar upp i sin interpellation är en redovisning av ett regeringsuppdrag
              att följa upp besöksutveckling vid de centrala museerna, Forum
              för levande historia och Riksantikvarieämbetets besöksmål. Myndigheten
              för kulturanalys redogör i rapporten för hur man tillsammans med
              museerna genomfört ett arbete med att utveckla och standardisera
              metoderna för besöksräkning. Resultatet är således en metodiskt
              och statistiskt säkerställd redogörelse över antal besök till
              samtliga centrala museer under perioden 2015–2016.
            </seg>
            <seg>
              Det vi glädjande kan konstatera utifrån rapporten är att museibesöken
              ökade med 19 procent vid samtliga centrala museer under perioden.
              Den procentuella ökningen var ännu större vid de museer som infört
              fri entré under 2016. Där ökade besöken med hela 49 procent. I
              och med rapporten finns nu ett gediget underlag som visar att
              fri entré har en positiv effekt på besöksantalet.
            </seg>
            <seg>
              I rapporten presenteras även en närstudie av fyra museer som
              infört fri entré under 2016 för att undersöka i vilken utsträckning
              fri entré påverkar vem som besöker museer. Vid dessa fyra specifika
              museer har Myndigheten för kulturanalys kunnat se att ökningen
              av besökare är relativt jämnt fördelad med avseende på kön medan
              det när det gäller ålder går att se särskilda ökningar i kategorierna
              unga vuxna samt pensionärer. När det gäller geografisk hemvist
              tycks ökningen vid de fyra museerna med fri entré främst gå att
              koppla till en ökning av besökare från närområdet, i det här fallet
              Helsingfors, samt utländska turister. Avslutningsvis har myndigheten
              också sett att ökningen av besökare vid museerna med fri entré
              främst utgörs av flergångsbesökare.
            </seg>
            <seg>
              Med den aktuella rapporten som under lag kan det konstateras
              att fri ‑ entré-reformen hittills har lett till att besökssiffrorna
              ökat kraftigt. Rap ­ porten visar också att det finns indikationer
              på att vissa förändringar i sam ­ mansättningen av besökarna redan
              skett, bland annat en ökning av gruppen unga vuxna.
            </seg>
            <seg>
              Myndigheten för kulturanalys är dock tydlig med att resultatet
              som presenteras i rapporten inte ska ses som en utvärdering av
              reformen i dess helhet. Denna omfattande reform kommer att behöva
              följas noga under lång tid framöver för att säkerställa att utfallet
              blir det avsedda.
            </seg>
            <seg>
              Det är sammantaget för tidigt att dra några tydliga slutsatser
              utifrån den begränsade uppföljning som hittills gjorts. Det kan
              dock ändå inte råda något tvivel om att det är mycket glädjande
              och ett stort kulturpolitiskt framsteg att reformen hittills inneburit
              en så stor ökning av antalet besökare – sammantaget hela 49 procent,
              som sagt – vid de museer som införde fri entré under 2016. Det
              är ett stort steg för att göra vårt gemensamma kulturarv tillgängligt
              för alla.
            </seg>
          </u>
          <note type="speaker">
            Anf. 44 ISABELLA HÖKMARK (M):
          </note>
          <u xml:id="i-d0c9608d4e519690" who="unknown">
            <seg>
              Herr talman! Det är trevligt att kulturministern är så glad och
              sprudlande över resultatet.
            </seg>
            <seg>
              Gör man ett besöksmål gratis är det väl självklart att det är
              fler som går dit. Ingen trodde väl annat. Men resultatet av det
              har inte blivit det som man önskade med den här reformen.
            </seg>
            <seg>
              I det pressmeddelande som skickades ut före genomförandet står
              det att man inför fri entré för att många fler grupper i samhället
              ska kunna ta del av det gemensamma kulturarvet. Man vill alltså
              ha nya besökare till museerna.
            </seg>
            <seg>
              Kulturministern och jag har diskuterat de här frågorna tidigare,
              och mina tidigare invändningar har bekräftats av rapporten som
              Myndigheten för kulturanalys har gjort. Man säger att ökningen
              vid museer med fri entré utgörs av vana museibesökare, det vill
              säga att de som redan går dit har gått fler gånger. Det är också
              en ökning av utländska turister. De flesta är från närområdet.
              Man ser också en stor ökning av pensionärer, som redan hade reducerad
              avgift.
            </seg>
            <seg>
              Även om antalet besök har ökat på museer med fri entré finns
              det också exempel på sådana museer som har fått ett minskat antal
              besökare. Jag tänker på Tekniska museet. Samtidigt som antalet
              besökare har ökat med 40 000 på ett museum har man där fått en
              minskning med 50 000. Det tycker inte jag är speciellt bra.
            </seg>
            <seg>
              Jag känner mig ännu mer nervös för de privata museerna, där det
              finns entreprenörer som har satsat pengar och anställt personal
              och där besöks ­ antalet kanske har gått ned för att staten har
              valt att det ska vara fri entré på vissa museer.
            </seg>
            <seg>
              Jag förstår alltså inte riktigt den här odelade glädjen eftersom
              syftet var nya besökare från andra områden där man vet att det
              är många som inte går på museum. De har inte kommit till museerna.
              Varför är då den här reformen så lyckad, kulturministern?
            </seg>
          </u>
          <note type="speaker">
            Anf. 45 Kultur- och demokratiminister ALICE BAH KUHNKE (MP):
          </note>
          <u xml:id="i-3a32fc30212da51a" who="unknown">
            <seg>
              Herr talman! Tack, Isabella Hökmark, för frågan! Fri-entré-reformen
              är en stor succé; vi har ökat antalet besökare med hela 49 procent.
              Dess ­ utom har flertalet privata museer gått väldigt bra under
              samma period. Det ­ ta betyder att fri-entré-reformen sannolikt
              har bidragit till att öka lusten för kultur och konst och för
              att vara på museum.
            </seg>
            <seg>
              Detta framgår också av resultatet av studien, som beskriver att
              de flesta besökare är flergångsbesökare. Man vill ha mer. Man
              får smak för det; man vill se igen, och man vill vara i dessa
              våra gemensamma rum.
            </seg>
            <seg>
              Målet med fri-entré-reformen är ett delmål i regeringens kulturpolitik
              och i det samhällsbygge som vi arbetar intensivt med och är beredda
              att finansiera. Vi tror på ett samhälle där trösklarna för att
              få vara med är så låga som möjligt, där priset eller hur mycket
              pengar ens föräldrar har inte står i vägen för chansen att prova
              på konst eller kultur eller stå på en scen och där vi har råd
              att investera i att väcka människors lust.
            </seg>
            <seg>
              Steg för steg sänker vi alltså trösklarna för att alla ska kunna
              ta del av vårt gemensamma kulturarv. Jag är självklart glad för
              resultatet, men jag är långt ifrån nöjd. Jag vill mycket mer,
              och det är därför vi har ökat kulturbudgeten med hela 767 miljoner
              kronor sedan vi tillträdde. Vi kommer att fortsätta att investera
              i kultur.
            </seg>
            <seg>
              Det jag blir mest bekymrad över när jag vid detta och många tidigare
              tillfällen har lyssnat till Isabella Hökmark och hennes moderata
              kamrater är hur det kan vara ett problem att resultatet visar
              att besöksantalet har ökat och att vi därför ska göra mindre.
              Det borde ju vara precis tvärtom. Även om allt inte är perfekt
              borde ett sådant resultat leda till slutsatsen att vi måste göra
              mer. Det skulle jag gärna vilja ha svar på: Varför ska vi göra
              mindre och inte mer?
            </seg>
          </u>
          <note type="speaker">
            Anf. 46 ISABELLA HÖKMARK (M):
          </note>
          <u xml:id="i-323b8ac6bf190f57" who="unknown">
            <seg>
              Herr talman! Just detta är min invändning: Kulturministern väljer
              att lägga 80 miljoner kronor om året för att subventionera mig
              och andra vana museibesökare, som skulle kunna betala för sitt
              inträde. Hade vi haft dessa 80 miljoner kronor hade vi lagt dem
              på riktade insatser till museerna så att de hade fått ett tillskott
              av pengar. De har ju inte fått mer pengar genom denna reform.
              Det är gratis för oss att gå in, men museet har inte fått mer
              pengar till sin verksamhet. Vi hade riktat pengarna till museerna.
            </seg>
            <seg>
              Talar man med museichefer säger de att de gärna skulle ta emot
              pengar kanske just för att föra ut konst till de närområden där
              man inte är så vana museibesökare, försöka dra till sig människor
              på ett annat sätt och utöka verksamheten. Det är detta som är
              skillnaden: Jag vill lägga pengar där de gör mest nytta, inte
              på att subventionera alla.
            </seg>
            <seg>
              Min fråga är därför fortfarande: Varför är det inte bra att lägga
              pengar i riktade insatser så att kulturministern får de besökare
              som man efterfrågar att komma till museerna?
            </seg>
          </u>
          <note type="speaker">
            Anf. 47 Kultur- och demokratiminister ALICE BAH KUHNKE (MP):
          </note>
          <u xml:id="i-8c12ecbe254811e5" who="unknown">
            <seg>
              Herr talman! Det är just detta som tydliggör den stora skillnaden
              med vår politik och framför allt den stora skillnaden mellan att
              prata och vilja vackra saker och faktiskt göra. Vi gör både och,
              och det är det som gör mig så glad. Jag kan både investera 80
              miljoner i att sänka trösklar genom en fri-entré-reform och öka
              finansieringen till flera museer.
            </seg>
            <seg>
              Dessutom ökar vi kultursamverkansmodellen, som bidrar till mer
              kultur i hela landet. Vi gör både och , eftersom vi tror dels
              på kulturens och konstens egenvärde, dels på att den ska vara
              tillgänglig för så många som möjligt. Det går att göra både och
              , om man är beredd att göra investeringar i konsten och kulturen
              och i människor och vårt land.
            </seg>
            <seg>
              Det är också intressant att dra sig till minnes hur det var för
              några år sedan, när vi talade mycket om att reformen skulle införas.
              Då kraxade olyckskorparna – många av dem var moderater – och dysterkvistarna
              deppade. Det larmades högt, vitt och brett om att reformen var
              extremt underfinansierad. Allt skulle bli kaos.
            </seg>
            <seg>
              Framför allt var det många av Hökmarks partikamrater som menade
              att privata museer skulle gå under. Nu skulle staten komma in
              och konkurrera ut all kraft, allt entreprenörskap och all vilja
              att arbeta med och tillgängliggöra konsten. Och så har det visat
              sig att resultatet till stora delar har blivit tvärtom. Även privata
              aktörer går väldigt bra. Detta betyder att kulturens förmåga att
              väcka människors lust och konstens möjligheter att få en större
              plats inte är avhängiga av om staten väljer att prioritera konsten.
            </seg>
            <seg>
              Jag hade kanske fäst större vikt vid vad Isabella Hökmark säger
              om och om igen i många interpellationer om det var så att Moderaterna
              också ville något när det gäller kulturpolitiken – om ni också
              ville investera i kultur i hela landet eller på något annat sätt
              visa att ni vill budgetera för och prioritera investeringar i
              konst och kultur. Men i ert budgetförslag blir det tydligt att
              ni tvärtom tar bort det mesta.
            </seg>
          </u>
          <note type="speaker">
            Anf. 48 ISABELLA HÖKMARK (M):
          </note>
          <u xml:id="i-376f5267590b8d03" who="unknown">
            <seg>
              Herr talman! Det har aldrig satsats så mycket på kultur som under
              alliansregeringen, och det var vi som införde kultur i skolan
              och flera viktiga reformer under den tiden. Så jag vill påstå
              att vi satsar.
            </seg>
            <seg>
              Det är intressant att det sägs att vi var olyckskorpar. Vi hade
              ju facit från förra gången en fri-entré-reform genomfördes. Då
              hände precis samma sak: Man subventionerade redan vana museibesökare
              och turister som kommer hit. Enligt besöksstatistiken är sex av
              sju besökare på något av museerna turister. Jag tycker inte att
              det ska vara gratis för dem. Det är trevligt att det kommer turister
              till Sverige, men vi kanske inte ska använda skattebetalarnas
              pengar för att subventionera deras museibesök.
            </seg>
            <seg>
              Jag satt tidigare och lyssnade på en kollega till kulturministern,
              statsrådet Ylva Johansson, och hon sa i varje fall en klok sak,
              tyckte jag: Skattepengar ska gå dit där de gör mest nytta. Det
              är precis det vi moderater vill. Vi beskattar invånarna i hela
              Sverige, och skattepengarna ska gå dit där de gör mest nytta.
              De gör inte nytta på fri entré när det visar sig – jag säger det
              igen – att turister eller vi som redan går på museum går dit en
              gång till. Varför inte låta pengarna gå dit där de gör nytta?
              Det är väl det ansvar vi har som förtroendevalda.
            </seg>
            <seg>
              Jag har faktiskt börjat att bara gå på museer där jag får betala
              för att gå in, för där tror jag att min entréavgift gör mer nytta.
              Jag vågar knappt säga detta, men i eftermiddag ska jag ta några
              timmar av riksdagsveckan och gå med en liten knatte till ett museum
              där jag betalar för att gå in. Det tycker jag är bra!
            </seg>
          </u>
          <note type="speaker">
            Anf. 49 Kultur- och demokratiminister ALICE BAH KUHNKE (MP):
          </note>
          <u xml:id="i-a45db3c394c4a6b5" next="cont" who="unknown">
            <seg>
              Herr talman! Grattis, Isabella Hökmark, som har så mycket betalt
              som folkvald och förtroendevald riksdagsledamot att du kan ta
              med dig barn och betala för dig när du går på museum! Men för
              många människor är avgiften till våra museer ett hinder, och det
              är ett av de hinder vi tänker riva.
            </seg>
            <seg>
              Men detta är inte allt. Det är därför jag säger att jag är glad
              över de kraftigt ökade besökssiffrorna, men jag är inte nöjd.
              Vi behöver riva fler hinder; det är fler saker som ska förändras.
              Om man är i tät kontakt och samtalar med dem som jobbar på våra
              statliga museer, vilket jag kan rekommendera, och dessutom besöker
              dem ofta inser man att de har en hel låda med verktyg att sätta
              in för att locka besökare. Dem kommer vi också att slipa, och
              vi kommer att se ännu fler resultat under den kommande mandatperioden
              och förhoppningsvis många fler.
            </seg>
            <seg>
              Jag tycker återigen att det är värt att påminna om att de vackra
              orden om att satsa skattepengarna där de gör mest nytta och mest
              skillnad tyvärr inte gäller kulturpolitiken. Om man tittar i ert
              förslag till budget för den svenska staten kan alla se i svart
              på vitt att ni vill avveckla stödet till exempelvis kulturskolan:
              100 miljoner kronor om året. Och ni vill minska stödet till den
              regionala kulturen. Detta är siffror som talar sitt tydliga språk
              och bör läsas av alla som vill veta mer om den moderata kulturpolitiken.
            </seg>
            <seg>
              Som sagt, fri entré är så här långt en fantastisk succé. Det
              betyder inte att vi är nöjda. Det är visserligen så att unga vuxna
              har sökt sig till dessa museer i större utsträckning än tidigare,
              och det är glädjande. Men vi ska göra mycket mer – detta är bara
              ett av många verktyg vi har i lådan.
            </seg>
          </u>
          <note>
            Överläggningen var härmed avslutad.
          </note>
          <note>
            § 7 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 11 maj
          </note>
          <note>
            2016/17:511 Borgerlig vigsel med något extra
          </note>
          <note>
            av Mikael Eskilandersson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:512 Mahr och andra äktenskapsförordsliknande avtal
          </note>
          <note>
            av Mikael Eskilandersson (SD)
          </note>
          <note>
            till justitie- och migrationsminister Morgan Johansson (S)
          </note>
          <u prev="cont" who="unknown">
            <seg>
              2016/17:513 Sveriges roll i den växande civila drönarindustrin
            </seg>
            <seg>
              2016/17:514 Sveriges agerande i säkerhetsrådet i Västsaharafrågan
            </seg>
            <seg>
              till utrikesminister Margot Wallström (S)
            </seg>
            <seg>
              2016/17:516 Den ökande arbetslösheten
            </seg>
            <seg>
              2016/17:1372 Säkerheten vid landets polisstationer
            </seg>
            <seg>
              2016/17:1373 Ökande överbeläggningar inom vården
            </seg>
            <seg>
              2016/17:1374 Nyanländas etablering på arbetsmarknaden
            </seg>
            <seg>
              2016/17:1375 Ökade resurser till Tullverket
            </seg>
            <seg>
              2016/17:1376 Växande vårdköer
            </seg>
            <seg>
              2016/17:1377 Handelshinder i tivolibranschen
            </seg>
            <seg>
              2016/17:1378 Fokus på kvalitet i välfärden
            </seg>
            <seg>
              till statsrådet Ardalan Shekarabi (S)
            </seg>
            <seg>
              2016/17:1379 Sveriges framtid som välfärdsnation
            </seg>
            <seg>
              till statsrådet Ardalan Shekarabi (S)
            </seg>
            <seg>
              2016/17:1380 Nya föreskrifter för djurhållning utan vetenskapligt
              råd
            </seg>
            <seg>
              2016/17:1381 Det utlovade undantaget från trängselskatt i stadsdelen
              Backa i Göteborg
            </seg>
            <seg>
              2016/17:1382 Åtgärder mot försök att påverka kommande riksdagsval
            </seg>
            <seg>
              till kultur- och demokratiminister Alice Bah Kuhnke (MP)
            </seg>
            <seg>
              2016/17:1383 Nollvisionen för självmord
            </seg>
            <seg>
              2016/17:1384 Hamnstrejken i Göteborg
            </seg>
            <seg>
              till kultur- och demokratiminister Alice Bah Kuhnke (MP)
            </seg>
            <seg>
              2016/17:1386 Hinder för villabebyggelse
            </seg>
            <seg>
              Anf. 20 MARTIN KINNUNEN (SD)
            </seg>
            <seg>
              Anf. 30 Arbetsmarknads- och etableringsminister YLVA JOHANSSON
              (S)
            </seg>
          </u>
          <note>
            av Erik Ottoson (M)
          </note>
          <note>
            till närings- och innovationsminister Mikael Damberg (S)
          </note>
          <note>
            av Lotta Johnsson Fornarve (V)
          </note>
          <note>
            2016/17:515 Automatisk gemensam vårdnad vid barnets födelse
          </note>
          <note>
            av Mikael Eskilandersson (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            av Lotta Finstorp (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            § 8 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 11 maj
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <note>
            av Ann-Britt Åsebol (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            av Margareta Cederfelt (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            av Thomas Finnborg (M)
          </note>
          <note>
            till finansminister Magdalena Andersson (S)
          </note>
          <note>
            av Cecilia Widegren (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            av Lars Beckman (M)
          </note>
          <note>
            till statsrådet Ann Linde (S)
          </note>
          <note>
            av Amir Adan (M)
          </note>
          <note>
            av Jenny Petersson (M)
          </note>
          <note>
            av Sofia Arkelsten (M)
          </note>
          <note>
            till statsrådet Sven-Erik Bucht (S)
          </note>
          <note>
            av Lars Hjälmered (M)
          </note>
          <note>
            till finansminister Magdalena Andersson (S)
          </note>
          <note>
            av Cecilie Tenfjord-Toftby (M)
          </note>
          <note>
            av Cecilie Tenfjord-Toftby (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            av Lars Hjälmered (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1385 Fredsmonumentet vid Morokulien
          </note>
          <note>
            av Gunilla Svantorp (S)
          </note>
          <note>
            av Caroline Szyber (KD)
          </note>
          <note>
            till statsrådet Peter Eriksson (MP)
          </note>
          <note>
            § 9 Kammaren åtskildes kl. 11.49.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 4 anf.
            31 (delvis) och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            BRITT-MARIE HARTVIG
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Aktuell debatt om klimatförändringar
          </note>
          <note>
            Anf. 1 Statsrådet ISABELLA LÖVIN (MP)
          </note>
          <note>
            Anf. 2 MATILDA ERNKRANS (S)
          </note>
          <note>
            Anf. 3 JONAS JACOBSSON GJÖRTLER (M)
          </note>
          <note>
            Anf. 4 MARTIN KINNUNEN (SD)
          </note>
          <note>
            Anf. 5 RICKARD NORDIN (C)
          </note>
          <note>
            Anf. 6 JENS HOLM (V)
          </note>
          <note>
            Anf. 7 LARS TYSKLIND (L)
          </note>
          <note>
            Anf. 8 DÉSIRÉE PETHRUS (KD)
          </note>
          <note>
            Anf. 9 Statsrådet ISABELLA LÖVIN (MP)
          </note>
          <note>
            Anf. 10 MATILDA ERNKRANS (S)
          </note>
          <note>
            Anf. 11 JONAS JACOBSSON GJÖRTLER (M)
          </note>
          <note>
            Anf. 12 MARTIN KINNUNEN (SD)
          </note>
          <note>
            Anf. 13 RICKARD NORDIN (C)
          </note>
          <note>
            Anf. 14 JENS HOLM (V)
          </note>
          <note>
            Anf. 15 LARS TYSKLIND (L)
          </note>
          <note>
            Anf. 16 DÉSIRÉE PETHRUS (KD)
          </note>
          <note>
            Anf. 17 Statsrådet ISABELLA LÖVIN (MP)
          </note>
          <note>
            Anf. 18 MATILDA ERNKRANS (S)
          </note>
          <note>
            Anf. 19 JONAS JACOBSSON GJÖRTLER (M)
          </note>
          <note>
            Anf. 21 RICKARD NORDIN (C)
          </note>
          <note>
            Anf. 22 JENS HOLM (V)
          </note>
          <note>
            Anf. 23 LARS TYSKLIND (L)
          </note>
          <note>
            Anf. 24 DÉSIRÉE PETHRUS (KD)
          </note>
          <note>
            Anf. 25 Statsrådet ISABELLA LÖVIN (MP)
          </note>
          <note>
            § 2 Ärenden för hänvisning till utskott
          </note>
          <note>
            § 3 Ärenden för bordläggning
          </note>
          <note>
            § 4 Svar på interpellation 2016/17:454 om regeringens beredskapsjobb
          </note>
          <note>
            Anf. 26 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 27 CHRISTIAN HOLM BARENFELD (M)
          </note>
          <note>
            Anf. 28 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 29 CHRISTIAN HOLM BARENFELD (M)
          </note>
          <note>
            Anf. 31 CHRISTIAN HOLM BARENFELD (M)
          </note>
          <note>
            Anf. 32 Arbetsmarknads- och etableringsminister YLVA JOHANSSON
            (S)
          </note>
          <note>
            § 5 Svar på interpellationerna 2016/17:481 och 491 om regeringens
            arbetslöshetsmål
          </note>
          <note>
            Anf. 33 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 34 JESPER SKALBERG KARLSSON (M)
          </note>
          <note>
            Anf. 35 CHRISTIAN HOLM BARENFELD (M)
          </note>
          <note>
            Anf. 36 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 37 JESPER SKALBERG KARLSSON (M)
          </note>
          <note>
            Anf. 38 CHRISTIAN HOLM BARENFELD (M)
          </note>
          <note>
            Anf. 39 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 40 JESPER SKALBERG KARLSSON (M)
          </note>
          <note>
            Anf. 41 CHRISTIAN HOLM BARENFELD (M)
          </note>
          <note>
            Anf. 42 Arbetsmarknads- och etableringsminister YLVA JOHANSSON
            (S)
          </note>
          <note>
            § 6 Svar på interpellation 2016/17:479 om effekterna av fri entré-reformen
          </note>
          <note>
            Anf. 43 Kultur- och demokratiminister ALICE BAH KUHNKE (MP)
          </note>
          <note>
            Anf. 44 ISABELLA HÖKMARK (M)
          </note>
          <note>
            Anf. 45 Kultur- och demokratiminister ALICE BAH KUHNKE (MP)
          </note>
          <note>
            Anf. 46 ISABELLA HÖKMARK (M)
          </note>
          <note>
            Anf. 47 Kultur- och demokratiminister ALICE BAH KUHNKE (MP)
          </note>
          <note>
            Anf. 48 ISABELLA HÖKMARK (M)
          </note>
          <note>
            Anf. 49 Kultur- och demokratiminister ALICE BAH KUHNKE (MP)
          </note>
          <note>
            § 7 Anmälan om interpellationer
          </note>
          <note>
            § 8 Anmälan om frågor för skriftliga svar
          </note>
          <note>
            § 9 Kammaren åtskildes kl. 11.49.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
