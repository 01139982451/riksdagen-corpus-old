<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--78</head>
          <docDate when="2005-02-23">2005-02-23</docDate>
        </div>
      </front>
      <body>
        <div>
          <note xml:id="i-a6686c3dc5a43f7d-0">
            ﻿
          </note>
          <note xml:id="i-cf3841d4c34aa297-0">
            Riksdagens protokoll
          </note>
          <note xml:id="i-6a68cb1b5479fcbf-0">
            2005/06:78
          </note>
          <note type="date" xml:id="i-d226deb1a6f5b266-0">
            Torsdagen den 23 februari
          </note>
          <note xml:id="i-e97f31e95a77bb7f-0">
            Kl. 12:00 - 19:30
          </note>
          <note xml:id="i-ce94b1dcdfb7f4e7-0">
            1 § Justering av protokoll
          </note>
          <note xml:id="i-3c2fdacea20d9394-0">
            Justerades protokollet för den 17 februari.
          </note>
          <note xml:id="i-e08d94cd47e471bb-0">
            2 § Avsägelse
          </note>
          <note xml:id="i-be7bca08ab10552f-0">
            Andre vice talmannen meddelade att Siw Wittgren-Ahl (s) avsagt
            sig uppdraget som suppleant i EU-nämnden.
          </note>
          <note xml:id="i-33fe50354274ad8b-0">
            Kammaren biföll denna avsägelse.
          </note>
          <note xml:id="i-392678b8b06db93a-0">
            3 § Anmälan om kompletteringsval till EU-nämnden
          </note>
          <note xml:id="i-54fd163b3dd7dfd6-0">
            Andre vice talmannen meddelade att Socialdemokraternas riksdagsgrupp
            på grund av uppkommen vakans anmält Mariam Osman Sherifay som
            suppleant i EU-nämnden.
          </note>
          <note xml:id="i-dfa40325bd1bf388-0">
            Andre vice talmannen förklarade vald till
          </note>
          <note xml:id="i-fc25d977d2654a5f-0">
            suppleant i EU-nämnden
          </note>
          <note xml:id="i-d7979cbac9be8b5f-0">
            4 § Återkallelse av motion
          </note>
          <note xml:id="i-d7335ef428a07767-0">
            Andre vice talmannen meddelade att Gunilla Tjernberg (kd) i skrivelse
            den 17 februari återkallat den av henne väckta motionen 2005/06:T304
            Promillegräns för cyklister .
          </note>
          <note xml:id="i-cd43a396c040d35d-0">
            Andre vice talmannen meddelade att talmannen avskrivit denna
            motion.
          </note>
          <note xml:id="i-b19f50985df1044d-0">
            Skrivelsen lades till handlingarna.
          </note>
          <note xml:id="i-52e4f46f878eb540-0">
            5 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-f48d309bf41c1694-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-54cb6bd75bc80083-0">
            KOM(2005)683
          </note>
          <note xml:id="i-d35f1ba2d1f09fab-0">
            KOM(2005)446
          </note>
          <note xml:id="i-ec67d281b13568e0-0">
            KOM(2005)447
          </note>
          <note xml:id="i-0bebb636cc4ba1d9-0">
            6 § Hänvisning av ärenden till utskott
          </note>
          <note xml:id="i-7ba927f59d09eaa9-0">
            Föredrogs och hänvisades
          </note>
          <note xml:id="i-f0f22ad299caad72-0">
            7 § Tryck- och yttrandefrihetsfrågor, m.m.
          </note>
          <note xml:id="i-62c1b12ebde71d54-0">
            Föredrogs
          </note>
          <note type="speaker" xml:id="i-cf769514acad21c7-0">
            Anf. 1 HELENA BARGHOLTZ (fp):
          </note>
          <u who="helena_bargholtz_f14960" xml:id="i-c05895d323bcf81b-0">
            <seg xml:id="i-297910c93cfc1b8d-0">
              Fru talman! När vi i dag här i kammaren diskuterar tryck- och
              yttrandefrihetsfrågor är det oundvikligt, anser jag, att inte
              beröra den fråga som just nu väcker en så intensiv debatt i hela
              världen. Jag syftar naturligtvis på de så kallade Muhammedteckningarna
              som publicerats av den danska tidningen Jyllands-Posten.
            </seg>
            <seg xml:id="i-1e530e5853f67974-0">
              Jag ogillar vad du säger, men jag är beredd att med mitt liv
              försvara din rätt att säga det. Voltaires bevingade ord har under
              den senaste tiden yttrats ett otal gånger av många som debatterat
              Muhammedteckningarna.
            </seg>
            <seg xml:id="i-53ad82aa9ebb0900-0">
              Uppståndelsen kring bilderna visar mycket tydligt den grundläggande
              konflikten mellan å ena sidan tryck- och yttrandefriheten och
              å andra sidan respekten för olika människors åsikter och tro.
            </seg>
            <seg xml:id="i-08ba9a3a5881d4f0-0">
              En liknande men betydligt mycket mildare konflikt är den som
              uppstod med anledning av pastor Åke Greens predikan med grova
              angrepp på homosexualiteten utifrån pastorns bibelsyn.
            </seg>
            <seg xml:id="i-6f2387d70eab8500-0">
              Teckningarna av Muhammed upplevs ju som mycket kränkande av troende
              muslimer därför att det är förbjudet att avbilda profeten. Till
              detta kommer att bilderna är både fula och elaka. Det är en osympatisk
              idé, menar jag, om medierna avsiktligt sårar och kränker människors
              åsikter och tro bara för att provocera.
            </seg>
            <seg xml:id="i-fecfcbcf5f6cb1a2-0">
              Men det är upp till medierna själva att avgöra hur de vill agera.
              Det får inte vara en uppgift för regeringar, tjänstemän eller
              självutnämnda smaktyckare.
            </seg>
            <seg xml:id="i-01377494c5b7ac73-0">
              I ett fritt land ska människor fritt få publicera vad de vill
              inom ramen för de lagar som gäller.
            </seg>
            <seg xml:id="i-3cffc66f4d0fae04-0">
              Sverige och inget annat land har fullständig tryck- och yttrandefrihet.
            </seg>
            <seg xml:id="i-17ef6c5fa4d3e676-0">
              Muhammedteckningarna var lagliga att visa i alla länder där de
              visades. Så trots att bilderna var kränkande för muslimer måste
              regeringarna i dessa länder tänka efter väldigt noga innan de
              förbjuder dem. Tryck- och yttrandefriheten måste inkludera också
              rätten att göra narr av religionen. Detta är inte bara en mänsklig
              rättighet utan också grundbulten i ett liberalt samhälle. När
              en sådan frihet hotas av våld måste regeringar reservationslöst
              försvara denna frihet. Det gäller naturligtvis inte bara den svenska
              regeringen utan alla regeringar.
            </seg>
            <seg xml:id="i-347c0d6a99bc1b85-0">
              Vad har gått snett från svensk sida i denna fråga?
            </seg>
            <seg xml:id="i-174f6678e116c743-0">
              Grundorsaken är att krisens ursprung och omfattning felbedömdes.
              Det som egentligen var begränsade, fundamentalistiska gruppers
              desperata försök att vinna inrikespolitiska poäng i sina hemländer,
              uppfattades från början som en allmän folkresning i arabvärlden.
            </seg>
            <seg xml:id="i-f888508e9e750f5c-0">
              I paniken togs beslut och gjordes uttalanden som kan komma att
              få negativa effekter under åratal framåt.
            </seg>
            <seg xml:id="i-ff30be009c0c454f-0">
              Jag syftar på aktionen mot Levonlines hemsida. Det framgångsrika
              försöket att avbryta en publicering kan få prejudicerande effekt.
              Det blir svårare att stå emot nästa gång en fundamentalistisk
              demonstration larmar utanför en svensk beskickning.
            </seg>
            <seg xml:id="i-e58119795a028931-0">
              Jag syftar också på attackerna mot Danmark. I nöden prövas vännen.
              Det kommer att ta lång tid tills våra grannländer litar på att
              Sverige kommer att ställa upp för dem när det blåser och solidariteten
              har ett pris. Men vi kommer säkert att fortsätta att hålla vackra
              tal i Nordiska rådet om det nordiska samförståndet.
            </seg>
            <seg xml:id="i-ae4639d7b71b7740-0">
              Det gäller slutligen avvisandet av ett gemensamt uttalande. Det
              hade varit en stor styrka om 98 % av Sveriges politiska liv uttalat
              sig tillsammans. Då hade Sverigedemokraternas agerande inte fungerat.
            </seg>
            <seg xml:id="i-307c7aa4805dc943-0">
              Nu kommer krav på att yttrandefriheten ska inskränkas i religiösa
              frågor. Bland annat har FN-chefen Kofi Annan uppmanat västerlandet
              att se över sin lagstiftning om kränkningar av religiösa symboler.
              Den exakta gränsdragningen för yttrandefriheten måste naturligtvis
              kunna diskuteras. Men när frågan har diskuterats i lugn och ro
              har vi kommit fram till att också religioner får tåla det öppna
              samhällets hårda granskning.
            </seg>
            <seg xml:id="i-b8e3fd843a784d44-0">
              Men visst måste yttrandefriheten också omfattas av en känsla
              av ansvar. Människor i allmänhet ägnar sig inte åt att förolämpa
              varandra trots att man faktiskt har laglig rätt till det. Tryck-
              och yttrandefriheten kan ofta innebära att människor känner sig
              sårade och kränkta av vad de få se och höra genom medierna och
              av andra människor. Hur ska vi då kunna hantera de konflikter
              som tryck- och yttrandefriheten förorsakar?
            </seg>
            <seg xml:id="i-22d48e60c0c3c885-0">
              Jag är som många med mig övertygad om den avgörande betydelsen
              av en respektfull dialog människor emellan och av det goda samtalet.
              Att sprida och stärka rätten att fritt uttrycka sig bland människor
              måste vara det bästa och det säkraste sättet att undvika konflikter
              mellan människor runtom i världen.
            </seg>
          </u>
          <note xml:id="i-0bf5d891e51a97a6-0">
            Fru talman! Jag yrkar bifall till Folkpartiets reservation 4.
          </note>
          <note type="speaker" xml:id="i-3042d1c2dc68a8a5-0">
            Anf. 2 INGVAR SVENSSON (kd):
          </note>
          <u who="ingvar_svensson_8b2598" xml:id="i-ba566af3d003b94d-0">
            <seg xml:id="i-b1ac974dede12183-0">
              Fru talman! Inom utskotten håller vi nu på att förenkla behandlingen
              av motionerna från allmänna motionstiden så till den milda grad
              att det blir väldigt svårt för en utomstående att förstå vad riksdagen
              sysslar med. Effektivitetsbegreppet har blivit viktigare än demokratin.
              Samtidigt som det i samhället i övrigt nu seriöst och öppet debatteras
              kring olika moment av mediernas frihet, bidrar vi här i riksdagen
              till en minskad öppenhet. Det är nästan omöjligt för en medborgare
              som läser detta betänkande att förstå vad frågorna handlar om
              eftersom huvuddelen tas i så kallad förenklad ordning.
            </seg>
            <seg xml:id="i-e49a0b6403b246a8-0">
              Fru talman! I den allmänna debatten handlar det nu om bildpubliceringar
              och om hoten mot den enskildes integritet. Det är viktiga frågor,
              och Helena Bargholtz var inne på den ena sidan, den om bildpubliceringarna.
            </seg>
            <seg xml:id="i-f87f3fe51a9fe940-0">
              Jag har aktualiserat att det måste finnas en rättssymmetri i
              hanteringen av den personliga integriteten. Jag ska läsa upp vad
              tryckfrihetsförordningen föreskriver i 1 kap. 3 § eftersom det
              är lite intressant.
            </seg>
            <seg xml:id="i-36faed55f485d3ed-0">
              För missbruk av tryckfriheten eller medverkan däri må ej någon
              i annan ordning eller i annat fall än denna förordning bestämmer
              kunna tilltalas eller dömas till ansvar eller ersättningsskyldighet
              eller skriften konfiskeras eller läggas under beslag.
            </seg>
            <seg xml:id="i-4ba473a9b88d1b69-0">
              Det sägs alltså att om brottet inte finns föreskrivet i tryckfrihetsförordningen
              får man inte döma vederbörande enligt annan lag.
            </seg>
            <seg xml:id="i-98bf3282cb3ef468-0">
              Det är intressant mot bakgrund av att Europadomstolen i sin tolkning
              av artikel 8 i Europakonventionen hävdat att det finns gränser
              för intrång i privatlivet. Och Europakonventionen är också svensk
              lag.
            </seg>
            <seg xml:id="i-041ab72d4bb0c263-0">
              En motsvarande händelse som den som gällde prinsessan Caroline
              av Monaco i Tyskland skulle alltså kunna leda till att Sverige
              skulle kunna fällas för konventionsbrott. Det finns alltså en
              motsättning här mellan Europakonventionen och tryckfrihetsförordningen.
            </seg>
            <seg xml:id="i-1e40032cef4a2f10-0">
              Enligt tryckfrihetsförordningen finns det inte någon möjlighet
              att ådöma straffansvar eller skadeståndsskyldighet för publicering
              i ett grundlagsskyddat medium enbart på den grunden att foton
              eller artiklar angår privatlivet och inte kan anses utgöra ett
              bidrag till en diskussion av allmänt intresse.
            </seg>
            <seg xml:id="i-7f6253affaaeb4f7-0">
              Fru talman! För något tiotal år sedan gjorde jag en mediepolitisk
              rapport där jag försökte analysera mediesamhällets förhållande
              till saklighet, spegling, allsidighet och relevans. Jag påpekade
              att det var nödvändigt att göra kvalitetsanalyser och frågade
              om det var möjligt med en självsanering i den intensiva medievärld
              som växte fram; det var i alla fall min förhoppning. Jag efterlyste
              en sådan ärlighetskultur utifrån de här givna kriterierna, framför
              allt relevansen. Nu, tio år senare, kan jag bara konstatera att
              inte så väldigt mycket har hänt, i alla fall inte till det bättre.
            </seg>
            <seg xml:id="i-57098b2bde5e9c96-0">
              Därför tror jag för min del, fru talman, att det är nödvändigt
              att granska det skydd för privatlivet som vi håller oss med i
              Sverige. Kanske bör det belysas av Integritetsskyddskommittén,
              kanske av Tryck- och yttrandefrihetsberedningen. Det är mycket
              möjligt och ganska troligt att publiceringsregel 7, som finns
              med bland branschens egna pressetiska regler, om den personliga
              integriteten också bör ges lagstöd. Jag tror nämligen att risken
              för ett betydande skadeståndsansvar skulle vara en viktig preventiv
              faktor. Det gäller inte möjligheten till process i sig, utan det
              handlar om en process som gör att man ökar sin förståelse för
              privatlivets helgd.
            </seg>
            <seg xml:id="i-0baaefeba299b21b-0">
              Det är, fru talman, inom samma härad som jag i motionen har väckt
              frågan om att regeringen närmare borde titta på detta med genmälesrätten.
              Självsaneringen är inte vad den borde vara.
            </seg>
            <seg xml:id="i-88d3e3a3b188320f-0">
              Intressant är också, fru talman, detta med ekonomiskt förtal.
              I dag kan medierna fullständigt slå undan benen på företag och
              ekonomisk verksamhet genom publiceringar. Det intressanta är att
              det inte ens inom branschen finns regler när det gäller branschetiken
              hos medierna. Man är negativ till positiv textreklam egentligen
              en konstig konstruktion. Positiv textreklam är ju alltid reklam
              för något så man skulle inte behöva använda begreppet positiv
              textreklam, men jag försöker använda det för att göra åtskillnad.
              Man kan ju också tänka sig att ha negativ textreklam det vill
              säga att man vill komma åt något företag eller någon ekonomisk
              verksamhet.
            </seg>
            <seg xml:id="i-fd6ef87243a054c6-0">
              Om man skriver någonting negativt om ett företag eller en ekonomisk
              verksamhet är det alltså legalt. Det hindras inte ens av de pressetiska
              reglerna det sista är kanske något märkligt även om det är helt
              uppenbara fel som publiceras. Man kan alltså utan vidare sänka
              ett företag eller en ekonomisk verksamhet genom massmediala insatser.
              Enligt vår mening borde regeringen åtminstone försöka ta initiativ
              till branschöverläggningar på det här området. En retorisk fråga
              som jag har gäller etiken. Den borde väl också gälla den ekonomiska
              verksamheten.
            </seg>
            <seg xml:id="i-bdff13896a903c48-0">
              Fru talman! Det är ju ett förenklat förfarande beträffande yrkandena
              så jag yrkar inte bifall till någon reservation. Dock vill jag
              säga att Helena Bargholtz nyss gjorde våld på Voltaire. Det påstås,
              enligt seriösa källor, att han aldrig har fällt yttrandet i fråga
              utan att han tvärtom var motståndare till yttrandefriheten.
            </seg>
          </u>
          <note type="speaker" xml:id="i-0679e0f94f2145e4-0">
            Anf. 3 MATS EINARSSON (v):
          </note>
          <u who="mats_einarsson_7b24f2" xml:id="i-af1a090f80921ae3-0">
            <seg xml:id="i-7f8148f0c783f1d0-0">
              Fru talman! Ingvar Svensson knyckte min besserwisserkommentar
              om Voltaire. Det lär ha varit en av hans sentida biografer som
              beskrivit hans uppfattning på nämnda sätt. Om det var korrekt
              vet jag inte.
            </seg>
            <seg xml:id="i-05ad5f303e6ca05e-0">
              Jag hade, precis som Helena Bargholtz, tänkt börja i Danmark
              men inte i den så kallade Muhammedsaken, alltså de karikatyrer
              som sedan har lett till en omfattande debatt och till protester
              runtom i världen, utan i en annan händelse. Men innan jag går
              in på den kan jag gärna säga att jag principiellt naturligtvis
              delar Helena Bargholtz uppfattning vad gäller både yttrandefriheten
              och karakteriseringen av de här karikatyrerna som kränkande för
              många människor. Det finns mycket att säga om det, men jag ska
              avstå från den debatten och i stället peka på en händelse för
              tre dagar sedan i Danmark.
            </seg>
            <seg xml:id="i-24b3a169c3188642-0">
              Dansk polis grep fyra ledande medlemmar av ett av Folketingets
              partier, Enhedslisten. Ytterligare tre skulle gripas; jag vet
              inte om det har skett. De här personerna påstods ha begått ett
              brott bestående i att de låtit trycka upp T-shirtar med logotyper
              för dels den palestinska organisationen PFLP, dels Farc från Colombia.
              En del av intäkterna från tröjorna skulle gå till legal verksamhet
              som de här organisationerna håller på med.
            </seg>
            <seg xml:id="i-19b26b91fe462821-0">
              PFLP och Farc står på EU:s så kallade terroristlista, och på
              den grunden kommer såvitt jag förstår dessa personer i Danmark
              att åtalas. Det ligger ett slags ironi i att det etablissemang
              i Danmark som så principiellt har försvarat yttrandefriheten och
              tryckfriheten i det landet samtidigt använder våldsmakt för att
              inskränka samma yttrandefrihet det är skillnad på yttrande och
              yttrande.
            </seg>
            <seg xml:id="i-42106513b726fe03-0">
              Jag ska helt kort säga några ord om reservation nr 1, som jag
              härmed yrkar bifall till. Reservationen handlar om nödvändigheten,
              behovet, av en utvidgning av yttrandefriheten, av att den ska
              gälla fullt ut inte bara inom den politiska sfären och i den offentliga
              sektorn utan också i resten av arbetslivet.
            </seg>
            <seg xml:id="i-8ec1fa884fe839b7-0">
              De skäl som vi har för yttrandefriheten och för att bygga upp
              yttrandefrihetens skydd på det sätt som vi gör med offentlighetsprincip,
              med meddelarfrihet, med censurförbud och så vidare gör sig, menar
              jag, lika gällande på det privata området och i det privata näringslivet.
              Skillnaden är naturligtvis att det i den delen av samhället finns
              mycket starka krafter som inte har intresse av att yttrandefriheten
              utvidgas på detta sätt.
            </seg>
            <seg xml:id="i-b1461e2450ea0e0d-0">
              I det så kallade 121-punktsprogram som Vänsterpartiet, Miljöpartiet
              och regeringen har kommit överens om för den här mandatperioden
              finns det en punkt som handlar just om att stärka och utvidga
              yttrandefriheten i näringslivet. Ett litet litet sådant steg kommer
              snart, nämligen meddelarskydd i kommunala bolag. Vi menar att
              detta är helt otillräckligt. Därav följer nämnda reservation som
              utan att innehålla skarpa förslag i det här läget förordar en
              utredning. Reservanterna vill peka på de problem som finns när
              kommuner och landsting lägger ut tidigare offentlig verksamhet
              på entreprenad varvid helt plötsligt yttrandefrihetens skydd försvagas
              alltså samma personer, samma verksamhet och samma finansiering,
              men helt plötsligt gäller inte yttrandefriheten fullt ut. Detta
              är inte rimligt, utan detta behöver ses över och lagstiftningen
              stärkas.
            </seg>
            <seg xml:id="i-43e57a64411c6274-0">
              Vi menar att det även i näringslivet och i arbetslivet som helhet
              behövs en förstärkning av yttrandefriheten och möjligheten att
              till medier påtala missförhållanden utan att riskera trakasserier.
              Vi menar att detta är nödvändigt. Därför vidhåller vi vår position
              i detta avseende och yrkar bifall till reservation nr 1.
            </seg>
            <seg xml:id="i-ffa9ea85bfc70ea8-0">
              Vi har även reservationerna nr 2, 3 och 6. Givetvis står jag
              bakom även dessa, men för tids vinnande kommer jag inte nu att
              yrka bifall till dem.
            </seg>
          </u>
          <note type="speaker" xml:id="i-3f75b6f272dc42f2-0">
            Anf. 4 KERSTIN LUNDGREN (c):
          </note>
          <u who="kerstin_lundgren_078b71" xml:id="i-1a8dd2922c59e116-0">
            <seg xml:id="i-ded51fa9bc2ee2c2-0">
              Fru talman! Tryck- och yttrandefrihet är en av de grundläggande
              fri- och rättigheterna som våra medborgare har. Man är tillförsäkrad
              de rättigheterna, de friheterna, gentemot det allmänna, det offentliga.
              Det allmänna kan inte och får inte ingripa inom ramen för gällande
              lagar för att förhindra detta. Under senare tid har vi fått åtminstone
              signaler om att det måhända görs sådana försök.
            </seg>
            <seg xml:id="i-17bff7111cc6cbe4-0">
              Det är någonting som vi från konstitutionsutskottets sida har
              all anledning att titta närmare på. Vi kommer också i särskild
              ordning att få granska de frågorna, dock inte i detta betänkande
              som ju rör framför allt motioner från den allmänna motionstiden
              2005.
            </seg>
            <seg xml:id="i-c69b94671a064dab-0">
              Jag vill dock betona, eftersom debatten är aktuell, vikten av
              att vi är tydliga när vi hävdar friheterna men också talar om
              ansvarstagandet, vikten av ansvar. Det finns signaler som säger
              att vi behöver skärpa lagstiftningen. Vi från vår sida har, långt
              innan den senaste debatten, talat om behovet att se över tryck-
              och yttrandefrihetsgrundlagarna. Vi har gjort det mot bakgrund
              av att kunna hävda dem även i en ny tid, även med nya förutsättningar,
              att kunna värna och stärka yttrandefriheten för framtiden. Då
              talar vi också om ett nytt mediesamhälle som de ska verka i.
            </seg>
            <seg xml:id="i-2c589cc14a9f2926-0">
              Vi har inte gjort det i akt och mening att vilja inskränka. Det
              är viktigt att betona. Här har medierna ett tydligt ansvar i vår
              modell, ett ansvar som vi tycker är viktigt att hävda, ett ansvar
              som de också har all anledning att se över och utveckla för att
              kunna möta de nya förutsättningar som gäller och också kunna klara
              samverkan i den nya globala miljön, inte minst inom EU.
            </seg>
            <seg xml:id="i-29f8b87e0276e7c2-0">
              Låt oss som sagt utveckla tryck- och yttrandefriheten, inte inskränka
              den. Självklart måste det vara möjligt att hävda den friheten
              inom alla sektorer så att inte något område på grund av till exempel
              religion ska undantas.
            </seg>
            <seg xml:id="i-279cf6baa8f04fbb-0">
              Med detta sagt, fru talman, vill jag bara beröra några frågor
              i de motioner som behandlas i betänkandet. Jag tänker inte yrka
              bifall till den reservation som vi har under punkt 5, reservation
              7, även jag självfallet står bakom den. Jag gör inte det mot bakgrund
              av att det är förenklad ordning.
            </seg>
            <seg xml:id="i-6c01f9b58b3c5641-0">
              Vi har vidare i betänkandet frågan om presstöd, som är en historia
              som ofta återkommer. Nu hoppas jag att den nya utredning som har
              presenterat sitt slutbetänkande ska ge förutsättningar för att
              kunna förnya och utveckla presstödet på ett sätt som gör det lämpat
              att möta framtiden. Mot den bakgrunden vill vi inte i det här
              skedet göra något annat ställningstagande än konstatera att vi
              återkommer när utredningen ska behandlas.
            </seg>
            <seg xml:id="i-7f6106c10e346010-0">
              Sedan är det fråga om meddelarskydd, som Mats Einarsson har berört.
              Det är en viktig del av den offentliga sektorn. Det är en central
              förutsättning för genomskinlighet, transparens, i vår offentliga
              verksamhet. Men vi vill från vår sida vara tydliga med att den
              offentliga sektorn inte ska vara hela samhället. Det finns intressen
              i den här kammaren som tycker att vi gärna borde göra hela den
              privata sfären offentlig. Jag förstår att man kan ha sådana önskemål.
              Från vår sida har vi inte det intresset, utan vi vill särskilja
              och hålla de olika roller som finns tydliga. Den offentliga sektorns
              meddelarskydd ska värnas och hävdas, men vi behöver inte vidga
              det till att omfatta den privata sektorn. Där ska vi göra åtskillnad.
            </seg>
          </u>
          <note type="speaker" xml:id="i-3fcf6bc9bd9b4bb2-0">
            Anf. 5 MATS EINARSSON (v) replik:
          </note>
          <u who="mats_einarsson_7b24f2" xml:id="i-af1a090f80921ae3-1">
            <seg xml:id="i-6b70bdb388d2fb8b-0">
              Fru talman! Jag hade äran att bli apostroferad, så jag tar chansen
              att säga några ord om yttrandefriheten.
            </seg>
            <seg xml:id="i-4607109f562a007a-0">
              Kerstin Lundgren har rätt i att det finns olika uppfattningar
              om hur omfattande den offentliga sektorn ska vara, eller rättare
              sagt i hur stor del av samhället demokratins principer ska gälla.
              Visst, det finns olika uppfattningar om det, och det är därför
              det är olika partier. Men reservationen utgår från den situation
              som vi har i dag med en stor privat sektor, där yttrandefriheten
              inte har samma skydd som den har inom den offentliga sektorn.
            </seg>
            <seg xml:id="i-0b67c2f87ac53618-0">
              Låt oss lämna den helt privata sektorn därhän tills vidare och
              koncentrera oss på det som jag tog upp som ett särskilt problem,
              nämligen när man lägger ut tidigare offentlig verksamhet på entreprenad
              till privata företag, där det är samma verksamhet, samma personal,
              samma finansiering men där det också finns en privat ägare. Där
              upphör plötsligt en stor del av grundlagsskyddet för yttrandefriheten.
              Vari ligger det rimliga i detta?
            </seg>
          </u>
          <note type="speaker" xml:id="i-9a4284e820da79b3-0">
            Anf. 6 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-1a8dd2922c59e116-1">
            <seg xml:id="i-dd0327afc7e8d90d-0">
              Fru talman! Man kan naturligtvis resonera som Mats Einarsson
              gör, att på alla områden där den offentliga sektorn är med och
              finansierar ska vi ha meddelarskydd och full offentlighet. Den
              offentliga sektorn finansierar en hel del med bidrag till enskilda
              personer. Vem vet om det kommer krav på offentlighet där? Den
              offentliga sektorn handlar mycket med den privata sektorn och
              finansierar naturligtvis en hel del verksamheter på det sättet,
              oavsett om det är vägbyggen eller annat. Man kan i nästa skede
              hävda att vi ska ha insyn också där och att reglerna ska gälla
              även där.
            </seg>
            <seg xml:id="i-2c5195fc5d89bf56-0">
              I den mån som man från offentlig verksamhet avknoppar eller lägger
              ut till privata aktörer att sköta uppdrag åt den offentliga sektorn
              är det ett val man har gjort. Då har man överlämnat till den privata
              sektorn att driva till exempel friskolor eller andra verksamheter.
              Det är en del som inte är offentlig verksamhet.
            </seg>
            <seg xml:id="i-2097833e38cbdb03-0">
              Jag tycker att man måste vara tydlig med rågången däremellan.
              Inom offentlig verksamhet ska meddelarskyddet gälla, men privata
              aktörer har ett ansvar gentemot sina ägare. Där har vi en lagstiftning
              som i andra sammanhang är tydlig. Låt oss då hålla oss vid den
              och inte skapa den här typen av mellanformer.
            </seg>
            <seg xml:id="i-c1833f2892b7eba5-0">
              Men jag kan förstå Mats Einarsson. Det är ett sätt att försöka
              knapra sig in i ett nytt system. Jag tycker att det vore bättre
              om vi blev bättre också inom den offentliga sektorn och jobbade
              mer med att försöka göra den mer öppen och tydlig. Här finns det
              rätt mycket att göra, inte minst hör vi att det tystnar ute i
              den verksamheten också.
            </seg>
          </u>
          <note type="speaker" xml:id="i-152419df1f4cad2c-0">
            Anf. 7 MATS EINARSSON (v) replik:
          </note>
          <u who="mats_einarsson_7b24f2" xml:id="i-af1a090f80921ae3-2">
            <seg xml:id="i-c055e9be7b0818f4-0">
              Fru talman! Kerstin Lundgen säger att det är ett val man har
              gjort när man har privatiserat eller lagt ut tidigare offentlig
              verksamhet på entreprenad. Vem är man? Ja, förmodligen majoriteten,
              får man hoppas, i fullmäktige. Men de anställda, vars yttrandefrihet
              och meddelarskydd tidigare var skyddat och nu blir berövade detta
              grundlagsskydd, har inte gjort det valet. Yttrandefriheten skyddas
              inte för fullmäktigeförsamlingar eller dess majoriteter. Yttrandefriheten
              skyddas för oss alla som medborgare.
            </seg>
            <seg xml:id="i-9f4f89a37c45fa38-0">
              Jag menar att Kerstin Lundgren inte på något rimligt sätt har
              förklarat varför skilda regler ska gälla för samma typ av verksamhet,
              finansierad på samma sätt men där den enda skillnaden är att i
              det ena fallet finns det en privat ägare som ska ha ut någonting
              av verksamheten och i det andra fallet ligger det inom den offentliga
              sektorn. Varför ska skyddet för yttrandefriheten vara mindre i
              det ena fallet och större i det andra? Kerstin Lundgren har inte
              på något övertygande sätt visat detta. I stället finns det på
              det här sluttande planet argumentet att om vi nu börjar stärka
              yttrandefriheten för det privata kommer vi att knapra oss in i
              ett nytt system.
            </seg>
            <seg xml:id="i-11c0e326568865dc-0">
              Jag bara konstaterar med viss förvåning att Kerstin Lundgren
              tydligen uppfattar yttrandefrihet som åtminstone ett potentiellt
              hot mot det ekonomiska system som hon företräder, och det är väl
              klargörande på sitt sätt.
            </seg>
          </u>
          <note type="speaker" xml:id="i-ab79e85991262054-0">
            Anf. 8 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-1a8dd2922c59e116-2">
            <seg xml:id="i-4907af726334c1c0-0">
              Fru talman! Vi pratar nu inte om yttrandefrihet i stort. Yttrandefrihet
              är en sak. Frågan gällde meddelarskydd. Det var det jag uppfattade
              att Mats Einarsson argumenterade för. Att man ska ha meddelarskydd
              i den offentliga verksamheten har vi sagt är just därför att vi
              på det sättet ska kunna ha bästa möjliga offentlighet inom det
              offentliga rummet. Det är viktigt att vi hävdar den delen.
            </seg>
            <seg xml:id="i-4504a08cacc3db73-0">
              Däremot har vi en privat sektor, och i den privata sektorn och
              den privata verksamheten gäller andra regler också stiftade här
              i kammaren. Där gäller också andra grunder när det gäller meddelarskydd.
            </seg>
            <seg xml:id="i-874e836f74fee570-0">
              Vi tycker inte att det finns skäl att skapa ett mellansteg där
              man börjar prata om att meddelarskyddet ska gälla även privata
              aktörer som handlar med offentlig sektor. Det blir ju en väldigt
              märklig ordning. De privata aktörer som driver verksamhet för
              offentlig sektor kan ju också mycket väl ha ett annat uppdrag
              av sina ägare. De behöver inte bara ha relation till en kommun.
              De kan också mycket väl också ha andra uppdrag. Det är någonting
              som vi inte styr över i det skedet.
            </seg>
            <seg xml:id="i-c71fef60c42835ff-0">
              Så fru talman, låt oss hålla det offentliga offentligt och stärka
              den delen, och låt oss hävda yttrandefrihet generellt. Men vi
              ska inte ge oss in och diskutera offentliga system i den privata
              sektorn.
            </seg>
          </u>
          <note type="speaker" xml:id="i-1ba840985c180255-0">
            Anf. 9 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-75aa7e0998035005-0">
            <seg xml:id="i-51085ac807f1b7b1-0">
              Fru talman! Vi lever i en typ av tid som vi då och då kan fundera
              över hur man kommer att omtala i framtiden. Vad kommer att sägas
              om vår tid? Var det en fortsättning på den tid då de demokratiska
              landvinningarna, yttrandefriheten, meddelarfriheten, mötesfriheten,
              demonstrationsfriheten och föreningsfriheten var ny mark, eller
              var det en tid då dessa inskränktes? Jag har inte svaret på den
              frågan det är mycket svårt att veta vad framtidens människor kommer
              att säga om oss men risken finns att man säger det senare.
            </seg>
            <seg xml:id="i-81a3f00a7b8581c2-0">
              Det har i debatten talats om Danmark. I förra veckan klargjorde
              en dansk domstol att Greenpeace, den inte helt okända organisationen,
              skulle fällas för brott mot terrorlagen. Vad bestod då brottet
              av? Jo, man hade hängt upp en banderoll mot genmodifierad mat
              till grisar på motsvarigheten till Lantbrukarnas Riksförbunds
              huvudkontor. Detta föll inom den danska terrorlagstiftningen,
              som är en följd av den terrorlagstiftning som också gäller i Sverige
              i och med EU-beslut. Man klargjorde också att om man fortsätter
              att genomföra den här typen av aktioner, som ju just varit viktiga
              för att få de demokratiska landvinningar som vi nu åtnjuter, så
              ska man få högre och högre böter och straff. Man omöjliggör en
              stor del av det viktiga folkrörelsearbetet, den civila olydnaden
              och de fredliga manifestationerna genom den typ av lagar som har
              kommit under täckmanteln av det diffusa krig mot terrorismen som
              förs. Om detta skulle en sådan här debatt mycket väl kunna handla.
            </seg>
            <seg xml:id="i-8d530f5ca801ed62-0">
              Men den debatt som nu förs, fru talman, om yttrandefriheten,
              förs i stället som om hotet mot yttrandefriheten kom från islam.
              Jag har i tv fått se imamer stående framför affischer där det
              står Vi vill ha dialog eller Låt oss prata utmålas som ett hot
              mot yttrandefriheten. Varför då? Jo, därför att muslimer över
              hela världen har känt sig kränkta över publiceringen i en dansk
              tidning, publiceringen av nidbilder på profeten Muhammed. Det
              är sant att det finns de extremister, också muslimska, som utnyttjat
              den här publiceringen för att skapa våld och oro för sina egna
              syften. De finns i vår del av världen, de finns bland högerextremister
              och de finns i andra delar av världen och bland andra typer av
              extremister.
            </seg>
            <seg xml:id="i-1f511428e0485043-0">
              Men, fru talman, hotet mot yttrandefriheten kommer inte från
              dem som anser sig kränkta av publiceringen i Jyllands-Posten eller
              dem som anser sig inte hörda när den danska statsministern nekade
              till ett möte med ambassadörerna från de muslimska länderna. Det
              kommer från dem som straffar Greenpeace för deras aktioner, dem
              som fäller svenska aktivister för det de skriver i tidningar och
              dem som i spåret av kriget mot terrorismen har gjort inskränkningar
              i yttrandefriheten.
            </seg>
            <seg xml:id="i-0ef4886d099621af-0">
              Alla vi, fru talman, som tror på yttrandefriheten, som tror på
              demokratin och de mänskliga rättigheterna och som tror på en värld
              som samsas i dialog och samförstånd snarare än civilisationskamp,
              vi har anledning att göra våra röster hörda nu både till värn
              för yttrandefriheten, till värn för människors lika värde, till
              värn för möten, till värn för samtal kulturer emellan och till
              värn för dialoger. Jag tillhör inte dem, fru talman, som tror
              att inskränkningar i yttrandefriheten skulle vara rätt väg att
              gå för att möta dem som tror på att vi ska karikera av varandra
              snarare än möta varandra.
            </seg>
            <seg xml:id="i-9dbee428840454b1-0">
              Jag har med ganska förvånad min lagt märke till att riksdagsledamöter
              som för bara några år sedan slogs med näbbar och klor för att
              hetslagstiftningen inte skulle inkludera homosexuella nu slåss
              med näbbar och klor för att man inte ska ha möjlighet att håna
              eller karikera religioner. Ska vi hamna i en situation där det
              är möjligt att håna och hetsa mot homosexuella men inte möjligt
              att tala om religioner? Det är en märklig utveckling. Jag tror
              inte på den typen av inskränkningar. Men, fru talman, jag tror
              på möten, jag tror på att man höjer sin röst och jag tror på att
              man sätter dialog före karikatyrer av andra.
            </seg>
            <seg xml:id="i-fc67bb4e6b7bc0b1-0">
              Fru talman! Med detta sagt: Låt mig orda något om de förslag
              som finns i utskottets betänkande. Vad är det, fru talman, som
              formar oss till människor? Vad är det som gjort talmannen till
              den människa talmannen är? Vad är det som gjort mig till den människa
              jag är? Vad är det som har gjort utskottskamraterna till de människor
              de är? Ja, vid sidan av erfarenheter, arv och miljö tror jag att
              intryck är det som formar oss allra mest intryck av sådant vi
              möter, sådant vi läser, sådant vi ser och sådant vi matas med.
              Just på grund av att intrycken formar oss så mycket och gör oss
              till de människor vi är och delvis bär ansvar för de handlingar
              vi utför, tror jag att vi måste diskutera vad som ryms i det offentliga
              rummet. I en reservation lyfter Miljöpartiet tillsammans med Vänsterpartiet
              frågan om sexualiseringen och pornofieringen av det offentliga
              rummet, hur det offentliga rummet alltmer fylls av bilder och
              intryck som objektifierar kvinnokroppen. I reservation nr 1, som
              jag härmed yrkar bifall till, lyfter vi fram en del idéer, förslag
              och tankar på hur man kan komma åt sexualiseringen av offentliga
              rum. Vi efterlyster också, fru talman, en översyn av hur mycket
              den pornografiska sektorn omsätter, en insikt om hur det ser ut
              i den sektor som jag tror att vi gemensamt på olika sätt vill
              bekämpa.
            </seg>
            <seg xml:id="i-3c3b7145ae41923c-0">
              Avslutningsvis, fru talman, behandlar det här betänkandet frågor
              om meddelarskyddet för den privata sektorn och anställda där och
              frågor om presstödet. Jag har i reservationer utvecklat den gröna
              synen på detta. Jag står givetvis bakom dem, men för tids vinnande
              väljer jag att inte yrka bifall till dem.
            </seg>
          </u>
          <note type="speaker" xml:id="i-8235508a0324d009-0">
            Anf. 10 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-ba566af3d003b94d-1">
            <seg xml:id="i-0117353eae622781-0">
              Fru talman! Jag blir något konfunderad över Fridolins utfall
              när det gäller hetslagstiftning och skulle gärna vilja ha ett
              förtydligande. Vilka var det som med näbbar och klor motsatte
              sig utvidgningen av hetslagen och som nu slåss för en trosfridsparagraf?
            </seg>
          </u>
          <note type="speaker" xml:id="i-de905ff18699140e-0">
            Anf. 11 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-75aa7e0998035005-1">
            <seg xml:id="i-a0c1e884e26aafac-0">
              Fru talman! Om jag inte missminner mig var det inte en enighet
              i riksdagen om den utvidgning som gjordes när vi behandlade frågan
              om hetslagstiftningen.
            </seg>
          </u>
          <note type="speaker" xml:id="i-34f286bc655b81ec-0">
            Anf. 12 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-ba566af3d003b94d-2">
            <seg xml:id="i-7db33d90e5688c59-0">
              Fru talman! Du måste ju, Gustav Fridolin, kunna exemplifiera
              när du gör den typen av utfall.
            </seg>
          </u>
          <note type="speaker" xml:id="i-03a6e2c0f0cc680e-0">
            Anf. 13 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-75aa7e0998035005-2">
            <seg xml:id="i-2c1ac64a2676da71-0">
              Fru talman! Om Ingvar Svensson uppfattar att jag har gjort utfall
              från riksdagens talarstol när jag hållit ett anförande får det
              stå för honom. Jag bara konstaterade att när vi hade diskussionen
              om huruvida homosexuella skulle inkluderas i hetslagstiftningen
              fanns ingen enighet om detta i kammaren. Jag har också konstaterat
              att vi har kolleger som nu slåss för trosfrihetsparagrafen.
            </seg>
            <seg xml:id="i-985284adf2622a2f-0">
              Jag har velat visa på det något inkonsekventa i en situation
              där det ska vara möjligt att hetsa mot homosexuella. I dag är
              det möjligt att hetsa mot homosexuella inom religionens ram, inom
              kyrkans ram, med hänvisning till bibelcitat med mera. Däremot
              är det omöjligt att i den allmänna debatten diskutera problem
              kring olika religioner om det knyter an till något som skulle
              kunna störa den trosfridsparagraf som det talas om.
            </seg>
          </u>
          <note type="speaker" xml:id="i-ac00c341726a8e5d-0">
            Anf. 14 ANDERS BENGTSSON (s):
          </note>
          <u who="anders_bengtsson_84bcf7" xml:id="i-4911980c15b9fda2-0">
            <seg xml:id="i-529f53843374e035-0">
              Fru talman! Kollegerna tar ut svängarna rejält när det gäller
              betänkandet Tryck- och yttrandefrihetsfrågor, m.m. Jag ska inte
              förlänga just den delen av debatten utan instämma i det mesta
              av det som Gustav Fridolin sade beträffande hetslagstiftningen
              och synen på den muslimska världen.
            </seg>
            <seg xml:id="i-20d94ebc025d84bb-0">
              Jag tycker att Helena Bargholtz på ett ganska klart sätt visar
              vad det faktiskt handlar om. Vi ser att det finns både tråkiga
              och i längden farliga strömningar i samhället, där den kristna
              västvärlden står mot den muslimska världen. Det vi faktiskt säger
              är att muslimerna i yttrandefrihetens namn får lov att tåla att
              vi uttalar oss kränkande om, eller trycker bilder av, i det här
              fallet Muhammed. Jag tror inte att Helena Bargholtz är medveten
              om det, men det speglar de spänningar som finns medvetet eller
              undermedvetet mellan den kristna och den muslimska världen.
            </seg>
            <seg xml:id="i-bdabac0766c96f5e-0">
              Fru talman! Jag kommer att tala om pornografifrågorna och min
              kollega Yoomi Renström om meddelarskyddet för anställda utanför
              den statliga sektorn samt om presstödet.
            </seg>
            <seg xml:id="i-49855e0322990402-0">
              Vår tryck- och yttrandefrihet är djupt rotad i vår svenska folksjäl.
              Det är både bra och nödvändigt att föra diskussioner och bryta
              åsikter om tryck- och yttrandefriheten. I de motioner som här
              behandlas finner jag en grundton som jag gärna vill lyfta fram.
              Det finns hos alla motionärer en respekt för och stolthet över
              den svenska tryck- och yttrandefriheten.
            </seg>
            <seg xml:id="i-b7f2958990e51dd2-0">
              Trots det vill många av motionärerna göra smärre justeringar
              i tryck- och yttrandefriheten, alltid med goda argument till förmån
              för just deras förslag. Många sådana småjusteringar, gjorda i
              all välvilja, kan dock leda fram till en sammantaget stor förändring
              och en delvis ny tryck- och yttrandefrihet där den enskildes rättigheter,
              som en följd av alla i och för sig vällovliga regleringar, minskat.
            </seg>
            <seg xml:id="i-789f5b3aef755747-0">
              Mot den bakgrunden är vi socialdemokrater mycket restriktiva
              till varje förändring av lagstiftningen på detta område. Alla
              förslag om förändringar ska prövas mycket noggrant och ur alla
              tänkbara synvinklar. Först då kan en rättvis vägning av den tryck-
              och yttrandefrihet som vi har göras gentemot förbättringar på
              andra områden som motionärerna vill åstadkomma.
            </seg>
            <seg xml:id="i-90c6e9423763346d-0">
              Fru talman! Jag ska också säga några ord om reservationen om
              pornografi. Jag är den förste att ställa mig bakom förslaget att
              vi ska motverka det sexuella tvånget. Vi ska motverka sexhandeln,
              och vi ska motverka prostitutionen. Vi ska också ha en stor debatt
              om att motverka förråande sex i massmedierna och i de så kallade
              dokusåporna, vilket jag tycker är oerhört förnedrande både för
              dem som deltar och många gånger även för dem som tittar.
            </seg>
            <seg xml:id="i-03a10e2d2dd3bd62-0">
              Men vi måste i debatten akta oss för en stigmatisering. Vi måste
              trots allt tillåta sex mellan fria vuxna människor och inse att
              detta kan te sig på många olika sätt. Det kan vara svårt med gränsdragningen
              mellan konst och pornografi och mellan förråande pornografi och
              erotik. Därför har jag svårt att se hur vi vid en sådan kartläggning
              som efterfrågas i reservationen och i motionerna ska kunna veta
              vad vi egentligen ska kartlägga. Vad är viktigast att debattera
              vad som ryms inom begreppet pornografi eller att vidta åtgärder
              mot den?
            </seg>
            <seg xml:id="i-5303c43a52c0d144-0">
              I stället för att ägna tid och kraft åt åtgärder mot pornografin
              finns det en uppenbar risk att vi fastnar i debatter om ifall
              Hennes &amp; Mauritz julreklam, Vecko-Revyns sextips eller Big Brother-Lindas
              aktiviteter under täcket i tv är att betrakta som pornografi eller
              inte, alltmedan porrbranschens företrädare ler i mjugg och fortsätter
              sin människoförnedrande verksamhet. Det måste vara viktigare att
              satsa alla resurser vi kan på att hjälpa de enskilda och organisationer,
              som redan nu arbetar med att lösa problemet, än att låta tid och
              kraft gå till spillo på en officiell kartläggning.
            </seg>
            <seg xml:id="i-01afcefe552c8cb0-0">
              Vi vet redan i dag att prostitution och så kallad trafficking
              med kvinnor och barn över våra gränser, inte minst i Europa, är
              ett gigantiskt problem. Låt oss därför satsa samhällsresurserna
              på att direkt bekämpa detta och aktivt stödja dem som vill bidra
              till den kampen. I linje med detta resonemang fattade regeringen
              den 17 februari 2005 beslut om att bevilja sammanlagt 2,5 miljoner
              kronor till 15 olika föreningar och organisationer som arbetar
              mot sexualiseringen av det offentliga rummet.
            </seg>
          </u>
          <note xml:id="i-54467e7aadaffedc-0">
            Jag yrkar avslag på reservation 2 liksom alla övriga reservationer
            och bifall till förslaget i utskottets betänkande.
          </note>
          <note type="speaker" xml:id="i-393ad08923d3edf4-0">
            Anf. 15 MATS EINARSSON (v) replik:
          </note>
          <u who="mats_einarsson_7b24f2" xml:id="i-af1a090f80921ae3-3">
            <seg xml:id="i-45a84d2b78a1bfc3-0">
              Fru talman! Först skulle jag vilja be Anders om ett förtydligande
              vad gäller det socialdemokratiska motståndet mot att titta närmare
              på hur man kunde förstärka yttrandefriheten, kanske i synnerhet
              meddelarfriheten, även inom den privata sektorn. Vi föreslår ju
              inte en skarp lagstiftning, utan vi skriver att en utredning bör
              därför ges i uppdrag att även utreda förutsättningarna för anställda
              i helt privat regi att få utöva sina grundlagsskyddade rättigheter.
              Vari ligger det orimliga i detta? Det skulle jag vilja ha ett
              förtydligande av.
            </seg>
            <seg xml:id="i-8588be133ec232b3-0">
              Sedan till frågan om pornografi. Det är sant att det finns en
              hel del gränsdragningsproblem kring begreppet pornografi, i synnerhet
              när den kommer till konkret uttryck i form av en bild, en film
              eller vad det nu kan vara. Det känner vi alla till. Det handlar
              inte heller bara om bildens innehåll eller utseende utan också
              om i vilket socialt sammanhang bilden förekommer. Det finns problem
              kring detta, helt klart, och det finns problem i förhållande till
              yttrandefriheten och tryckfriheten. Det känner vi alla till.
            </seg>
            <seg xml:id="i-1b18cafb95bbaa86-0">
              Vårt förslag handlar om en kartläggning av det som brukar kallas
              för porrindustrin, och jag menar att den inte är särskilt svår
              att särskilja från andra uttryck som har med sexualitet att göra.
              Porrindustrin består till största delen av vanliga kapitalistiska
              företag, ofta väldigt stora, i en del fall börsnoterade. Samtidigt
              är kunskapen om denna industris omfattning och karaktär ganska
              bristfällig.
            </seg>
            <seg xml:id="i-8843d07464aa9515-0">
              Jag tror att det är fullt möjligt att göra en sådan undersökning.
              Den vore värdefull som faktagrund för den fortsatta och ofrånkomliga
              debatten om hur vi ska se på pornografi och hur den eventuellt
              kan begränsas.
            </seg>
          </u>
          <note type="speaker" xml:id="i-487940ca0fcfa4e8-0">
            Anf. 16 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-4911980c15b9fda2-1">
            <seg xml:id="i-4e68474d00ecf546-0">
              Fru talman! Först måste jag nämna att jag inte tog upp något
              om meddelarskyddet i mitt anförande, utan det kommer min kollega
              Yoomi Renström att tala om. Jag får be Mats återkomma med den
              frågan.
            </seg>
            <seg xml:id="i-fb9d7f9870cd6992-0">
              När det gäller porrindustrin och reklamen för den blir min retoriska
              fråga: Vad är det som ska kartläggas och vad är det som är pornografi?
              Utan att alltför mycket fördjupa oss i det, jag ska inte be Mats
              redogöra för det i dag, anser jag att just det är problemet. Som
              jag också sade i mitt anförande måste vi tillåta erotiska bilder.
              Vi måste tillåta pornografi mellan vuxna, fria människor.
            </seg>
            <seg xml:id="i-7df06c222de8782b-0">
              Jag håller med Mats om att mycket av den råa pornografi som produceras
              är gränsöverskridande och också besläktad med brottslighet av
              annan karaktär. Därför tycker jag att det är bättre att samhället
              försöker slå undan benen på porrindustrin till exempel genom att
              förhindra trafficking med kvinnor över gränserna. Det är ofta
              just dessa kvinnor som används i den förråande pornografin. Jag
              förmodar att de flesta inte är med av egen fri vilja utan andra
              faktorer styr kvinnorna, och även männen, att delta i filmerna.
              Därför är det bättre att försöka slå undan benen på porrindustrin
              och i stället använda mer resurser på exempelvis polis och tull.
            </seg>
          </u>
          <note type="speaker" xml:id="i-9258545b94d7da4b-0">
            Anf. 17 MATS EINARSSON (v) replik:
          </note>
          <u who="mats_einarsson_7b24f2" xml:id="i-af1a090f80921ae3-4">
            <seg xml:id="i-5d2a0c57f6a10774-0">
              Fru talman! Nu är vi inne på en annan diskussion som handlar
              om hur man ska kunna bekämpa porrindustrin eller hur som helst
              dess negativa uttryck. Vi är helt ense om att det finns många
              åtgärder som inte rör yttrandefrihet eller tryckfrihet och som
              är både effektivare och viktigare på många sätt. Kamp mot trafficking
              är en sådan sak.
            </seg>
            <seg xml:id="i-dd166c55acba662f-0">
              Det finns också åtgärder för att minska vinstmöjligheterna inom
              porrsektorn. Det har prövats i en del länder, och man borde titta
              närmare på vad som kan göras när det gäller det. Jag tror att
              en stor del av porrindustrin skulle upphöra om inte vinstintresset
              finns där. Sådant här material produceras ju inte av ideella eller
              konstnärliga intressen.
            </seg>
            <seg xml:id="i-273860f508de8357-0">
              Vi är helt överens om att det finns många sådana åtgärder som
              ligger utanför yttrandefrihetens område som är värda att se närmare
              på. Men reservationen handlar snarast om steget innan vi kommer
              dit, nämligen om att ta fram ett faktaunderlag.
            </seg>
            <seg xml:id="i-7f0636abdf4699bf-0">
              Definitionsfrågan tror jag knappast är något reellt problem.
              Man har sagt att det är oerhört svårt att definiera vad som är
              en elefant, men så fort man ser en så vet man att det är en elefant
              som man ser. Jag tror att det är lite grann på det sättet när
              det gäller porrindustrin också.
            </seg>
          </u>
          <note type="speaker" xml:id="i-d9ed1c4f97e9ebc2-0">
            Anf. 18 ANDERS BENGTSSON (s) replik:
          </note>
          <u who="anders_bengtsson_84bcf7" xml:id="i-4911980c15b9fda2-2">
            <seg xml:id="i-c41bfc4c48ef28ba-0">
              Fru talman! Jag får i ett annat sammanhang be Mats Einarsson
              att tala om hur vi ska kunna slå undan vinstintresset. Som jag
              sade är ju detta något som är kopplat till brottslighet, och om
              vi kommer att jaga dem ännu mer tror jag att den svarta marknaden
              kommer att öka rejält. Då ökar vinstintresset också. Vi är ute
              på ett sluttande plan där.
            </seg>
            <seg xml:id="i-545217981dd456f6-0">
              Jag vet fortfarande inte riktigt vad det är vi ska kartlägga,
              för gränsdragningen blir svår. Det är bättre att vi har en fri
              och öppen debatt om detta. Det finns många frivilligorganisationer
              som arbetar mot den förråande porren. Det finns också etiska nämnder
              inom reklambranschen och inom medierna som ständigt omprövar annonser
              och sådant som de själva producerar.
            </seg>
            <seg xml:id="i-2d4d92fb8649c409-0">
              Jag tycker att det är bättre att vi lyfter fram debatten i ljuset,
              så att vi får en ständig diskussion om detta. Synen på porr förändras
              ju också över tiden. I början på förra seklet var så kallade franska
              vykort det värsta man kunde ha. I dag är det ingenting i jämförelse
              med det som visas på tv, till exempel. Det är en ganska flytande
              gräns. En kartläggning blir i så fall ingen engångsföreteelse
              utan något som ständigt måste göras. Vi har redan möjligheter
              till det i samhället i dag.
            </seg>
          </u>
          <note type="speaker" xml:id="i-90ce02ed110fb207-0">
            Anf. 19 YOOMI RENSTRÖM (s):
          </note>
          <u xml:id="i-9de2f5f2b76551b4-0" who="unknown">
            <seg xml:id="i-f68040c25c0bf904-0">
              Fru talman! Det känns nästan lite futtigt att diskutera det lilla
              betänkande som vi har med tanke på de internationella och globala
              utblickar som har gjorts från talarstolen tidigare.
            </seg>
            <seg xml:id="i-0f44c7bdff7e6a3c-0">
              Jag håller med de föregående talarna om att det som händer ute
              i världen i dag inte har så mycket med yttrandefrihet att göra
              eller med mediernas rätt att skriva vad man vill eller visa de
              bilder man vill, utan det har med andra, mer problematiska frågor,
              att göra. Jag tror inte att Sveriges relation till Danmark på
              något sätt försämras av att vi i Sverige försöker inta en vidare
              attityd till det som händer, i stället för att bara låta det handla
              om några bilder.
            </seg>
            <seg xml:id="i-42299abf96e8af74-0">
              Men, fru talman, låt mig återgå till betänkandet. Att yttrandefriheten
              är en frihet som vi alla oavsett partifärg hårt värnar om är ingen
              överraskning. Det är i Sverige lika självklart som att vi tycker
              att det är viktigt med fria val. Jag tänker uppehålla mig vid
              två områden där jag tycker att yttrandefriheten behöver stärkas
              och utvecklas: dels meddelarskyddet för anställda, dels rätten
              att yttra sig med det fria ordet, vilket vi vill säkerställa och
              stödja med ett väl utvecklat presstöd.
            </seg>
            <seg xml:id="i-27e28ddfd483edf5-0">
              Fria, objektiva och välinformerade medier är en hörnsten i vårt
              demokratiska samhälle. För dessa fria medier är just meddelarskyddet
              en viktig tillgång. Alla anställda i våra offentliga myndigheter
              har ett mycket starkt meddelarskydd. Deras straffrättsliga ansvar
              är begränsat, och de kan skydda sig både med hjälp av anonymiteten
              och med hjälp av förbudet mot efterforskning.
            </seg>
            <seg xml:id="i-237af53bdca717ef-0">
              Den kommitté som för några år sedan fick i uppdrag att granska
              offentlighets- och sekretessfrågorna, Osek, hade som en del i
              sitt uppdrag att granska om det vore lämpligt med en enhetlig
              syn på offentlighetsprincipens tillämpning i kommunala respektive
              statliga bolag. I sitt slutbetänkande, Insyn och sekretess , konstaterar
              man att meddelarfrihetens innebörd i de kommunala företagen var
              lite oklar. Kommittén påpekar också att syftet aldrig har varit
              att på något sätt inskränka meddelarfriheten även om den kommunala
              verksamheten har övergått till ett privaträttsligt objekt, utan
              man har genom olika regleringar försökt förhindra att någon försvagning
              av den offentliga insynen ska ske. Men eftersom det trots detta
              råder en oklarhet förordar kommittén att meddelarfriheten i kommunala
              företag ska förtydligas.
            </seg>
            <seg xml:id="i-e6a253685e54381a-0">
              Fru talman! Jag vill också säga några ord om presstödet. Det
              har alltid funnits delade meningar om hur mycket och på vilket
              sätt man ska stödja våra olika medier. Som jag sade tidigare värnar
              de fria medierna om sin obundenhet. Men ett demokratiskt samhälle
              förutsätter också att det finns många röster som för fram sina
              åsikter och att så många som möjligt kan ta del av åsikterna och
              informationen. Vi tycker därför att presstödet är oerhört viktigt.
              Tack vare detta stöd har människor över hela landet tillgång till
              i stort sett samma utbud eller kan välja sina egna informationskanaler.
            </seg>
            <seg xml:id="i-86ddda600c947eec-0">
              Vi anser dock att ett presstöd bör vara generellt utformat. Syftet
              med presstöd är att garantera en mångfald av allmänna nyhetstidningar
              för att säkerställa en bred debatt och ett brett informationsflöde.
              Tidskrifter med olika kulturella och språkliga inriktningar kan
              därför komplettera det generella presstödet med stöd från Kulturrådet
              och Integrationsverket. En mångfald av detta slag är mycket viktig
              i ett mångkulturellt samhälle.
            </seg>
            <seg xml:id="i-6d6fb946014e7634-0">
              I takt med att mediesamhället utvecklas och förändras är det
              naturligt att vi ser över formerna för presstödet. Därför tillsattes
              Presskommittén 2004. Utredningen har just sammanställt sitt betänkande
              Mångfald och räckvidd , och nu är det regeringens sak att bereda
              förslagen.
            </seg>
            <seg xml:id="i-03f299ace8028b74-0">
              Sammanfattningsvis, fru talman, vill jag säga att vi kanske redan
              i mars kan vänta oss en proposition om förstärkt meddelarskydd
              för anställda i kommunala företag, och Presskommitténs betänkande
              kommer även det att resultera i en proposition. Vi ser ingen anledning
              att föregripa någon av propositionerna genom tillkännagivanden
              just nu. Jag yrkar därför bifall till utskottets förslag i betänkandet
              KU14 och avslag på alla motioner i betänkandet.
            </seg>
          </u>
          <note type="speaker" xml:id="i-22595f54a186f5c9-0">
            Anf. 20 MATS EINARSSON (v) replik:
          </note>
          <u who="mats_einarsson_7b24f2" xml:id="i-af1a090f80921ae3-5">
            <seg xml:id="i-9ba6132203565601-0">
              Fru talman! Det stämmer, och det står också i betänkandet, att
              den närmare innebörden av meddelarfriheten i kommunala bolag har
              utretts och att en proposition är aviserad. Det är alldeles utmärkt,
              och jag tror mig också veta att det är en alldeles utmärkt proposition
              som kommer att läggas på kammarens bord inom kort. Men det är
              ett väldigt litet steg, måste man säga.
            </seg>
            <seg xml:id="i-70af633074a01275-0">
              Under de gångna fyra åren har vi haft ingående diskussioner i
              olika sammanhang, bland annat mellan Vänsterpartiet, Miljöpartiet
              och regeringen, i de här frågorna. Det har funnits ett betydande
              motstånd mot att gå längre på det här området, och det beklagar
              jag.
            </seg>
            <seg xml:id="i-d1f9b17e05246b7f-0">
              Jag har försökt att få lite klarhet i vari detta motstånd egentligen
              består. Man hänvisar till mer lagtekniska eller principiella svårigheter.
              Sådant brukar inte avskräcka tjänstemännen på Justitiedepartementet,
              så jag har svårt att tro att det är huvudskälet. Det som kryper
              fram är i stället att det finns ett kompakt motstånd från dem
              som skulle förlora på en utvidgning av yttrandefriheten i detta
              avseende, nämligen det privata näringslivet. Frågan är ju: Är
              vi beredda att, i någon liten mån, utmana dessa intressen?
            </seg>
            <seg xml:id="i-09ce5f6b27d0c657-0">
              Jag tycker att vi måste göra det. Jag frågar Yoomi Renström,
              liksom jag har frågat Kerstin Lundgren: Vari ligger det rimliga
              i att man för en verksamhet som överförs i privat regi, upphandlas
              på entreprenad men har samma anställda, samma verksamhet och samma
              finansiering, försvagar yttrandefriheten? Är det rimligt att det
              ska vara på det sättet?
            </seg>
          </u>
          <note type="speaker" xml:id="i-c40ab4309def5d0d-0">
            Anf. 21 YOOMI RENSTRÖM (s) replik:
          </note>
          <u xml:id="i-9de2f5f2b76551b4-1" who="unknown">
            <seg xml:id="i-29fac96361740335-0">
              Fru talman! Mats Einarsson är inte riktigt rättvis när han säger
              att intresset inte har funnits. Hos oss har det funnits ett stort
              intresse av att utöka meddelarfriheten, så att den sträcker sig
              längre än den gör just nu. Vi har i ett antal utredningar, både
              Yttrandefrihetsutredningen, Meddelarskyddskommittén och Yttrandefrihet
              för privatanställda , konstaterat att vi tycker att meddelarskyddet
              borde förstärkas. Man ser att vi har ett stort intresse av den
              frågan.
            </seg>
            <seg xml:id="i-69c67977c7c09768-0">
              Sedan finns det problem i detta som vi alla är medvetna om. Det
              är att den privata sfären har lite andra regler att rätta sig
              efter än den offentliga sfären. Det har varit ett problem för
              oss som vi ändå måste ta hänsyn till. Offentlighetsprincipen är
              kopplad till meddelarskyddet, och offentlighetsprincipen gäller
              inte lika fullt ut för de privata sfärerna.
            </seg>
            <seg xml:id="i-7e5ca0cd7a67c75f-0">
              Vi vill från vårt håll utsträcka de rättigheterna. Det första
              steget som vi tar i betänkandet är ett första steg mot att utöka
              meddelarfriheten att gälla för mer. Vi måste naturligtvis börja
              med våra egna kommunala bolag och offentliga sfärer innan vi fullt
              ut kan nå ut på den andra sidan. Vi är absolut på rätt väg.
            </seg>
          </u>
          <note type="speaker" xml:id="i-f39b734744823dd3-0">
            Anf. 22 MATS EINARSSON (v) replik:
          </note>
          <u who="mats_einarsson_7b24f2" xml:id="i-af1a090f80921ae3-6">
            <seg xml:id="i-a57a83910a191dce-0">
              Fru talman! Jag noterar med tillfredsställelse det som Yoomi
              Renström här säger. Jag kan bara konstatera att intresset för
              förstärkning av yttrandefriheten är kanske inte helt likformigt
              fördelat i Regeringskansliet och regeringspartiet. Men jag noterar
              detta.
            </seg>
            <seg xml:id="i-3222cf95e0d190f0-0">
              Jag tror också att det självfallet finns ett betydande intresse
              även i regeringspartiet för att vi ska komma framåt. Men jag tror
              också att det behövs krafter både inom och utom riksdagen som
              är pådrivande i debatten och i frågan. Åtminstone från Vänsterpartiets
              sida lovar jag att fortsätta att vara pådrivande i denna sak.
            </seg>
          </u>
          <note type="speaker" xml:id="i-8e956da44af7bc51-0">
            Anf. 23 YOOMI RENSTRÖM (s) replik:
          </note>
          <u xml:id="i-9de2f5f2b76551b4-2" who="unknown">
            <seg xml:id="i-1720711bd44eaeb8-0">
              Fru talman! Det finns ett uttalande också från Justitiedepartementet
              där man talar om att man kanske vill utöka skyddet för anställda
              överlag. Men man kan inte bortse från att det kan blir problem
              med hur man ska göra med reglerna och tillämpningen av dem. Jag
              vet också att man har sagt från deras håll att man kommer att
              titta på detta ytterligare, så frågan är inte död.
            </seg>
          </u>
          <note type="speaker" xml:id="i-1266289d5cc82321-0">
            Anf. 24 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-75aa7e0998035005-3">
            <seg xml:id="i-6ebdc4554bcd4719-0">
              Fru talman! Låt mig till den debatt som precis var understryka
              att jag tror att de offentliga verksamheterna som berörs och samhället
              i stort tjänar på att människor som arbetar i den offentliga verksamheten
              känner en trygghet i att de kan gå till medierna utan att bli
              efterforskade och utstå repressalier om det finns missförhållanden.
            </seg>
            <seg xml:id="i-01630bd8d14dd6b3-0">
              På samma sätt skulle det privata näringslivet tjäna på att ha
              samma skydd för sina medarbetare. Både samhället och de privata
              företagen skulle tjäna på att ha det som i den internationella
              debatten brukar kallas för whistle blowers , personer som kan
              meddela medierna och andra om det försiggår felaktigheter eller
              om de anställda blir behandlade på ett dåligt sätt.
            </seg>
            <seg xml:id="i-a75b2fcbc483f657-0">
              Fru talman! Jag begärde replik på Yoomi Renströms inlägg därför
              att jag ville tala något om presstödsfrågan. Jag noterar med gillande
              att Yoomi Renström understryker att förutom presstödet och yttrandefriheten
              måste det också finnas rimliga möjligheter att nå ut med sitt
              budskap.
            </seg>
            <seg xml:id="i-809525b9b5435cc4-0">
              Därför har vi länge krävt att man ser över distributionskanalerna
              för framför allt tidskrifter. I dag finns det i praktiken ett
              monopol för distributionen av tidskrifter vilket gör det svårt
              för små tidskrifter som inte hör till de stora ägarkoncernerna
              att komma ut med sitt budskap, sina produkter och sina tidskrifter.
            </seg>
            <seg xml:id="i-78efc1ea9e205d5e-0">
              Därför skulle vi vilja att regeringen i det arbete man nu har
              med att titta på Presstödsutredningens förslag också beaktar hur
              det statliga distributionsstödet till dagstidningar skulle kunna
              utvidgas för distribution av tidskrifter.
            </seg>
            <seg xml:id="i-f44e3babbb31ec28-0">
              Eftersom Yoomi Renström inte i sitt inlägg berörde just den här
              frågan specifikt vill jag ge henne möjlighet att säga om hon tror
              att regeringen kommer att göra det.
            </seg>
          </u>
          <note type="speaker" xml:id="i-51d32c658276d30c-0">
            Anf. 25 YOOMI RENSTRÖM (s) replik:
          </note>
          <u xml:id="i-9de2f5f2b76551b4-3" who="unknown">
            <seg xml:id="i-4cc0cbf2fe1ad92e-0">
              Fru talman! Gustav har helt rätt i att distributionen är ett
              problem för tidskrifter och just för kulturtidskrifter och kanske
              smalare tidskrifter som inte har så brett ekonomiskt underlag.
              I det här läget har de Kulturrådet att vända sig till som vill
              hjälpa tidningarna med både drift och distribution. Det står i
              Presstödsutredningen att man har uppmärksammat frågan att det
              blir en sorts monopol på distributionen och bevakar den.
            </seg>
            <seg xml:id="i-076b79c2dacf9747-0">
              Det finns en annan sak som kommer nu. Medierna utvecklas och
              också de kanaler man kan använda. Internetanvändandet har till
              exempel utökats väldigt mycket. Just för kulturtidskrifter är
              det en ganska stor väg att använda. Det kan hända att traditionell
              distribution inte kommer att vara så jätteaktuell inom ett antal
              år framåt.
            </seg>
            <seg xml:id="i-74b611ddf7eb0106-0">
              Just den elektroniska användningen av tidskrifter har utökats
              väldigt mycket under den senaste tiden. Det är också ett komplement
              till det hela. Men regeringen är uppmärksam på själva monopoliseringen,
              som du nämner. Det kommer den säkert att bevaka och titta på.
            </seg>
          </u>
          <note type="speaker" xml:id="i-43516ed765470c47-0">
            Anf. 26 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-75aa7e0998035005-4">
            <seg xml:id="i-a73ddd2ab905c41a-0">
              Fru talman! Visst är det så att vi lever i ett samhälle där medielandskapet
              förändras väldigt kraftigt och gör det på det positiva sätt som
              Yoomi Renström lyfter upp. Det finns nya distributionskanaler.
              Det finns alternativa medier som genom Internet har en möjlighet
              att nå ut på ett annat sätt. Det är såklart väldigt positivt och
              utmanar dem som brukar kallas för de stora drakarna i det här
              sammanhanget.
            </seg>
            <seg xml:id="i-2b1445728c8e06ce-0">
              Men samtidigt har vi en negativ utveckling. Vi har en ökad mediekoncentration.
              Men det är svårigheter, som jag kanske inte till fullo förstår,
              att få igenom en mediekoncentrationslagstiftning i den här riksdagen.
              Det är en ökad kommersialisering inom medierna, med allt vad det
              innebär. Just därför tror jag att frågan om tidskriftsdistribution
              inte kan hänvisas till att enbart lösas genom de nya distributionskanaler
              som finns.
            </seg>
            <seg xml:id="i-8cf7a800a8904c88-0">
              Här behövs ett ansvar för att de som gör tidskrifter på det traditionella
              sättet också ska kunna komma ut med sina tidskrifter och sitt
              budskap. Därför vore det bra att ha distributionskanaler som var
              fria från de stora ägarintressena inom medierna i övrigt.
            </seg>
          </u>
          <note type="speaker" xml:id="i-16e3fccccfc0235f-0">
            Anf. 27 YOOMI RENSTRÖM (s) replik:
          </note>
          <u xml:id="i-9de2f5f2b76551b4-4" who="unknown">
            <seg xml:id="i-7701395f51b061bb-0">
              Fru talman! Vi ska inte glömma att själva presstödets utformning
              är att mer ha ett generellt stöd för nyhetsutbud och de allmänna
              sakerna än att ha ett stöd till de lite smalare och mindre grupperna.
              Det är därför som Kulturrådet och Integrationsverket också har
              sitt kompletterande stöd till dem som är väldigt smala. Det gäller
              olika språkgrupper och kulturintressen. Redan förra året utökade
              vi stödet till Kulturrådet med 2 miljoner. Det är 10 % av det
              stöd som ges. Nog tycker vi att frågan är viktig och vill utveckla
              den ytterligare.
            </seg>
          </u>
          <note type="speaker" xml:id="i-faf31f1a7eb4a476-0">
            Anf. 28 HELENA BARGHOLTZ (fp):
          </note>
          <u who="helena_bargholtz_f14960" xml:id="i-c05895d323bcf81b-1">
            <seg xml:id="i-ead0e678a87de72d-0">
              Fru talman! Tänk att bli så känd för ett uttalande som man aldrig
              fällt! Detta uttalande som tillskrivs honom är kanske Voltaires
              allra mest kända. Jag undrar om de lärde herrarna Svensson och
              Einarsson kanske kan upplysa om vem den kloka personen var som
              fällde dessa bevingade ord. Jag tycker att de så utomordentligt
              väl beskriver vad tryck- och yttrandefriheten egentligen handlar
              om.
            </seg>
            <seg xml:id="i-b315193f37876f07-0">
              Med anledning av den senaste debatten vill jag också säga att
              vi från Folkpartiet är väldigt intresserade av presstödsfrågorna.
              Jag har talat om dem många gånger här i talarstolen. Jag tänkte
              inte göra det den här gången. Jag ser fram emot att vi får en
              ordentlig debatt i samband med att vi behandlar propositionen
              om Presstödsutredningen så småningom.
            </seg>
            <seg xml:id="i-b496bbc74b62456a-0">
              Fru talman! Med tanke på att mina kolleger inte har yrkat bifall
              till hemställan med anledning av förenklad motionsbehandling tänker
              jag dra tillbaka mitt yrkande på reservation nr 4.
            </seg>
          </u>
          <note type="speaker" xml:id="i-a2cbcd78867eeed8-0">
            Anf. 29 MATS EINARSSON (v) replik:
          </note>
          <u who="mats_einarsson_7b24f2" xml:id="i-af1a090f80921ae3-7">
            <seg xml:id="i-122a4fd3e3692f93-0">
              Fru talman! När man blir uppmanad ett ge ett besked må man försöka.
              Men jag kan inte ge dig ett så mycket bättre svar. Jag tror mig
              veta att det är på följande sätt.
            </seg>
            <seg xml:id="i-ee8fdaecd4e76d6f-0">
              En förmodligen fransk, men jag är inte helt säker, biograf som
              skrev Voltaires biografi någon gång på 1800-talet påstod inte
              att Voltaire hade sagt detta. Men han menade att detta uttryckte
              Voltaires uppfattning i frågan om yttrandefrihet.
            </seg>
            <seg xml:id="i-cf7fa2e03b897f7c-0">
              Det är möjligt att detta inte är en korrekt beskrivning av Voltaires
              uppfattning. Det vågar jag inte uttala mig om. Jag ska ta reda
              på namnet på den här personen, och sedan ska jag meddela Helena
              Bargholtz det. Jag kan skicka ut ett mejl till resten av utskottet
              också så att alla är informerade.
            </seg>
          </u>
          <note type="speaker" xml:id="i-041eba9bdeeef636-0">
            Anf. 30 HELENA BARGHOLTZ (fp) replik:
          </note>
          <u who="helena_bargholtz_f14960" xml:id="i-c05895d323bcf81b-2">
            <seg xml:id="i-24a37a420db3aaf0-0">
              Fru talman! Jag får tacka för den upplysningen.
            </seg>
          </u>
          <note type="speaker" xml:id="i-d4eac0c8297f0dc3-0">
            Anf. 31 INGVAR SVENSSON (kd):
          </note>
          <u who="ingvar_svensson_8b2598" xml:id="i-ba566af3d003b94d-3">
            <seg xml:id="i-a607f065a602f903-0">
              Fru talman! Här kommer ett autentiskt citat av Dag Hammarskjöld.
              Han säger på något ställe i sin bok Vägmärken :
            </seg>
            <seg xml:id="i-f96ca2fb001f3fa2-0">
              Det är ett ganska intressant citat. Det anknyter till vad Gustav
              Fridolin sade här tidigare. Det är inte så att jag menar att Gustav
              Fridolin är en dåre, men jag tror att det gäller att bemöta den
              typ av svepande påståenden som han gör när han kopplar ihop det
              här med trosfridsparagrafen och att någon med näbbar och klor
              har motsatt sig hetslagstiftningen.
            </seg>
            <seg xml:id="i-cbc2c18345f1320d-0">
              Det fanns någon enstaka ledamot som har hävdat det här med trosfridsparagrafen
              och någon enstaka ledamot som kanske också med näbbar och klor
              har bekämpat hetslagstiftningen. Problemet för Gustav Fridolin
              är att han inte kan bevisa att det är en och samma person. Då
              ska man inte komma med den typen av svepande saker.
            </seg>
            <seg xml:id="i-5fa2e7a0611c8392-0">
              Jag begärde ordet av en annan orsak också, nämligen att jag glömde
              att ta upp att vi har en motion om reklamförbud för köp av sexuella
              tjänster. Det kan inte genomföras utan en grundlagsförändring.
              Men dessvärre har de motionerna remitterats till lagutskottet,
              och därför har vi ett särskilt yttrande här. En annan gång får
              vi skriva en tydligare motion så att den hamnar i rätt utskott.
              Vi har tänkt oss att man skulle kunna göra samma undantag som
              man har för kommersiella annonser när det gäller alkohol och tobak
              och så vidare, som framgår av tryckfrihetsförordningen 1 kap.
              9 §.
            </seg>
          </u>
          <note type="speaker" xml:id="i-65bb7a45d8960b6f-0">
            Anf. 32 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-75aa7e0998035005-5">
            <seg xml:id="i-d67780e49721d222-0">
              Fru talman! Man ska alltid undvika att vara för svepande. Det
              är en lärdom jag kommer att ha med mig från det här huset och
              från den här debatten.
            </seg>
            <seg xml:id="i-f7200f37c43d2c37-0">
              Låt oss konstatera att det här är en intressant diskussion. Den
              som talar om att det finns en absolut yttrandefrihet kommer ju
              genast att bli emotsagd. Det finns inte ett land som har en absolut
              yttrandefrihet, utan alla utvecklade demokratier har vissa gränser
              för yttrandefriheten. Man får inte direkt kränka eller förtala
              någon. Man får och det är en dyrköpt erfarenhet från de krig som
              vår världsdel har genomlevt inte heller hetsa mot enskilda grupper.
              Man kopplar samman hetsen med de brott som de grupperna har utsatts
              för.
            </seg>
            <seg xml:id="i-ccabca500fd339ca-0">
              Nu förs i samhället en diskussion om resultatet av den lagändring
              som några av oss gemensamt gjorde i början av mandatperioden,
              nämligen att homosexuella och bisexuella inkluderas i hetslagstiftningen.
              Det har visat sig att den lagen inte gäller för den som framför
              vissa hetsande inlägg i ett kyrkorum till exempel.
            </seg>
            <seg xml:id="i-33c590dcb370809a-0">
              Samtidigt förs i samhället en diskussion om ytterligare en inskränkning
              i yttrandefriheten, nämligen att man ska ha en trosfridsparagraf.
              Även om jag inte ska gå in på om det är samma personer som säger
              de här sakerna, precis som Ingvar Svensson säger, så finns det
              en risk att vi hamnar i den något inkonsekventa situationen att
              man får hetsa i kyrkorummet, men man får inte tala illa om det
              som görs i kyrkorummet. Det skulle ju bli en ganska märklig situation.
            </seg>
          </u>
          <note type="speaker" xml:id="i-5dee9db07bb0044f-0">
            Anf. 33 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-ba566af3d003b94d-4">
            <seg xml:id="i-1605fb4f954cd41b-0">
              Fru talman! Gustav Fridolin missuppfattar detta. Du får inte
              hetsa i kyrkorum heller. Det handlar om hur du uttrycker dig;
              så kallat hate speech är inte tillåtet i kyrkorum. Det är inte
              tillåtet någonstans enligt lagstiftningen.
            </seg>
            <seg xml:id="i-40f71757788f3e52-0">
              När man tog bort trosfridsparagrafen på sin tid hänvisade man
              bland annat till hetslagstiftningen som fanns då och att den skulle
              skydda motsvarande grupper. Nu vet vi att det kan finnas skillnader
              i tillämpningen av de olika grupperna i hanteringen. Det kanske
              inte har varit så aktuellt att utnyttja den när det gäller till
              exempel hets mot kristna, medan man utmärkt kan använda den när
              andra grupper utsätts för så kallat hate speechment .
            </seg>
            <seg xml:id="i-c46307f3231b8a90-0">
              Det jag vänder mig emot är att man gör en sammankoppling på det
              här sättet. Den ena stunden vill man inte begränsa yttrandefriheten,
              och den andra vill man plötsligt inskränka den. Den kopplingen
              tror jag inte finns.
            </seg>
          </u>
          <note type="speaker" xml:id="i-10b6add4f69bb912-0">
            Anf. 34 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-75aa7e0998035005-6">
            <seg xml:id="i-87e8b20972d38472-0">
              Fru talman! Huruvida jag har missförstått resultatet av den dom
              som föll i det uppmärksammade Åke Green-fallet eller inte får
              vi väl delvis lämna därhän. Det är inte vår sak att gå in i enskilda
              domar, men det konstateras att flera av oss däribland jag efter
              det har krävt att vi bör göra en utvärdering av om lagen har fått
              det syfte vi tänkte att den skulle få. Det skulle vara rimligt
              att se om det kanske inte var så att vi menade att uttalanden
              som att homosexuella är en cancersvulst på samhällskroppen faktiskt
              skulle vara att räkna som hets.
            </seg>
            <seg xml:id="i-71fd533f0a0b28d5-0">
              Fru talman! Den här typen av debatt leder ofta till olika former
              av stickspår och intressanta diskussioner, och det ligger väl
              en rimlighet i det. Vi förde precis nyss en diskussion om vem
              som hade fällt ett särskilt uttalande. Delvis är väl det här också
              ett stickspår, även om det är en intressant diskussion. Det understryker
              Ingvar Svensson när han markerar att man inte ska uttrycka sig
              alltför svepande.
            </seg>
            <seg xml:id="i-1c824a8063265ac5-0">
              Det jag försökte säga i mitt huvudanförande var att jag tror
              att i en tid när vi kanske snarare karikerar varandra än pratar
              med varandra så finns det en vikt av att vi understryker dialogens
              värde. Det är ju trots allt dialogen och mötet mellan människor
              och chansen att få bryta sina åsikter i en öppen och fri debatt
              som är yttrandefrihetens viktigaste värde. Det är inte att man
              kan kränka andra människor.
            </seg>
            <seg xml:id="i-cd0dfdccf6ec8af4-0">
              Vi kan också se i spåren av den debatt som har förts och de bilder
              som har publicerats i Danmark och på andra ställen att hatbrott
              riktade mot just muslimer har ökat i vår del av världen. De har
              funnits i en ökande grad i Danmark och också i Sverige. Där finns
              ett arbete som vi måste göra med att begränsa hetsen samtidigt
              som vi behandlar yttrandefriheten.
            </seg>
          </u>
          <note type="speaker" xml:id="i-474523e931cffaef-0">
            Anf. 35 INGVAR SVENSSON (kd) replik:
          </note>
          <u who="ingvar_svensson_8b2598" xml:id="i-ba566af3d003b94d-5">
            <seg xml:id="i-6142e64698b6694c-0">
              Fru talman! Jag har i stort sett inte några stora invändningar
              mot vad Gustav säger här. I huvudinriktningen är vi överens.
            </seg>
            <seg xml:id="i-753996c414eb3c71-0">
              Jag skulle gärna uppmana Gustav att noggrannare läsa domen från
              Högsta domstolen. Den är intressant. Den skapar en intressant
              spänning mellan vad det är för regelverk vi lever i Europakonventionen
              kontra svensk tryckfrihetslagstiftning och så vidare. Det är en
              oerhört intressant och spännande diskussion. Jag pekade också
              på detta i mitt huvudanförande problemet med den personliga integriteten.
              Det är en spännande och egentligen mycket svår materia att hantera
              framöver. Man måste hitta den rätta balansen till exempel mellan
              privatlivet och yttrandefriheten. Det gäller också religionsfriheten.
            </seg>
          </u>
          <note xml:id="i-af338cc711ab01a8-0">
            Överläggningen var härmed avslutad.
          </note>
          <note xml:id="i-5d2d0faa738444dc-0">
            8 § Regional demokrati
          </note>
          <note xml:id="i-62c1b12ebde71d54-1">
            Föredrogs
          </note>
          <note type="speaker" xml:id="i-5744dd3fdcda4537-0">
            Anf. 36 KERSTIN LUNDGREN (c):
          </note>
          <u who="kerstin_lundgren_078b71" xml:id="i-1a8dd2922c59e116-3">
            <seg xml:id="i-2ab903300b32ba39-0">
              Fru talman! Det här är ett betänkande som också kan ses mot bakgrund
              av den debatt som vi hade i kammaren i förra veckan när vi pratade
              om författningsfrågor.
            </seg>
            <seg xml:id="i-8e355e19f61a82e7-0">
              Vi är intresserade av att förnya vår svenska modell, vilket kammaren
              väl känner till, fru talman. Vi är intresserade av att utveckla
              inte ett flernivåstyre utan en flernivådemokrati. I det sammanhanget
              är regionerna en viktig del. Vi vill stärka det lokala självstyret
              med även ett regionalt självstyre, med tydlighet och möjlighet
              att på regional nivå besluta över frågor som man jobbar med.
            </seg>
            <seg xml:id="i-f18f5eb42cf6c92b-0">
              Vi ser också i det sammanhanget, fru talman, att regionerna är
              en oerhört viktig kraft om vi vill utveckla Sveriges ekonomi.
              En fungerande regional tillväxtpolitik skulle kunna utvecklas
              om vi samlar ansvar för många av tillväxtåtgärderna och gör regionerna
              till kraftfulla aktörer för Sveriges utveckling.
            </seg>
            <seg xml:id="i-914a56e668dbae87-0">
              Det gör det möjligt att ta vara på olikheterna i vårt land. Det
              gör det möjligt att stärkas utifrån de regionala förutsättningarna.
              Ibland talar man om att det finns en tillväxtens regionala logik
              en logik som vi vill ta fasta på.
            </seg>
            <seg xml:id="i-54386ab90535a3c5-0">
              Vi ser, fru talman, att Skåne och Västra Götaland alltjämt lever
              om än på lite nåder från den här kammaren. Det har blivit försöksverksamhet
              som har fortsatt med försöksverksamhet. Vi vill skapa kraftiga
              incitament för att främja bildandet av nya regioner, och vi vill
              ge dem som finns möjligheter och befogenheter inte bara när det
              gäller sjukvård utan också när det gäller näringslivspolitik.
              Det handlar om ansvar för infrastruktur, arbetsmarknadspolitik,
              kulturpolitik och så vidare. Det är områden som i många delar
              staten i dag styr över.
            </seg>
            <seg xml:id="i-80f9028748d22e22-0">
              Fru talman! I takt med att Sverige regionaliseras är det självklart
              att länsstyrelsernas roll måste omdefinieras och renodlas som
              de statliga aktörer de är.
            </seg>
            <seg xml:id="i-2f847a429bec06e9-0">
              Vårt grannland Finland har arbetat för att kraftsamla regionalt
              med olika strukturer för att öppna dörrarna för tillväxt och möjligheter
              för utveckling i landet.
            </seg>
            <seg xml:id="i-7f6323174047079a-0">
              Vi vill ta fasta på det också och pekar i vår reservation nr
              1, den enda reservation som finns i det här betänkandet och som
              jag också vill yrka bifall till, på möjligheterna att utveckla
              regionala tillväxtkontor över hela landet som kan ta över en lång
              rad av dessa funktioner. Skåne och Västra Götaland skulle redan
              i dag kunna ha den möjligheten. De borde få överta de här tillväxtorienterade
              myndighetsuppgifterna som staten i dag svarar för. Med en tydlig
              signal från den här kammaren senare i dag skulle detta kunna förverkligas
              mycket tidigare än vad som har varit den gamla planen.
            </seg>
            <seg xml:id="i-b48c3ab10ff42862-0">
              Fru talman! Med det yrkar jag bifall till reservationen om regional
              demokrati och regional styrka för tillväxt i hela landet.
            </seg>
          </u>
          <note type="speaker" xml:id="i-2c02f85baa46747b-0">
            Anf. 37 HELENE PETERSSON (s):
          </note>
          <u who="helene_petersson_450e0f" xml:id="i-edb57429f4eb0098-0">
            <seg xml:id="i-6c9c5aaf5b141220-0">
              Fru talman! Som Kerstin Lundgren påpekade var det inte mer än
              en vecka sedan vi debatterade författningsfrågor i denna kammare.
              Då var frågan om regionalt självstyre uppe till debatt. Det känns
              lite som favorit i repris här.
            </seg>
            <seg xml:id="i-aef5c7034e8cf72b-0">
              Vi har en utredning, Ansvarskommittén, som är parlamentariskt
              sammansatt, och där har även Kerstin Lundgrens parti en representant.
              Den har i uppdrag att se över struktur och uppgiftsfördelning
              inom samhällsorganisationen. Den har i en första etapp identifierat,
              belyst och övergripande analyserat samhällsförändringar som inverkar
              på uppgiftsfördelningen i relation mellan stat, kommun och landsting
              och även mellan regeringen och de statliga förvaltningsmyndigheterna.
            </seg>
            <seg xml:id="i-9cfa2d705ba72a1e-0">
              I den andra etappen har kommittén i uppdrag att analysera och
              bedöma om det behöver ske några förändringar i struktur eller
              uppgiftsfördelning.
            </seg>
            <seg xml:id="i-8f32e73ebc340e35-0">
              Utgångspunkten för kommittén är en välfärd på lika villkor och
              efter behov som styrs demokratiskt och är solidariskt skattefinansierad.
              Utredningen har två syften, nämligen att vi även i framtiden ska
              kunna ha en gemensam välfärd och att förbättra medborgarnas möjligheter
              till inflytande, insyn och ansvarsutkrävande.
            </seg>
            <seg xml:id="i-20de0e340b71fdca-0">
              Ansvarskommittén arbetar för högtryck. Kommittén har drygt ett
              år till på sig. Den 28 februari 2007 ska man vara färdig. Låt
              utredningen arbeta färdigt innan vi här i kammaren tar ställning
              till hur vi vill att organisationen ska vara på regional nivå!
            </seg>
            <seg xml:id="i-0011c8d3816eda09-0">
              I dag finns det, som Kerstin Lundgren också påpekade, försöksverksamheter
              med ändrad regional ansvarsfördelning i två regioner, Skåne och
              Västra Götaland. Försöket ska pågå till och med utgången av 2010.
              När man har en utredning som tittar på uppgiftsfördelningen är
              det väl ganska rimligt att man låter försöken rulla på och tar
              de utvärderingar som har gjorts som en grund för det.
            </seg>
            <seg xml:id="i-26ff03943596bddd-0">
              Det innebär att utvecklingsansvaret på regional nivå lyfts från
              länsstyrelsen till ett regionalt självstyrelseorgan i länet. Försöken
              har ju utvärderats både av Högskolan i Halmstad och av Statskontoret.
              I sina utvärderingar har de bland annat lyft fram vikten av att
              reformen ska få växa underifrån och anser att både regering och
              riksdag har visat öppenhet för just detta genom att olika möjligheter
              för regional organisation och samverkan tillåts prövas.
            </seg>
            <seg xml:id="i-55245883d205ada6-0">
              Vissa remissinstanser, främst regionerna själva, har när förslaget
              om förlängningen remissbehandlades uttryckt att försöket borde
              permanentas, precis som Kerstin Lundgren har sagt här, och fortsätta
              utan tidsgräns. Men Ansvarskommitténs arbete var redan då i gång,
              och att föregripa en tillsatt utredning är inte det arbetssätt
              som riksdagen brukar tillämpa.
            </seg>
            <seg xml:id="i-9ce2bb9e8ecd173b-0">
              Även på Gotland bedrivs en försöksverksamhet med vidgad samordnad
              länsförvaltning där länsarbetsnämnden och skogsvårdsstyrelsen
              inordnas i länsstyrelsens organisation. Dessa försök är också
              något som kan ligga till grund för kommitténs förslag.
            </seg>
            <seg xml:id="i-66ad75b9d1814279-0">
              Det har också getts en möjlighet för samtliga län i landet att
              bilda kommunala samverkansorgan där alla kommuner i länet måste
              vara medlemmar och där landstingen också ges en möjlighet att
              vara med. Fördelen med den organisationen är ju att alla kommuner
              måste vara överens. Nackdelen, som jag ser det, är att det inte
              är ett direktvalt beslutande organ, vilket det är i Skåne och
              Västra Götaland.
            </seg>
            <seg xml:id="i-48942e0b33ee554f-0">
              Den regionala nivån har hamnat i fokus kanske främst genom EU-medlemskapet.
              Det lokala självstyret i Sverige har funnits i flera hundra år
              och är väl etablerat. Den omstrukturering som diskuteras i dag
              jämförs på sina håll med Axel Oxenstiernas omstrukturering på
              1600-talet. Men beslut och verksamhet är mer komplexa i dag. Vi
              lever också i en värld där människor och tjänster är mer rörliga
              än på Oxenstiernas tid. Därför ställs det i dag högre krav på
              tydliga roller och tydliga gränser för den offentliga verksamheten.
            </seg>
            <seg xml:id="i-9c99698e7c5987cd-0">
              Men som socialdemokrater håller vi också på att det ska vara
              likvärdiga förutsättningar för att få ta del av vårt välfärdssystem
              oavsett var du bor. Likvärdighet är också ett ord som kan vara
              svårt att definiera, och det ligger också inom Ansvarskommitténs
              uppdrag att försöka identifiera vad man menar med likvärdigt.
              Sverige är en enhetsstat med långtgående kommunalt självstyre,
              beskattningsrätt på tre nivåer och ett starkt nationellt ansvar
              för medborgarnas rätt till likvärdig välfärd. Uppgifterna fördelas
              mellan de olika nivåerna, och riksdagen är ytterst ansvarig. Det
              är ett gemensamt sammanhållet ansvar.
            </seg>
            <seg xml:id="i-90bd635190182203-0">
              Låt oss avvakta vad Ansvarskommittén kommer fram till och därefter
              fatta beslut om hur Sveriges gemensamma ansvarsåtaganden ska organiseras
              på kommunal, regional och nationell nivå, eller kanske på ett
              annat sätt som kommittén föreslår, och därefter se till att ansvar,
              befogenheter, beskattningsrätt och resurser följs åt.
            </seg>
          </u>
          <note xml:id="i-fc1cc93ca1bda040-0">
            Jag yrkar därmed bifall till förslaget i betänkandet och avslag
            på samtliga motioner med hänvisning främst till Ansvarskommitténs
            arbete.
          </note>
          <note type="speaker" xml:id="i-ce490be0536f280a-0">
            Anf. 38 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-1a8dd2922c59e116-4">
            <seg xml:id="i-98323ec379f244e4-0">
              Fru talman! Jag ska inte göra den här debatten onödigt lång,
              men med anledning av Helene Peterssons inlägg vill jag ändå väcka
              frågan: Varför vänta till 2010 på att göra en tydlig struktur
              som ger möjligheter för fler jobb i landet?
            </seg>
            <seg xml:id="i-73ab5b9128dd9404-0">
              Fru talman! Vi behöver få en ordning där vi kan kraftsamla för
              tillväxt och nya jobb. Om vi har det i fokus, varför då låta Region
              Skåne och Västra Götaland vänta till 2010 på att få de här tillväxtfaktorerna
              inom sitt hägn?
            </seg>
            <seg xml:id="i-15f32fb0b144c9a6-0">
              Genom att göra som vi föreslår i reservationen till det här betänkandet
              skulle man nu kunna kraftsamla där till gagn för hela landet i
              stället för att fortsätta med flernivåstyre och flernivådemokrati,
              fru talman.
            </seg>
          </u>
          <note type="speaker" xml:id="i-1cdea64fca5d7ba1-0">
            Anf. 39 HELENE PETERSSON (s) replik:
          </note>
          <u who="helene_petersson_450e0f" xml:id="i-edb57429f4eb0098-1">
            <seg xml:id="i-8499306b48a418c7-0">
              Fru talman! Jag tycker att Kerstin Lundgren tar upp två olika
              aspekter på detta, dels att tillföra de regioner som finns i dag
              inom försöksverksamheten fler uppgifter, dels i ett andra andetag
              att man ska permanenta försöksverksamheterna redan i dag.
            </seg>
            <seg xml:id="i-19cc74e160835d87-0">
              Det har ju diskuterats om man ska tillföra fler uppgifter, men
              när vi hade debatten om att förlänga beslöt vi ju här i kammaren
              att man ska fortsätta med den omfattning man har i dag. Man plockade
              bort något när det gällde kulturbidrag och förlängde inte det
              i den ena regionen.
            </seg>
            <seg xml:id="i-03b47498c565af4f-0">
              Att vi skulle fatta beslut i kammaren i dag om att permanenta
              när en utredning jobbar med precis de här frågorna, tycker jag
              skulle vara en väldigt märklig ordning. Jag tycker att det är
              bra att vi väntar in detta. Vi tittar också på försöken med en
              kommunal samverkan och hur man jobbar med det och lägger också
              det till grund. Det kommer säker fler utvärderingar, och Ansvarskommittén
              har framför allt ett medborgarperspektiv på detta. Man åker runt
              väldigt mycket i landet och får synpunkter på hur Sverige ska
              organiseras.
            </seg>
          </u>
          <note type="speaker" xml:id="i-0ae8bffd5d70a502-0">
            Anf. 40 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-1a8dd2922c59e116-5">
            <seg xml:id="i-ac5ff6b7f64b0db2-0">
              Fru talman! Även om jag skulle önska det finns det naturligtvis
              inte möjlighet för kammaren att i dag fatta beslut om att permanenta.
              Däremot kan man ge en tydlig signal och en tydlig signal till
              regeringen att låta Region Skåne och Västra Götaland få möjlighet
              att överta de tillväxtorienterade myndighetsuppgifterna i stället
              för att som sist plocka bort möjligheter. På det sättet kan man
              komma ur startblocken.
            </seg>
            <seg xml:id="i-79b711b1e7194b01-0">
              Vi behöver fler jobb och bättre fart på ekonomin, inte färre
              jobb och en långsammare utveckling. Det handlar om att inte gömma
              sig bakom Ansvarskommittén och vänta till 2010 innan man gör något
              som borde göras redan nu, nämligen stärka flernivådemokratin,
              stärka regionerna, ge en tydlig sådan signal och göra det möjligt
              att tidigare stärka just Västra Götaland och Skåne.
            </seg>
          </u>
          <note type="speaker" xml:id="i-baf270c6f25a38b8-0">
            Anf. 41 HELENE PETERSSON (s) replik:
          </note>
          <u who="helene_petersson_450e0f" xml:id="i-edb57429f4eb0098-2">
            <seg xml:id="i-a13568dfc5744de4-0">
              Fru talman! Jag tror också att vi har behov av starka regioner.
              Det är vi nog inte oense om.
            </seg>
            <seg xml:id="i-f85004f826a7be09-0">
              Vilka uppgifter som ska ligga inom de regionala områdena är ju
              sådant som Ansvarskommittén tittar på i dag. Man har ju som uppgift
              att titta på vilken relation regeringen och myndigheterna ska
              ha och kanske på hur det ska vara strukturerat rent geografiskt.
            </seg>
            <seg xml:id="i-9e0d8301a8277985-0">
              Vi har i dag myndighetsuppgifter som skiljer sig väldigt där
              länsuppdelningarna inte stämmer med myndighetsstrukturen. Det
              är också arbetsuppgifter som man tittar på i dag.
            </seg>
            <seg xml:id="i-59069cbadd7137c4-0">
              De uppgifter som Kerstin Lundgren säger att vi ska fatta beslut
              om i dag ligger under Ansvarskommittén. Jag tycker att det är
              fullt rimligt att kommittén får arbeta färdigt.
            </seg>
          </u>
          <note type="speaker" xml:id="i-c1f1b3cd6fc9a985-0">
            Anf. 42 INGER GUSTAFSSON (fp):
          </note>
          <u who="lars_gustafsson_4200e4" xml:id="i-039bf4d3f7357779-0">
            <seg xml:id="i-23e5325af3bf3664-0">
              Fru talman! Det här blir nästan tredje gången gillt. Vi instämmer
              alla och påminner oss den debatt vi hade förra torsdagen då vi
              också på något sätt avslog en mängd motioner med hänvisning till
              Grundlagsutredningen och Ansvarskommitténs pågående arbete. Jag
              är inte originellare än att jag instämmer och säger samma sak
              som Kerstin Lundgren och Helene Petersson.
            </seg>
            <seg xml:id="i-cc4e227cf7d54379-0">
              Det går säkert inte att hitta några andra argument. Senare talare
              kanske kan hitta dem.
            </seg>
            <seg xml:id="i-55d2610a0ab0c4ab-0">
              Jag vill, fru talman, också instämma i utskottets betänkande
              och förslag till beslut i de frågorna eller icke-beslut, kanske
              man ska säga.
            </seg>
            <seg xml:id="i-fc2b504549c8abf2-0">
              Ansvarskommittén är alltså viktig i det här sammanhanget. Den
              har i sin andra etapp uppdraget att analysera och bedöma struktur
              och uppgiftsfördelning inom staten och mellan stat, landsting
              och kommun. Säkert är det något som behöver förändras. Men det
              är ju inte alltid så att lösningen på alla problem är en omorganisation.
            </seg>
            <seg xml:id="i-edc439dcf0a3f8f1-0">
              Kommittén har ju också hittills mest presenterat förslag till
              regionala indelningar, vilket har väckt intresse och ibland förstämning.
              Förslagen innebär att man har indelat efter folkmängd eller efter
              kvadratmeter. Det stöter alltid på viss patrull när man kommer
              med sådana förslag.
            </seg>
            <seg xml:id="i-7d72410ae76b480b-0">
              Det visar tydligt hur svårt det är att finna en optimal indelning
              av vårt land som kanske på ett bättre sätt än dagens gamla län
              motsvarar medborgarnas krav på hälso- och sjukvård och fortsatt
              regional utveckling. Det är viktigt.
            </seg>
            <seg xml:id="i-e7993bf67b5e6ae2-0">
              Genom att statsrådet Ylva Johansson också har gett besked om
              att vi kanske får mer statlig styrning av viss specialistsjukvård
              kanske vi i vissa frågor går i motsatt riktning, alltså från regional
              till statlig nivå. Jag säger inte att det ena är fel och det andra
              rätt. Det finns också de utanför oss i Europa som säger att Sverige
              är ett land men också en region.
            </seg>
            <seg xml:id="i-f60d959f83ccaed2-0">
              Vad är en region och hur ska vi dela in vårt land?
            </seg>
            <seg xml:id="i-c163dae3e20aedd6-0">
              Det är intressant också ur Folkpartisynpunkt det som nu sker
              i Skåne län och i Västra Götalands län. Den försöksverksamhet
              med vidgad samordnad länsförvaltning som pågår på Gotland är också
              intressant. Regeringskansliet arbetar ju med en gränskommunutredning.
            </seg>
            <seg xml:id="i-f35025ef5adf9e80-0">
              Allt detta följer Folkpartiet med intresse, och avvaktar snällt.
            </seg>
            <seg xml:id="i-0517d11fb8a789c8-0">
              Fru talman! Folkpartiet vill betona vikten av att medborgarna
              har ett reellt inflytande på den regionala nivån. Vi har och är
              för folkvalda regionala organ. Endast genom att man bygger på
              direktvalsmetoden får dessa organ förtroende och blir tydliga
              och beslutsmässiga. Medborgarna kan också utkräva ansvar genom
              allmänna val. Därför har vi i Folkpartiet stött förslaget om förlängd
              försöksverksamhet och accepterar att vi avslår motionerna tills
              vidare med hänvisning till den pågående försöksverksamheten.
            </seg>
            <seg xml:id="i-0dc76c7597daba71-0">
              Det har också med hänvisning till försöksverksamheten i Skåne
              föreslagits från Folkpartiets sida att man skulle ge ett tilläggsdirektiv
              så att man även skulle studera frågor om gränsöverskridande regioner,
              till exempel Öresundsregionen. Vi lever, som sagt, i en väldigt
              föränderlig värld.
            </seg>
            <seg xml:id="i-3c0d9549e7a4923b-0">
              Visst fattar vi en del beslut här i riksdagen som kanske skulle
              kunna fattas på något annat ställe. Därför blir det nödvändigt
              att inom en nära framtid göra översyner av beslutsprocesserna.
              Vilka beslut ska fattas på statlig nivå och vilka ska fattas på
              regional nivå?
            </seg>
            <seg xml:id="i-99351fe2bfb9622a-0">
              Sverige är ett vidsträckt land och både tättbefolkat och glesbefolkat.
              Det måste vi ta hänsyn till. Bland andra Anna Grönlund Krantz
              har i en motion tidigare i år talat om att vi i dag långt ifrån
              fattar beslut på rätt nivå.
            </seg>
            <seg xml:id="i-a5fd2af0a538afa4-0">
              Ansvarskommittén har en stor uppgift i detta arbete. Vi i Folkpartiet
              ser med spänning fram emot framtidsinriktade förslag. Under tiden
              vill jag för Folkpartiets räkning och i avvaktan på att framtidsdimman
              ska lätta yrka bifall till utskottets förslag i konstitutionsutskottets
              betänkande nr 25 Regional demokrati.
            </seg>
          </u>
          <note type="speaker" xml:id="i-5e06a8fc9c1070b7-0">
            Anf. 43 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-d5db6e679e698809-0">
            <seg xml:id="i-61b32439d1840b01-0">
              Fru talman! Intresset för regional samverkan och formerna för
              det har ökat. Det tror jag inte minst beror på att vi ser behovet
              av en mer effektiv samverkan på en regional nivå. Vi ser att avsaknaden
              av ett regionalt beslutsorgan här i Helsingfors har lett till
              att regionen har haft svårt att samla sig och att regionen har
              saknat verktyg för att skapa förutsättningar för en positiv utveckling
              på till exempel infrastrukturens område för att skapa förutsättningar
              för fler jobb.
            </seg>
            <seg xml:id="i-1daaea566c1b73a9-0">
              Subsidiaritetsprincipen ska enligt Kristdemokraternas uppfattning
              vara central i arbetet för en relevant maktdelning mellan olika
              nivåer i samhället. Det en gemenskap kan sköta på ett ändamålsenligt
              sätt ska den också få sköta. Överordnade gemenskaper ska ha skyldighet
              att stödja där så behövs. Stödet måste respektera enskilda människors
              rättigheter och gemenskapernas eget kompetensområde.
            </seg>
            <seg xml:id="i-9f15425ea7726878-0">
              Det är den här principen som gör att vi kristdemokrater vill
              ge mer makt åt familjer och enskilda till exempel när det gäller
              att kunna välja barnomsorg.
            </seg>
            <seg xml:id="i-1eb1b1b053d530f8-0">
              Subsidiaritetsprincipen säger oss också att vi på till exempel
              miljöpolitikens område måste fatta gemensamma beslut på EU-nivå.
            </seg>
            <seg xml:id="i-8a255c1a79c33a0d-0">
              Utvecklingsarbete och infrastruktur är bara två exempel på frågor
              som måste hanteras i allt större områden men ändå ha en lokal
              förankring. Vissa frågor där ansvaret i dag ligger på kommunerna,
              men främst frågor som i dag ligger på landstingskommunal och statlig
              nivå, bör föras till regioner över hela landet i enlighet med
              vad som gjorts i försöken i Region Skåne och Västra Götalandsregionen.
              Det har vi hört tidigare i debatten.
            </seg>
            <seg xml:id="i-360c032ab0930a0c-0">
              Det regionala utrymmet att ta ansvar för och påverka situationen
              i våra olika regioner måste öka. Med ansvar för utvecklingen av
              en region måste naturligtvis också följa resurser och befogenheter.
              Det är väl inte minst på det området som vi behöver förstärka.
            </seg>
            <seg xml:id="i-b6481092ab31fd26-0">
              Jag vill göra ytterligare en markering i ett, som jag tror, ganska
              kort anförande. Vi har ju hört att frågorna behandlas på andra
              ställen i samhället.
            </seg>
            <seg xml:id="i-0b2a93ffac1374e7-0">
              För att säkra en demokratisk förankring av det regionala ansvaret
              måste regionfullmäktigeförsamlingarna vara direktvalda i alla
              landets regioner.
            </seg>
            <seg xml:id="i-7db25dde3a8b5ea8-0">
              Utifrån vår kristdemokratiska ideologiska utgångspunkt är en
              av folket vald fullmäktigeförsamling alltid av ett högre demokratiskt
              värde än en indirekt vald sådan församling. I de regionala samverkansorgan
              som vi har haft på en del håll i Sverige är ofta endast de större
              politiska grupperingarna representerade. Det leder till ett demokratiskt
              underskott och brist på viktiga perspektiv.
            </seg>
            <seg xml:id="i-1e9a0a8bdf7ad39a-0">
              Dessutom leder det till att det blir betydligt svårare att utkräva
              ansvar av politikerna. De sitter på kommunernas mandat och uppträder
              därmed ofta som representanter utan något personligt ansvar.
            </seg>
            <seg xml:id="i-ad6d54d25b650438-0">
              Jag menar, fru talman, att med ett politiskt ansvar måste det
              följa en möjlighet för medborgarna att ställa ansvariga till svars.
              Då krävs att politikerna väljs direkt.
            </seg>
            <seg xml:id="i-10a39238c0cf949f-0">
              Om tjockleken på det här betänkandet hade speglat arbetet med
              att få fram former för regional samverkan hade jag varit orolig
              och haft en ganska så lång reservation. Nu har jag inte det, och
              det beror på att Ansvarskommittén, som vi har hört tidigare i
              debatten, utreder hela samhällsorganisationen, inkluderat frågan
              om den regionala indelningen och självstyrelsen. Där arbetar Kristdemokraterna
              i enlighet med det som jag här kort har redogjort för.
            </seg>
            <seg xml:id="i-115e772474462b37-0">
              Vi ser fram emot kommitténs arbete och har därför inte funnit
              anledning att reservera oss i det här betänkandet. Så jag yrkar
              bifall till utskottets förslag.
            </seg>
          </u>
          <note type="speaker" xml:id="i-b182f8a67d834b5c-0">
            Anf. 44 HELENE PETERSSON (s) replik:
          </note>
          <u who="helene_petersson_450e0f" xml:id="i-edb57429f4eb0098-3">
            <seg xml:id="i-236bc0b24be3c691-0">
              Fru talman! Subsidiaritetsprincipen är ju en princip som kd lyfter
              väldigt ofta och väldigt mycket. Jag tror väl inget parti egentligen
              har något emot denna, utan det ska vara det grundläggande. Men
              jag är lite intresserad av hur man ser på helhetsansvaret i det
              fall som vi diskuterar nu med regional beslutanderätt och beskattningsrätt.
              Regioner, kommuner inom regioner och olika regioner i landet ser
              ju väldigt olika ut. Man har olika tillväxttakt, man har olika
              stor befolkning och ser på många olika sätt väldigt olika ut.
              Man kan vara inne i olika utvecklingsfaser. Bör man ha något nationellt
              helhetsansvar över detta enligt kd:s sätt att titta på den regionala
              utvecklingen?
            </seg>
            <seg xml:id="i-2c0ebf8cc5c6e616-0">
              Jag reagerade också lite på att Helena Höij lyfter familjepolitiken
              när det gäller subsidiaritetsprincipen. Det är ju samma sak där.
              Ska det vara ett ansvar som tas på den kommunala nivån, vilket
              jag vet att Kristdemokraterna ofta framför, eller finns det något
              skäl till att man även ska ha ett helhetsansvar för att likvärdigheten
              ska kunna gälla i hela landet?
            </seg>
          </u>
          <note type="speaker" xml:id="i-62a5ca3000e665dd-0">
            Anf. 45 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d5db6e679e698809-1">
            <seg xml:id="i-2c29a80be3de2ea6-0">
              Fru talman! Jag kan börja med Helene Peterssons sista fråga kring
              familjepolitiken. Vi anser att det primära ansvaret ligger hos
              föräldrarna och i familjen när det gäller att välja barnomsorg.
              I subsidiaritetsprincipen ingår också det glöms ofta bort det
              lilla ordet subsidier, det vill säga att stödja. Det finns alltså
              ett ansvar att stödja familjerna så att de kan göra de val och
              ta det ansvar som vi tycker ligger på familjer och föräldrar när
              det gäller barnen. Här har den kommunala nivån det primära ansvaret.
              Kommunerna kan inte alltid ta det ansvaret på det sätt de vill,
              därför att vi på den statliga nivån där lagstiftningsmakten ligger
              har en lag som säger att man till exempel inte kan införa ett
              kommunalt vårdnadsbidrag fast vi vet att det är kommuner. Det
              är klart att beslut behöver fattas på många olika nivåer, en del
              beslut som handlar om att välja barnomsorg om vi nu pratar om
              subsidiaritetsprincipen. Då måste också andra nivåer fatta beslut
              som stöder den minsta gemenskapen här, alltså familjen, i den
              rätten. Där krävs både kommunala och statliga beslut enligt vår
              mening för att rätta till situationen utifrån dagens utgångspunkt.
            </seg>
            <seg xml:id="i-44a90c459a303d6c-0">
              När det gäller Helene Peterssons första resonemang vet jag inte
              om det bottnar i ett stort missförstånd att vi skulle ha regioner
              och därmed skulle göra den statliga nivån onödig. Det tror jag
              aldrig att vi har framfört. Däremot ska det ligga tillräckliga
              befogenheter på de regionala nivåerna just utifrån det som Helene
              Petersson så tydligt beskriver, att vi har så olika förutsättningar
              i olika regioner. Då måste man få resurser och verktyg att ta
              hänsyn till de olika förutsättningarna i arbetet för att skapa
              förutsättningar för en fungerande infrastruktur och så vidare.
            </seg>
          </u>
          <note type="speaker" xml:id="i-535a8cdb8a982043-0">
            Anf. 46 HELENE PETERSSON (s) replik:
          </note>
          <u who="helene_petersson_450e0f" xml:id="i-edb57429f4eb0098-4">
            <seg xml:id="i-2e538fe21f551b54-0">
              Fru talman! En del i den regionala biten är beskattningsrätten.
              Jag har en fråga till Kristdemokraterna om hur de ställer sig
              till beskattningsrätten i förhållande till det skatteutjämningsförslag
              som vi i dag har. Ser man att det skulle kunna ändras på något
              sätt om man stärker beskattningsrätten på regional nivå? Eller
              finns det fortfarande behov, enligt Kristdemokraternas sätt att
              se, av ett skatteutjämningssystem?
            </seg>
          </u>
          <note type="speaker" xml:id="i-c9279573d31c92be-0">
            Anf. 47 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-d5db6e679e698809-2">
            <seg xml:id="i-d4b0aa1de9bcedd3-0">
              Fru talman! När det gäller skatteutjämningssystemet anser Kristdemokraterna
              att det inte ska vara ett interkommunalt skatteutjämningssystem,
              utan det är något som staten ska ta ansvar för och utjämna de
              skillnader som kan finnas i förutsättningar mellan kommuner och
              mellan regioner. Det är klart att i en framtid skulle vi hoppas
              att behovet av den här typen av utjämning skulle minska. Det måste
              ju vara allas vår gemensamma vision att skapa så pass livskraftiga
              regioner att man inte behöver ha en skatteutjämning mellan olika
              delar av Sverige. Jag tror inte att vi kommer dit i en nära framtid.
              Då vill vi se över skatteutjämningssystemet. Det ska alltså inte
              vara ett interkommunalt system. Jag hoppas det är svar på Helenes
              fråga.
            </seg>
          </u>
          <note type="speaker" xml:id="i-8d7cfb0175239881-0">
            Anf. 48 MATS EINARSSON (v):
          </note>
          <u who="mats_einarsson_7b24f2" xml:id="i-af1a090f80921ae3-8">
            <seg xml:id="i-d1dd141934599ffa-0">
              Fru talman! Jag ska ta upp en fråga som har förföljt mig under
              en tid som jag inte blir fri från. Den lyder: Vad menar Centern
              med federalism? Vad menar Centern med begreppet federalism? Det
              är möjligt att frågan egentligen skulle formuleras: Menar Centern
              något med begreppet federalism?
            </seg>
            <seg xml:id="i-8c925c624c92a942-0">
              Hursomhelst finns det något slags svar i reservationen från Centern.
              Det är ju bra. Det står så här: Som anförs motionsvis anser Centerpartiet
              att den samhällsform som bäst tillgodoser ett starkt skydd för
              det lokala självstyret med regional och nationell handlingskraft
              är federalism, dvs. delad suveränitet mellan flera olika nivåer.
            </seg>
            <seg xml:id="i-1bbadbcb7ae978d8-0">
              Det där gör mig lite konfunderad. Jag har inte gått till den
              folkrättsliga litteraturen. Det borde jag naturligtvis göra. Men
              som jag har förstått begreppet suveränitet i den mening som vi
              nu talar om det är det en odelbar, legitim, offentlig makt över
              ett visst territorium. Det är en suveränitet som är okränkbar,
              inte i den faktiska meningen det är klart att man kränka suveränitet
              genom att föra krig och på annat sätt men i den meningen att någon
              utomstående makt inte legitimt kan begränsa eller dela upp denna
              suveränitet som ett land, i typfallet, tänks ha.
            </seg>
            <seg xml:id="i-0b62c4c8ac50b9d8-0">
              Det utesluter naturligtvis inte maktdelegering. Det är ju en
              helt annan sak, alltså att vi lägger uppgifter på olika nivåer
              i samhället. Det är en lämplighetsfråga. Det är en diskussion
              som förs till exempel i Ansvarskommittén om hur vi ska fördela
              olika samhällsuppgifter på olika nivåer. Men det är inte det som
              begreppet federalism handlar om.
            </seg>
            <seg xml:id="i-d564fbfe76121a9b-0">
              Jag tycker i och för sig att det är en självmotsägelse att tala
              om en delad suveränitet. Men vi tänker ett steg till och försöker
              komma fram till hur en delad suveränitet skulle kunna uppkomma
              över huvud taget. Antingen, såvitt jag begriper, måste det vara
              någon utomstående legitim makt som kan dela en suveränitet som
              i dag är odelad. Det är svårt att tänka sig vilken denna legitima
              makt skulle vara i Sveriges fall. Men det är möjligt att man skulle
              kunna fundera ut något sådant. Jag har svårt att se det. För det
              är ju inte så här kommer invändningen och jag tror att det är
              det Centern egentligen tänker sig att den suveräna enheten, i
              vårt fall Sverige med riksdagen som folkets främsta företrädare,
              själv kan dela upp sig. Vad vi gör då är att vi delegerar. Den
              här riksdagen kan givetvis besluta att sjukvården ska landstingen
              sköta, skolan tar kommunerna hand om, men det är vi här i riksdagen
              som har beslutat detta. Vi har då delegerat den makten, den beslutanderätten.
              Vi kan därmed också legitimt ta tillbaka den. Det är ingen delning
              av suveränitet; det är en delegering.
            </seg>
            <seg xml:id="i-ee31fd4ac29e470f-0">
              För att vi ska hamna i en situation av delad suveränitet måste
              det vara från början suveräna enheter som sluter sig samman och
              överlåter en del av sin suveränitet till en federal nivå. Typfallet
              är Amerikas förenta stater, som ju historiskt sett är en sammanslutning
              av suveräna stater i en federation. EU skulle kunna bli något
              sådant i framtiden. Några vill det. Jag vill det inte, men det
              är åtminstone teoretiskt tänkbart.
            </seg>
            <seg xml:id="i-0454af7b97c6d5ce-0">
              Det är där någonstans man hamnar om man ska ge något rimligt
              intellektuellt innehåll till begreppet federalism.
            </seg>
            <seg xml:id="i-2306922e6a23f66e-0">
              Jag menar, som jag sade i en annan debatt, att den historiska
              möjligheten att skapa ett federalt Sverige gick förlorad någonstans
              kring 1100- eller 1200-talet när de då reellt någorlunda suveräna
              landskapen gick samman och föll under en kungamakt. Oavsett vad
              vi vill tror jag inte att det är faktiskt möjligt att återskapa
              den situationen eller återgå till detta stadium.
            </seg>
            <seg xml:id="i-3d9d57b2454413b7-0">
              Jag misstänker dock starkt vi får väl se om det möjligtvis blir
              någon replik på detta att Centern inte menar någonting med federalism.
              Man menar helt enkelt en annan, lite mer decentraliserad fördelning
              av samhälleliga uppgifter på olika nivåer. Javisst, låt oss då
              diskutera det! Vi diskuterar det i Ansvarskommittén, och vi kan
              diskutera det här också. Men förvirra inte debatten genom att
              föra in begreppet federalism!
            </seg>
            <seg xml:id="i-b978a3b0991456f2-0">
              Men jag vet inte; det är möjligt att jag har fel och att Centern
              faktiskt menar något med begreppet federalism. I så fall skulle
              det fortfarande vara intressant att få reda på vari detta kan
              bestå.
            </seg>
            <seg xml:id="i-a5eafa07d2934fb8-0">
              I den debatt som egentligen förs här ska jag bara mycket kort
              säga att jag stöder utskottets förslag, hänvisning till Ansvarskommittén.
              Vänsterpartiets utgångspunkt är och kommer såvitt jag begriper
              att förbli att vi behöver en regional organisation, en regional
              nivå med direktvald folkförsamling med ett betydande ansvar på
              denna nivå. Samtidigt tror jag att det även i framtiden kommer
              att behövas en statlig regional myndighetsorganisation. Hur vi
              ska få ihop detta diskuterar vi nu i Ansvarskommittén och på andra
              ställen, och vi återkommer säkert till det i denna kammare också.
            </seg>
          </u>
          <note type="speaker" xml:id="i-44515afdb6750b97-0">
            Anf. 49 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-1a8dd2922c59e116-6">
            <seg xml:id="i-8f42a93b81a4a75a-0">
              Fru talman! Om Mats Einarsson, som vi sade i förra veckan, är
              beredd att gå med på att diskutera denna typ av frågor i Grundlagsutredningen
              och se till att vi får möjlighet och förutsättning att göra det
              kommer vi att kunna bena ut begreppen. Vi talar om att man ska
              bygga ett Sverige utifrån federalismens principer. Vi pratar om
              grundlagskonvent, fru talman, och vi vill maktdela där det inte
              är möjligt att från en nivå gå in och suga upp makt mot en annan
              nivås vilja.
            </seg>
            <seg xml:id="i-2f2ca09926ca5449-0">
              Detta är naturligtvis svårare och en större utmaning, fru talman,
              när vi har en enhetsstat av svensk modell. Det finns dock exempel
              ute i världen där man vågat öppna för denna typ av diskussioner
              även i enhetsstatsstrukturer. Låt oss göra det också här, så ska
              vi kunna bena ut begreppen. Det är jag övertygad om, fru talman.
            </seg>
          </u>
          <note type="speaker" xml:id="i-8a52fd32d9be311f-0">
            Anf. 50 MATS EINARSSON (v) replik:
          </note>
          <u who="mats_einarsson_7b24f2" xml:id="i-9e41bf21290f4fc7-0" next="cont">
            <seg xml:id="i-bd9efe6c97bc03b8-0">
              Fru talman! På en punkt är jag helt överens med Kerstin Lundgren
              och Centern: Det är verkligen en utmaning att lyckas med det som
              Centern tror sig kunna lyckas med.
            </seg>
          </u>
          <note xml:id="i-af338cc711ab01a8-1">
            Överläggningen var härmed avslutad.
          </note>
          <note xml:id="i-ccb869ef8782d009-0">
            Ajournering
          </note>
          <note xml:id="i-34275ae50b9bbd5b-0">
            Kammaren beslutade kl. 13.55 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="mats_einarsson_7b24f2" prev="cont" xml:id="i-8603f92b43756dde-0">
            <seg xml:id="i-3cb61edb8d33907b-0">
              Återupptagna förhandlingar
            </seg>
            <seg xml:id="i-eefff454bf54a79e-0">
              Jag vill påpeka att frågor och svar ska vara korta och i princip
              inte överstiga en minut. Dessutom vill jag påpeka att en fråga
              antingen ska vara av övergripande allmänpolitiskt slag eller avse
              ett ämne som faller inom ett av de närvarande statsrådens ansvarsområde
              och avse dennes tjänsteutövning, och som sagt allmänpolitiska
              frågor besvaras av utbildnings- och kulturminister Leif Pagrotsky.
            </seg>
            <seg xml:id="i-8463bcc3ab83ea94-0">
              Vi har inom talmanskollegiet kommit överens om att särskilt betona
              de här reglerna inför varje frågestund eftersom det på senare
              tid har förekommit frågor där en tredje part har blivit indragen
              utan att ha möjlighet att kommentera i fråge- och svarsutbytet.
              Det är alltså inte syftet med frågestunderna. Vi hoppas att vi
              talmän tillsammans med er statsråd och ledamöter ska kunna hålla
              oss till den debattordning som vi har satt upp.
            </seg>
            <seg xml:id="i-1f3f85af59a58f33-0">
              Sprutor och kanyler till narkomaner
            </seg>
          </u>
          <note xml:id="i-2e532e36fa2e1f9d-0">
            Förhandlingarna återupptogs kl. 14.00.
          </note>
          <note xml:id="i-ae1e413457766dc9-0">
            9 § Frågestund
          </note>
          <note xml:id="i-e4e2c6b1c3263253-0">
            Anf. 51 TREDJE VICE TALMANNEN:
          </note>
          <note xml:id="i-a77d12cdbb5ee4d0-0">
            Följande statsråd svarar på frågor i dag: utbildnings- och kulturminister
            Leif Pagrotsky, statsrådet Ulrica Messing, statsrådet Morgan Johansson,
            statsrådet Carin Jämtin och statsrådet Ibrahim Baylan. Vi hälsar
            dem välkomna.
          </note>
          <note xml:id="i-f8e36d34a0c71776-0">
            Allmänpolitiska frågor besvaras av utbildnings- och kulturministern.
          </note>
          <note type="speaker" xml:id="i-4bb340389f3b07f0-0">
            Anf. 52 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-c7f6bb4c7b19c0d3-0">
            <seg xml:id="i-ab1baa3386fd231a-0">
              Fru talman! Min fråga riktar sig till Morgan Johansson med anledning
              av att regeringen har lagt fram förslag till riksdagen att sjukvården
              ska få dela ut sprutor och kanyler till narkomaner. Förslaget
              riskerar den svenska restriktiva narkotikapolitiken. Det är ju
              förbjudet att använda narkotika. Samtidigt vill Socialdemokraterna
              att sprutnarkomanerna ska få verktygen för sitt lagbrott. Det
              går inte ihop.
            </seg>
            <seg xml:id="i-5d2227aab47531c4-0">
              Att förhindra smittspridning är huvudargumentet, om jag förstår
              det rätt. Hur kan det då komma sig att man lägger fram förslag
              om att ge sprutor och kanyler när den främsta smittokällan är
              de kärl man tillreder narkotikan i?
            </seg>
          </u>
          <note type="speaker" xml:id="i-8b70b288bb8e1318-0">
            Anf. 53 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-0">
            <seg xml:id="i-56f456cfd7af0e33-0">
              Fru talman! Det här är ju en gammal fråga. Det har funnits sprutbytesverksamhet
              i Sverige under 20 års tid. Frågan har skjutits framåt av utredning
              efter utredning, regering efter regering. Det var till och med
              så att den borgerliga regering som satt i början av 90-talet inte
              orkade med att hantera frågan vid det tillfället. Likadant har
              det varit med socialdemokratiska regeringar.
            </seg>
            <seg xml:id="i-a228179fcb460b9a-0">
              Jag föresätter mig att försöka se till att lösa ut den här frågan
              en gång för alla och göra det på ett sådant sätt att vi inte avbryter
              den verksamhet som har funnits i Sverige under 20 års tid och
              som faktiskt har inneburit att man har lyckats begränsa smittspridningen
              av hiv. I stället måste det vara ett uppdrag för varje landsting
              att självt få bestämma vilken verksamhet man ska ha. Därför har
              jag också lagt ett lagregleringsförslag på riksdagens bord.
            </seg>
            <seg xml:id="i-2d0a5ba6f2db4843-0">
              Förra året smittades fjorton narkomaner av hiv tretton av dem
              i Helsingfors, ingen i Skåne. Så har det varit år efter år.
            </seg>
          </u>
          <note type="speaker" xml:id="i-83f3b6faa9f5bf9b-0">
            Anf. 54 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-c7f6bb4c7b19c0d3-1">
            <seg xml:id="i-3d260c4168ace4c9-0">
              Fru talman! Gammal eller ny fråga, det är en viktig fråga. Jag
              kan ge ett förslag till socialtjänstministern på hur man löser
              ut den här frågan. Det är att ta bort de här projekten och se
              till att man inte får dela ut sprutor och kanyler till narkomaner.
              Det finns faktiskt inga vetenskapliga belägg för att sprutbyte
              gör nytta.
            </seg>
            <seg xml:id="i-2b269833412dde6d-0">
              Vi har många goda erfarenheter, till exempel i Uppsala, där man
              har kontakt med sprutnarkomaner utan att dela ut sprutor. Varför
              då försöka slå hål i den restriktiva narkotikapolitiken genom
              att fastställa att man ska få dela ut sprutor? Det är fel väg
              att gå.
            </seg>
            <seg xml:id="i-b8e04a500b461761-0">
              Jag ställde frågan: Varför tillåta utdelning av sprutor och kanyler
              när det inte är det som sprider smittan?
            </seg>
          </u>
          <note type="speaker" xml:id="i-6713fe79acab9989-0">
            Anf. 55 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-1">
            <seg xml:id="i-81a6ad500843f4f1-0">
              Fru talman! Jag får nog säga att Cecilia Magnusson tar väldigt
              lätt på hivfrågan. I stora delar av världen är smittspridning
              bland sprutnarkomaner en väldigt påtaglig risk. Den sker väldigt
              snabbt. Det räcker att gå till Estland eller till S:t Petersburgsområdet
              för att se en väldigt snabb spridning av hiv just bland sprutnarkomaner.
            </seg>
            <seg xml:id="i-4c31978a51cdd2db-0">
              Vi har också svenska exempel. På mitten av 80-talet smittades
              över hälften av alla sprutnarkomaner i Helsingfors inom loppet
              av åtta månader. Det innebär att om smittan kommer in i den gruppen
              är risken att den får en väldigt snabb spridning.
            </seg>
            <seg xml:id="i-96fddeb0c5b73ac2-0">
              Jag har sagt att jag vill lösa ut den här frågan på ett sådant
              sätt att vi lagreglerar den verksamhet som har funnits under 20
              års tid. Jag tror att vi skulle ta väldigt stora risker om staten
              skulle tvinga i det här fallet region Skåne att lägga ned. Då
              tror jag att vi skulle få en utveckling när det gäller hivspridning
              i den regionen som skulle vara väldigt negativ. Den risken vill
              inte jag ta. Jag vill inte ha fler människor som får hiv i vårt
              land.
            </seg>
            <seg xml:id="i-6f7948f99f665330-0">
              Trafikpolisens arbete mot rattfylleri
            </seg>
          </u>
          <note type="speaker" xml:id="i-5010d3a6718b1cc7-0">
            Anf. 56 JOHNNY GYLLING (kd):
          </note>
          <u who="johnny_gylling_252152" xml:id="i-257f3ddd5a28afb0-0">
            <seg xml:id="i-8fa19fac36ec4aa9-0">
              Fru talman! I dag har trafikutskottet och justitieutskottet haft
              en stor utfrågning här i riksdagen om rattfylleriet. En fråga
              som betonades mycket var polisens roll i trafiksäkerhetsarbetet.
              Vi kristdemokrater menar att trafikpolisen syns alldeles för lite
              på vägarna. Vi har lagt fram ett förslag om en nationell trafikpolis.
            </seg>
            <seg xml:id="i-a8b800a39597af54-0">
              Nu hamnar det här området under justitieministerns ansvar, men
              vi har också infrastrukturministern här i dag som är ansvarig
              för trafiksäkerheten. Eftersom polisen spelar en viktig roll på
              området vill jag fråga ministern vad hon gör för att tillsammans
              med justitieministern se till att trafikpolisens arbete blir effektivare.
            </seg>
          </u>
          <note type="speaker" xml:id="i-bfa0f7c458d00511-0">
            Anf. 57 Statsrådet ULRICA MESSING (s):
          </note>
          <u xml:id="i-9de2f5f2b76551b4-5" who="unknown">
            <seg xml:id="i-1a3e3f3ef4e7f40a-0">
              Fru talman! Jag delar Johnny Gyllings uppfattning att det här
              är en oerhört viktig fråga. Det är ingen tvekan om att polisen
              också spelar en avgörande roll för våra möjligheter att nå nollvisionen.
            </seg>
            <seg xml:id="i-cb87acbbbabfe81a-0">
              På seminariet i Tylösand för ungefär ett och ett halvt år sedan
              lämnade ett antal försäkringsbolag en redogörelse. Man hade jämfört
              trafikpolisernas arbete i olika län. Det visade väldigt tydligt
              att intensiteten i polisens kontroller längs vägarna för att testa
              rattfylleri skilde sig mycket åt. Jag hade då en sittning med
              justitieminister Thomas Bodström, och vi är överens om att den
              stora spridningen av de insatser som poliserna gör runtom i landet
              är oacceptabel. Jag vet att justitieministern just därför också
              har diskuterat med Rikspolisstyrelsen vad de kan göra för att
              skillnaderna från län till län i de insatser som trafikpolisen
              ska göra inte ska vara så stora.
            </seg>
          </u>
          <note type="speaker" xml:id="i-57b56db26d0aa72d-0">
            Anf. 58 JOHNNY GYLLING (kd):
          </note>
          <u who="johnny_gylling_252152" xml:id="i-257f3ddd5a28afb0-1">
            <seg xml:id="i-655c435a5b03b287-0">
              Fru talman! Tack för svaret! Det visar att ministern är medveten
              om problemet.
            </seg>
            <seg xml:id="i-21bf5171f4e1d6d9-0">
              NTF har också presenterat en rapport om de här skillnaderna och
              även pekat på skillnaderna mellan olika länder, till exempel att
              Sverige har 50 % fler övervakningstimmar än Danmark i trafiken
              men bara rapporterar en tredjedel så många trafikbrott. Varför
              det är så kan man också fråga sig.
            </seg>
            <seg xml:id="i-df78b766043595b5-0">
              Min poäng med frågan är att det krävs ett samarbete mellan departementen
              för att vi ska få en effektiv trafikpolis. Då vill jag återigen
              fråga ministern: Vad gör regeringen konkret för detta?
            </seg>
            <seg xml:id="i-0b6393a1e7381131-0">
              Det sätts upp många fartkameror nu. Enligt min mening kan inte
              fartkameror ersätta synliga poliser i trafiken. Fartkameror kan
              till exempel inte bevaka rattfylleri som poliser kan göra. Min
              fråga kvarstår: Vad gör ministern konkret för att tillsammans
              med justitieministern effektivisera trafikpolisens arbete?
            </seg>
          </u>
          <note type="speaker" xml:id="i-6715e232c545d15b-0">
            Anf. 59 Statsrådet ULRICA MESSING (s):
          </note>
          <u xml:id="i-9de2f5f2b76551b4-6" who="unknown">
            <seg xml:id="i-bb4237062b08613d-0">
              Fru talman! Jag skulle vilja börja med att säga att de fartkameror
              vi har längs våra vägar spelar en roll. Jag menar inte att de
              ska ersätta trafikpolisen men de kompletterar och stärker deras
              arbete. Nu ska vi under det här året och nästa år göra en stor
              utbyggnad av antalet hastighetskameror. Under 2007 kommer vi att
              ha 700 sådana kameror runtom i vårt land. Nu under våren sätter
              vi upp den första digitala kameran. Kameror är viktiga, men enskilda
              poliskontroller är naturligtvis också oerhört viktiga.
            </seg>
            <seg xml:id="i-75045a79b27ad59f-0">
              Vi har regelbundna diskussioner mellan Näringsdepartementet och
              Justitiedepartementet. Jag har vid ett antal tillfällen försäkrat
              mig om att justitieministern också lyfter upp frågorna i sina
              dialoger med viktiga myndigheter i det här fallet Rikspolisstyrelsen.
              Vi har så sent som i dag på regeringssammanträdet antagit en ändring
              i yrkestrafikförordningen som just skärper polisens möjligheter
              att beivra brott i trafiken. Den rörde svarttaxi. På område efter
              område samarbetar vi väl. Vi gör det därför att vi dels vill beivra
              brott, dels självklart nå nollvisionen. Jag kommer att fortsätta
              att ha regelbundna diskussioner med justitieministern om detta.
            </seg>
            <seg xml:id="i-7e25271f734893cd-0">
              Barnens arbetsmiljö i skolan
            </seg>
          </u>
          <note type="speaker" xml:id="i-09958c560cbbe28d-0">
            Anf. 60 ULF NILSSON (fp):
          </note>
          <u who="ulf_nilsson_00782a" xml:id="i-67162f09025e13d9-0">
            <seg xml:id="i-6b7f918488023d87-0">
              Fru talman! Barnombudsmannen presenterade för några dagar sedan
              en rapport om arbetsmiljön i skolan. Där konstaterar Barnombudsmannen
              att barns och ungdomars problem inte verkar betraktas som lika
              allvarliga som vuxnas. En fjärdedel av barnen är oroliga för mobbning.
              24 % av tonåringarna får sällan eller aldrig stöd i skolarbetet.
              11 % av tonåringarna säger att de har varit illa behandlade minst
              en gång i veckan. Nästan hälften av dem som har skolkat berättar
              att inget hände när de kom tillbaka till skolan. Ingen frågade
              varför. Bara i två fall av tio blev föräldrarna kontaktade.
            </seg>
            <seg xml:id="i-6614d5b08c00cc61-0">
              Förbereder skolminister Ibrahim Baylan några förslag för att
              skapa en bättre arbetsmiljö med arbetsro i skolan?
            </seg>
          </u>
          <note type="speaker" xml:id="i-e260fdccbf62440c-0">
            Anf. 61 Statsrådet IBRAHIM BAYLAN (s):
          </note>
          <u xml:id="i-9de2f5f2b76551b4-7" who="unknown">
            <seg xml:id="i-fcd2da761600e610-0">
              Fru talman! Barnombudsmannen sätter fingret på en viktig fråga,
              nämligen elevernas trygghet i skolan och deras arbetsmiljö. Det
              är en fråga som också regeringen har uppmärksammat tidigare. Vi
              har också tillsatt en utredning som nu under våren kommer att
              presentera förslag för hur vi bättre kan anpassa arbetsmiljölagen
              också efter elevernas vardag. Det är förslag som jag ser fram
              emot, och jag tror att det kommer att stärka elevernas rätt till
              en bra arbetsmiljö.
            </seg>
            <seg xml:id="i-b9a7d75a91487e86-0">
              Ulf Nilsson frågar också om mobbning och trygghet. Regeringen
              har nyligen fått riksdagens stöd för en helt ny lag som förtydligar
              skolans ansvar för att systematiskt förebygga men också åtgärda
              om elever blir kränkta eller mobbade. Därutöver kommer regeringen
              inom kort att också fatta beslut om att det ska bli obligatoriskt
              att anmäla eller informera föräldrarna så fort en elev inte är
              i skolan om det inte finns ett giltigt skäl.
            </seg>
          </u>
          <note type="speaker" xml:id="i-f40dcebf23442d05-0">
            Anf. 62 ULF NILSSON (fp):
          </note>
          <u who="ulf_nilsson_00782a" xml:id="i-67162f09025e13d9-1">
            <seg xml:id="i-816dcf6a701ea2bb-0">
              Fru talman! Det sista har vi i Folkpartiet länge efterlyst. Om
              det verkligen blir obligatoriskt vill jag tacka för det. Annars
              är svagheten i regeringens politik att den skollag som ska reglera
              vuxenvärldens och skolans skyldigheter är alldeles för otydlig,
              gammal och omodern. Man har inte lyckats få fram någon på flera
              år.
            </seg>
            <seg xml:id="i-d60a854654ff87e8-0">
              Vi kan läsa i Barnombudsmannens text att en fjärdedel av flickorna
              i skolan vid flera tillfällen har dragit sig för att gå på toaletten
              dels för att det är äckligt, dels för att det är otryggt med tanke
              på mobbning och trakasserier. Då krävs det en tydlig attityd från
              oss politiker som visar att lärarna och skolan ska ta ett större
              ansvar.
            </seg>
            <seg xml:id="i-6ce3eb558eecb350-0">
              Från Folkpartiets sida har vi föreslagit ordningsomdömen till
              föräldrarna på terminsbetygen. Vi har föreslagit att skolk ska
              skrivas in i terminsbetygen. Vi har föreslagit att skolans skyldigheter
              att erbjuda stöd och hjälp ska regleras i lag. Vi har ett antal
              konkreta förslag. Även om jag är tacksam för denna lilla nyhet
              som skolministern presenterade vore jag tacksam om det fanns fler
              konkreta förslag. Det handlar helt enkelt om att skolan inte får
              blunda. Alla elever måste bli sedda. Skolan och vuxenvärlden måste
              reagera tydligt och också ha befogenheter att reagera när det
              behövs.
            </seg>
          </u>
          <note type="speaker" xml:id="i-f68362d9628cd4d5-0">
            Anf. 63 Statsrådet IBRAHIM BAYLAN (s):
          </note>
          <u xml:id="i-9de2f5f2b76551b4-8" who="unknown">
            <seg xml:id="i-e7d202e3d6b0920a-0">
              Fru talman! Tydligt ansvar och tydliga befogenheter är en grundförutsättning
              för att skapa en trygg miljö i skolan och våra klassrum.
            </seg>
            <seg xml:id="i-e3610ea56798368b-0">
              När vi tittar på vilka förslag Barnombudsmannen har lagt fram
              för att förbättra både arbetsmiljön men också tryggheten i skolan
              handlar det om stärkt elevhälsa, ökat elevinflytande men också
              en anpassning av arbetsmiljölagen. Dessa förslag ligger helt i
              linje med den politik som regeringen driver. Ett ökat elevinflytande
              innebär också att man tar ett ökat ansvar för sin närmiljö. Det
              har vi sett i de försök där elever har fått vara med och vara
              delaktiga.
            </seg>
            <seg xml:id="i-504b64fe5ed00d21-0">
              Jag menar också att regeringens satsning på att anställa fler
              i skolan är en viktig ingrediens i arbetet, inte minst när det
              gäller att anställa fler kuratorer, psykologer och andra i elevhälsan.
              Det är viktigt.
            </seg>
            <seg xml:id="i-8cf0b2daa70b8747-0">
              Alternativet som Ulf Nilsson redogör för om betyg i ordning och
              uppförande är Folkpartiet ganska ensamt om. Ni har inte ens lyckats
              få med er de andra i högeralliansen. På den punkten har ni ingen
              gemensam politik.
            </seg>
            <seg xml:id="i-83e1591e225bda25-0">
              Infrastrukturens betydelse för jobben
            </seg>
          </u>
          <note type="speaker" xml:id="i-6b82016ec3de4880-0">
            Anf. 64 RIGMOR STENMARK (c):
          </note>
          <u who="rigmor_stenmark_bfd368" xml:id="i-9f1c95eb7a7b9656-0">
            <seg xml:id="i-d7e2d99259ffd0f9-0">
              Fru talman! Allianspartierna har som bekant ett konvent i dag
              och i morgon där man fokuserar på jobb, jobb och jobb. Jag vill
              ställa en fråga som handlar om förutsättningar för jobb till statsrådet
              Ulrica Messing.
            </seg>
            <seg xml:id="i-b3682c753a782243-0">
              Det behövs nya arbetstillfällen i Sverige, och det behövs småföretag
              runtom i landet. En av förutsättningarna för att det verkligen
              ska bli av och fungera bra är bra kommunikationer. Det ska finnas
              bra vägar, bra järnvägar med tåg som går i rätt tid, bra förutsättningar
              för bredband i hela landet och inte minst viktigt bra postservice.
              Centerpartiet är berett att satsa ännu mer på de bitarna för att
              det verkligen ska fungera.
            </seg>
            <seg xml:id="i-404ad801eda8b605-0">
              Är statsrådet Ulrica Messing beredd att satsa mer än vad man
              har gjort hittills från regeringen?
            </seg>
          </u>
          <note type="speaker" xml:id="i-6c1ee56f25201c56-0">
            Anf. 65 Statsrådet ULRICA MESSING (s):
          </note>
          <u xml:id="i-9de2f5f2b76551b4-9" who="unknown">
            <seg xml:id="i-c28ddbf26fdf4b8c-0">
              Fru talman! Vi är just nu mitt i en historisk satsning på infrastrukturen.
              Aldrig någonsin tidigare har vi investerat så mycket som 381 miljarder
              kronor i vägar och järnvägar. Där är jag oerhört glad över vad
              vi har kunnat prestera och nöjd över att det är en historisk satsning.
              Det betyder inte att vi inte också har gjort svåra prioriteringar.
              Sverige är ett stort land geografiskt.
            </seg>
            <seg xml:id="i-a8bb7cfccffeb834-0">
              Trots att vi från och med nu och fram till 2012 ska bygga mycket
              kan vi inte bygga överallt samtidigt. Vi lägger dessutom varje
              år ned mycket pengar på att upphandla olönsam trafik, just därför
              att vi vill uppnå det Rigmor Stenmark pekar på, det vill säga
              förutsättningar för företagande och för att ha ett gott liv också
              i glesbygd och på landsbygden.
            </seg>
            <seg xml:id="i-2f089eda7d62df27-0">
              Generellt sett lägger vi mycket pengar på kommunikationer, på
              infrastruktur och på att hålla ihop vårt stora land geografiskt.
              Vi är vid olika tillfällen beredda att gå in och titta på hur
              bolag och myndigheter kan fortsätta att hjälpa till och stötta
              en regional utveckling. Då är det viktigt att vi har både statliga
              bolag och statliga myndigheter. Därför är jag till exempel glad
              över att Rikstrafiken är en statlig myndighet som hjälper till
              och att SJ är ett statligt bolag som också kan vara ett viktigt
              verktyg. Om vi skulle privatisera detta skulle vi inte alls ha
              den kraften.
            </seg>
          </u>
          <note type="speaker" xml:id="i-f4f8691540f496c9-0">
            Anf. 66 RIGMOR STENMARK (c):
          </note>
          <u who="rigmor_stenmark_bfd368" xml:id="i-9f1c95eb7a7b9656-1">
            <seg xml:id="i-2e0ececbb0cbfe96-0">
              Fru talman! Generellt låter detta bra. Men då vill jag visa på
              två exempel i mitt hemlän som inte fungerar bra. Det handlar om
              nu när Bahco Verktyg lägger ned i Enköping och företaget flyttar
              utomlands. Man räknar med att mista 250 arbetstillfällen i Enköping.
              Där vet jag att en av era ministrar har varit ute och sagt att
              företaget får ta en stor del av ansvaret. Men då pekar andra i
              Enköping på att arbetspendling kommer att bli en av möjligheterna
              för dessa människor. Arbetspendling från Enköping fungerar inte
              bra.
            </seg>
            <seg xml:id="i-1ef32b6224de7c66-0">
              Jag måste ge en eloge till Ulrica Messing som, vad jag förstår,
              har tittat på postgången i norra Uppland. Det är ett annat exempel
              på något som inte heller fungerar bra.
            </seg>
            <seg xml:id="i-d9123981d8d6692e-0">
              Vad tänker ministern göra för att leva upp till de förväntningar
              man har på att dessa bitar ska rättas till och att det verkligen
              ska bli så bra som ministern säger?
            </seg>
          </u>
          <note type="speaker" xml:id="i-a38c08ca9e2a54c3-0">
            Anf. 67 Statsrådet ULRICA MESSING (s):
          </note>
          <u xml:id="i-9de2f5f2b76551b4-10" who="unknown">
            <seg xml:id="i-1dd28afcf0831331-0">
              Fru talman! Alla företag som varslar anställda, oavsett om företagen
              är statliga eller privata, ska ta ett ansvar för de kvinnor och
              män de varslar. Det gäller staten när staten drar sig tillbaka
              som arbetsgivare, och det måste också privata aktörer göra.
            </seg>
            <seg xml:id="i-f13ba4f9b2f9c324-0">
              Sedan måste den generella politiken fungera för alla som utsätts
              för arbetslöshet. Här spelar både arbetsförmedlingen, länsarbetsnämnden
              men självklart också kommunikationerna en stor roll. Här kommer
              regeringen att hjälpa till för att underlätta möjligheterna för
              ny företagsamhet i Enköping och för möjligheter att gå vidare
              till andra arbeten för de kvinnor och män som berörs av de varsel
              som har lagts nu.
            </seg>
            <seg xml:id="i-557d3450dea73e17-0">
              Jag har i ett frågesvar till riksdagen också sagt att jag tycker
              att det är tid att ge Post- och telestyrelsen ett uppdrag att
              verkligen se över vad som är ett rimligt avstånd till sin postlåda.
              I dag har vi en lagstiftning från 1960-talet. Den lutar sig vår
              myndighet mot vid prövning av vad som är ett skäligt avstånd.
              Hur långt ska man ha till sin post? Vi jobbar nu med ett uppdrag
              till Post- och telestyrelsen där vi vill att de med utgångspunkt
              i vår befolkning och geografi i dag ska ställa sig frågan om hur
              långt man ska ha till posten som privatperson och som företag.
              Där hoppas jag att det underlag som Post- och telestyrelsen kan
              komma tillbaka med till regeringen kan vara en bra bas för ett
              nytt beslut för regeringen.
            </seg>
            <seg xml:id="i-365fe2c05a5808b1-0">
              Stöd till demokratirörelser i Latinamerika
            </seg>
          </u>
          <note type="speaker" xml:id="i-67400ea006285d15-0">
            Anf. 68 KAJ NORDQUIST (s):
          </note>
          <u xml:id="i-9de2f5f2b76551b4-11" who="unknown">
            <seg xml:id="i-2fee252165751034-0">
              Fru talman! Det här är en fråga till Carin Jämtin.
            </seg>
            <seg xml:id="i-dfd72512fb722e9e-0">
              Jag hade för en dryg månad sedan den stora glädjen att vara i
              Chile när de valde en ny president, Michelle Bachelet. Det finns
              andra demokratiskt socialistiska eller demokratiska vänsterledare
              som valts i det ena landet efter det andra i Latinamerika, och
              trenden går vidare. Under nästa vecka kommer jag att ha den stora
              förmånen att få åka till Venezuela och titta på hur det ser ut
              där.
            </seg>
            <seg xml:id="i-ce3b85fe2ebd1a23-0">
              Min fråga till Carin Jämtin är: På vilket sätt kan vi från svensk
              sida försöka hjälpa till så att de demokratiska vänsterkrafterna
              lyckas och inte fastnar i hopplösa situationer, där man antingen
              associerar sig med USA eller associerar sig med Castro? Det finns
              helt andra alternativ. På vilket sätt kan vi via bistånd hjälpa
              till med det?
            </seg>
          </u>
          <note type="speaker" xml:id="i-02583769b688b598-0">
            Anf. 69 Statsrådet CARIN JÄMTIN (s):
          </note>
          <u xml:id="i-9de2f5f2b76551b4-12" who="unknown">
            <seg xml:id="i-8fda471396aec8b6-0">
              Fru talman! Tack för frågan! Det är, precis som Kaj Nordquist
              sade, många glädjande utvecklingar på den latinamerikanska kontinenten.
              I många länder har befolkningen fått gå och rösta och fått rösta
              fram sina kandidater.
            </seg>
            <seg xml:id="i-1cd8c5405c78ddab-0">
              I två länder, som utrikesministern beskrev i utrikesdeklarationen
              förra veckan, har det kommit personer till makten som förut var
              helt exkluderade, metallarbetaren i Brasilien och indianen i Bolivia.
              Det är självklart Kuba som är den stora odemokratiska ön vid den
              latinamerikanska kontinenten.
            </seg>
            <seg xml:id="i-8222423ec7af434f-0">
              Det vi kan göra och det Sverige måste göra är att samarbeta genom
              Sida på olika sätt i olika länder. Jag tror att i den situation
              som är i Latinamerika just nu kan folkrörelser, kyrkor, politiska
              partier, myndigheter och så vidare göra en än viktigare insats
              genom direktkontakter för konkreta insatser, kring lantmäteriverksamhet
              eller demokratiseringsprocesser av olika slag, självklart med
              stöd av biståndsmedel.
            </seg>
          </u>
          <note type="speaker" xml:id="i-0e7933769664cac4-0">
            Anf. 70 KAJ NORDQUIST (s):
          </note>
          <u xml:id="i-9de2f5f2b76551b4-13" who="unknown">
            <seg xml:id="i-c9e22f27c0192045-0">
              Fru talman! Kan jag då snarare få en kommentar. Det har tidigare
              varit sådana här vågor av förhoppningar om framtiden i Latinamerika,
              och tyvärr har en del av dem slagits ned av militär och genom
              kupper från USA:s sida. Det är en sak. Men något annat, som jag
              tycker är ganska tråkigt, är att många av de positiva förhoppningar
              som har funnits i Latinamerika så småningom har landat i att man
              över hela världen kan köpa T-tröjor som det står Che Guevara på,
              i stället för att det har blivit en bra demokratisk utveckling,
              eller att det kommer nya musikaler i stil med Evita .
            </seg>
            <seg xml:id="i-de779aaefbf75a4a-0">
              Jag skulle vilja att det den här gången blir en demokratisk,
              bra social utveckling med en fungerande social marknadsekonomi,
              inte fler musikaler det kunde också vara kul, men det är inte
              det som är målsättningen för vår politik.
            </seg>
          </u>
          <note type="speaker" xml:id="i-c733695d3424e6c4-0">
            Anf. 71 Statsrådet CARIN JÄMTIN (s):
          </note>
          <u xml:id="i-9de2f5f2b76551b4-14" who="unknown">
            <seg xml:id="i-bebf1cef2700dcc6-0">
              Fru talman! Självfallet var det inte heller det jag menade med
              svaret. En oroande trend som visade sig i den så kallade latinobarometern
              för kanske två år sedan var att tron på demokratin i många latinamerikanska
              länder är svagare i dag än för några år sedan. Det beror på att
              många demokratier inte har lyckats leverera bättre socialt välstånd
              och fattigdomsminskning i länderna.
            </seg>
            <seg xml:id="i-23f79c194d4fb352-0">
              Självklart måste våra biståndsinsatser och kontakter vara inriktade
              på social utjämning i alla perspektiv, medan man fortsätter att
              värna om en vidgad demokratisering i länderna och i regionen.
            </seg>
            <seg xml:id="i-7b26fc4c4e6969de-0">
              Hemlösheten
            </seg>
          </u>
          <note type="speaker" xml:id="i-27a3fb107e45163c-0">
            Anf. 72 OWE HELLBERG (v):
          </note>
          <u who="owe_hellberg_6b1485" xml:id="i-3af2c8d17bfaa53b-0">
            <seg xml:id="i-6a6e73a225e4ef49-0">
              Fru talman! Jag har en fråga till Morgan Johansson.
            </seg>
            <seg xml:id="i-79e0e8430704af87-0">
              För några veckor sedan presenterade Socialstyrelsen en rapport
              om hemlösheten. Ca 18 000 personer räknades in i statistiken.
              Det är siffror som inte blivit lägre sedan den förra mätningen
              tvärtom. Jag tror att det är betydligt fler, då Socialstyrelsen
              endast räknar in personer som har haft kontakt med myndigheterna.
            </seg>
            <seg xml:id="i-ba19711e414d3956-0">
              De hemlösas situation är komplex, och många har problem av olika
              slag. Men inget av detta kan vara skäl för att inte ha rätten
              till en egen bostad.
            </seg>
            <seg xml:id="i-f34bb5bfc476a6eb-0">
              Socialstyrelsen pekar på att bostadspolitiken och bristen på
              bostäder är avgörande för de hemlösas situation. Min fråga blir
              då om ministern håller med om det och på vilket sätt bostadspolitiken
              måste förändras.
            </seg>
          </u>
          <note type="speaker" xml:id="i-edbe797c4c28bac7-0">
            Anf. 73 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-2">
            <seg xml:id="i-203a9073f9b8091e-0">
              Fru talman! Jag håller med, men jag har också ett par anmärkningar.
              Bostadspolitiken är naturligtvis en av nycklarna till att klara
              av hemlösheten. Owe Hellberg vet ju att vi under den här mandatperioden
              har lyft fram bostadspolitiken igen. Vi har sett till att bygga
              fler bostäder och har verkligen fått upp produktionstakten. Jag
              tror att vi nu är uppe i 120 000 nya bostäder under mandatperioden,
              vilket är ett väldigt gott resultat.
            </seg>
            <seg xml:id="i-782f8caf7a1d66da-0">
              Frågan är mer komplex än så. Det handlar också om att hjälpa
              människor som har haft problem på bostadsmarknaden och har komplikationer
              av annat slag, kanske mer sociala problem. Det visar sig att nästan
              två tredjedelar av dem som var hemlösa också hade problem med
              missbruk av olika slag, och 40 % av dem hade psykiatriska eller
              psykiska problem. Därför säger vi att vi också måste satsa på
              missbrukarvården och psykiatrin förutom, som sagt, på bostadspolitiken
              för att vi verkligen ska kunna få ordning på den här frågan och
              kunna minska hemlösheten.
            </seg>
          </u>
          <note type="speaker" xml:id="i-8c51d9af291f78a1-0">
            Anf. 74 OWE HELLBERG (v):
          </note>
          <u who="owe_hellberg_6b1485" xml:id="i-3af2c8d17bfaa53b-1">
            <seg xml:id="i-a828d3f93fce1faa-0">
              Fru talman! Ja, visst byggs det fler bostäder, men det är frågan
              om det byggs tillräckligt många hyresrätter. Vi kan nog vara överens
              om att det inte är så.
            </seg>
            <seg xml:id="i-4f3ea78ce54bdf68-0">
              Det finns också ett stort problem med att ca 1 000 barn i familjer
              årligen vräks från sina bostäder på grund av att de ligger efter
              med hyran. Det är ett jätteproblem, och vi borde verkligen ha
              nolltolerans när det gäller sådana situationer.
            </seg>
            <seg xml:id="i-06dd2e7b388d33f8-0">
              Det finns en utredning som pekar på lösningar inom bostadspolitikens
              ram så att man skulle kunna åtgärda det här. Det är likadant med
              hemlösheten. Det finns en utredning, Hemlöshetsutredningen, som
              har kommit med många konkreta förslag om hur man skulle kunna
              göra förändringar i bostadspolitiken. Den ena utredningen kom
              2002, och den här kom i höstas.
            </seg>
            <seg xml:id="i-4e9db6cbde0d249c-0">
              Jag menar att regeringen måste ha ett samlat grepp om de här
              frågorna. Jag funderar naturligtvis: När får vi se konkreta förslag
              på regeringens bord eller på riksdagens bord utifrån de här utredningarna?
            </seg>
          </u>
          <note type="speaker" xml:id="i-f985bd50dbeeaeae-0">
            Anf. 75 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-3">
            <seg xml:id="i-ba3cfda84c1efdea-0">
              Fru talman! Konkreta förslag kommer vi ju med hela tiden löpande.
              Jag lyfte fram två andra frågor, missbrukarvården och psykiatrin,
              där vi både sätter in nya pengar och öronmärkta resurser och ser
              till att de som kommer ut från en behandling får en god eftervård,
              där just en bostad är en del.
            </seg>
            <seg xml:id="i-6425f472771466e9-0">
              När det gäller vräkningssituationen tror jag att det finns väldigt
              goda exempel runtom i vårt land där inte minst kommunerna i samarbete
              med sina bostadsbolag förebygger vräkningar.
            </seg>
            <seg xml:id="i-94830ef40feb8724-0">
              Jag kan ta ett exempel från Göteborg, där allmännyttan förvaltar
              70 000 lägenheter. Förra året hade man 80 vräkningar på alla dessa
              70 000. Det berodde på att det fanns ett förebyggande arbete man
              lät det aldrig gå så långt som till en vräkning. Man uppmärksammade
              helt enkelt situationen och hjälpte människor som låg efter med
              hyran innan det behövde gå så långt som till en vräkning.
            </seg>
            <seg xml:id="i-cee075962333d39f-0">
              Jag tror att det är den typen av förebyggande insatser som måste
              byggas ut, inte minst med hjälp av kommunerna och de kommunala
              bostadsföretagen, som måste ta sitt ansvar.
            </seg>
            <seg xml:id="i-14552c5e5b8e7694-0">
              Sponsring av program i SVT
            </seg>
          </u>
          <note type="speaker" xml:id="i-c242f4699321be32-0">
            Anf. 76 LENNART KOLLMATS (fp):
          </note>
          <u who="lennart_kollmats_f83648" xml:id="i-5ad5fb10298dcc5d-0">
            <seg xml:id="i-481e02e8a4c91161-0">
              Fru talman! Som säkert inte kan ha undgått någon pågår vinter-OS
              med tillhörande sportsändningar mer eller mindre dygnet runt.
              Det är ju trevligt, speciellt när det går så bra som det gör för
              de svenska deltagarna. Vi kan också konstatera höga tittarsiffror,
              inte minst när det gällde Damkronorna, vilket är mycket glädjande.
            </seg>
            <seg xml:id="i-06fab3b38d9960f5-0">
              Emellertid blir jag fundersam, herr kulturminister, när program
              av och till avbryts för meddelanden om vilka företag som sponsrar
              programmen. SVT kör för närvarande med en egen reklamkampanj om
              en fri television, och dessutom har man en strategi: en fri television
              i världsklass.
            </seg>
            <seg xml:id="i-42b58f00d0e202e6-0">
              Man kan undra vilken kanal som är den största reklamkanalen i
              Sverige i dessa tider, med sponsorintäkter i samband med OS, melodifestival,
              program med Tre Kronor, kommande arrangemang med fotbolls-VM och
              friidrotts-EM.
            </seg>
            <seg xml:id="i-16f57d208db96d76-0">
              Anser kulturministern att det är rimligt att SVT tar in ungefär
              80 miljoner kronor i reklampengar i år i förhållande till uttrycket
              en fri television?
            </seg>
          </u>
          <note type="speaker" xml:id="i-42a321cccf5b7cdd-0">
            Anf. 77 Utbildnings- och kulturminister LEIF PAGROTSKY (s):
          </note>
          <u xml:id="i-9de2f5f2b76551b4-15" who="unknown">
            <seg xml:id="i-8c4a32f5543ccbc1-0">
              Fru talman! Som Lennart Kollmats vet är detta regler som styrs
              av beslut som vi har fattat här i riksdagen. Det har att göra
              med att Sveriges Television har getts möjlighet att skaffa extra
              inkomster för att kunna vara med och bjuda på arrangemang, till
              exempel internationella idrottsevenemang, där det blir väldigt
              dyrt och där det är ett starkt svenskt intresse att de kommer
              hela svenska folket till del och inte bara sänds i en smalare
              betalkanal. Jag tycker att det är bra.
            </seg>
            <seg xml:id="i-ca33c4b767e9740e-0">
              Jag tycker att vi här i kammaren som vill att Sverige Television
              ska finnas och överleva och inte avskaffas dit hör inte Lennart
              Kollmats ska slå vakt om möjligheterna för hela Sveriges folk
              att följa fotbolls-VM, ishockey-VM, OS och den typen av arrangemang.
              Då är det, tyvärr kanske man ska säga, nödvändigt att förstärka
              inkomsterna. Och det görs i detta fall på ett sätt som inte innebär
              avbrott. Där har Lennart Kollmats fel. Där handlar det om information
              innan programmet börjar eller efter att programmet är slut. Och
              det innehåller ingenting som griper in i sändningen. Det är alltså
              inga reklamavbrott på det viset som det är i till exempel de reklamfinansierade
              kanalerna.
            </seg>
          </u>
          <note type="speaker" xml:id="i-469a244e8f8acf4e-0">
            Anf. 78 LENNART KOLLMATS (fp):
          </note>
          <u who="lennart_kollmats_f83648" xml:id="i-5ad5fb10298dcc5d-1">
            <seg xml:id="i-77695f9ef9cc14b5-0">
              Fru talman! Hade kulturministerns parti fått råda hade vi fortfarande
              haft monopol i fråga om både radio och tv.
            </seg>
            <seg xml:id="i-72c90cda07fd652d-0">
              Vi vill inte på något sätt avskaffa public service . Det är väl
              det som är det viktiga och inte vilken företagsform det är. Och
              det vet kulturministern mycket väl.
            </seg>
            <seg xml:id="i-ccd48f97ab69c0a3-0">
              Men SVT har genom sitt monopol ungefär 3,7 miljarder till sitt
              förfogande. Och jag anser inte att det är rimligt att SVT enligt
              en kommande proposition om public service får ta in ytterligare
              80 miljoner från reklammarknaden. Det snedvrider konkurrensen.
              Och Konkurrensverket har också uppmärksammat detta och anser att
              sponsringen i SVT kanske inte bör tillåtas.
            </seg>
            <seg xml:id="i-f8b99cbd0e0c3dd3-0">
              Även om detta möjligen är Ulrica Messings bord svarar ju kulturministern
              också på allmänpolitiska frågor. Därför skulle det vara intressant
              att få veta dina synpunkter på att SVT drar in reklampengar från
              en begränsad reklammarknad och därmed tävlar med de kommersiella
              kanalerna, inte bara om tittare, vilket är okej, utan också om
              reklampengar.
            </seg>
          </u>
          <note type="speaker" xml:id="i-442639bb2f6d24db-0">
            Anf. 79 Utbildnings- och kulturminister LEIF PAGROTSKY (s):
          </note>
          <u xml:id="i-9de2f5f2b76551b4-16" who="unknown">
            <seg xml:id="i-5eb63c2d1610c23b-0">
              Fru talman! Det är på Utbildnings- och kulturdepartementet som
              frågor av detta slag handläggs, och det är jag som är ansvarig
              i regeringen.
            </seg>
            <seg xml:id="i-c39815cca6acf540-0">
              Lennart Kollmats sade dels att SVT har monopol, dels att det
              är tack vare Folkpartiet som det råder konkurrens. Jag vet inte
              vilket av dem som gäller.
            </seg>
            <seg xml:id="i-c130e844d76aa0cb-0">
              Faktum är att Folkpartiet inte vill ha Sveriges Television utan
              vill att Sveriges Television ska avskaffas, såvitt jag kan läsa
              i dokumenten. I stället ska man ersätta detta med program i TV
              5, TV 3, CNN eller vad det kan vara.
            </seg>
            <seg xml:id="i-4d1cc35f2e2c2ca7-0">
              Bolaget SVT som vi känner det skulle inte finnas i ett Folkpartilett
              Sverige. Så läser jag dokumenten, och det gör alla andra också.
              Ungefär detsamma gäller också Moderaterna. Den stora skiljelinjen
              här går mellan Folkpartiet och Moderaterna å ena sidan och övriga
              partier å andra sidan som är överens om den nuvarande ordningen.
              Och den innebär att man slår vakt om möjligheterna för hela Sveriges
              folk att se på fotbolls-VM och OS och att det inte ska vara förbehållet
              dem som ser på betalkanaler. Det är alternativet. Det är alternativet
              till den lösning som är på gång just nu. Det kan vi glädjas över
              när vi nu kan se guldmedaljörerna på tv. Det hade inte alla kunnat
              göra annars.
            </seg>
          </u>
          <note type="speaker" xml:id="i-24d06b6489732ffe-0">
            Anf. 80 LENNART KOLLMATS (fp):
          </note>
          <u who="lennart_kollmats_f83648" xml:id="i-5ad5fb10298dcc5d-2">
            <seg xml:id="i-e03e0215e58d7727-0">
              Fru talman! Jag fick inte särskilt mycket svar på frågan. Det
              handlade mycket mer om vår politik. Jag trodde att frågestunden
              skulle handla om det som står på hemsidan, nämligen att ministrarna
              ska svara på frågor från ledamöterna.
            </seg>
            <seg xml:id="i-26b32191f4e42b99-0">
              Men till exempel fotbolls-VM sänds ju även i TV 4, så det går
              att träffa överenskommelser mellan ett public service -företag,
              oberoende av vad vi kallar det, och de kommersiella kanalerna.
            </seg>
            <seg xml:id="i-2bd7e8e6a428e029-0">
              Svenskt vinter-OS
            </seg>
          </u>
          <note type="speaker" xml:id="i-a42f05536b4b918b-0">
            Anf. 81 SVEN BERGSTRÖM (c):
          </note>
          <u who="sven_bergstrom_ff7afe" xml:id="i-a063a8ea7aa01039-0">
            <seg xml:id="i-62af5a398c7266a3-0">
              Fru talman! I skuggan av just OS genomförde riksdagens idrottsklubb
              i går kväll riksdagsmästerskap i längdskidåkning. Det var ett
              30-tal ledamöter och tjänstemän som fanns på plats och kämpade
              väl, sannolikt inspirerade av de stora svenska framgångarna vid
              OS i Turin.
            </seg>
            <seg xml:id="i-a3ec0e7d3eeaf933-0">
              Gårdagen blev en väldigt stor dag med två guldmedaljer och en
              bronsmedalj som svenska folket gläds åt.
            </seg>
            <seg xml:id="i-513b7b353c74b49f-0">
              Men om den 22 februari blev en glädjens dag, så var den 27 juni
              i somras en sorgens dag för alla oss som gillar idrott och ser
              den som ett sätt att också stärka folkhälsan genom att fler människor
              kommer i rörelse. Den 27 juni i fjol sade nämligen regeringen
              nej till att ge de nödvändiga statliga garantierna för ett svenskt
              vinter-OS.
            </seg>
            <seg xml:id="i-e85cd45438c440b9-0">
              När nu de svenska tjejerna och killarna har återupprättat Sverige
              som en stormakt på vintersportområdet funderar jag på följande:
              Är regeringen beredd att följa Centerpartiets förslag och ompröva
              sin negativa inställning till att verkligen söka ett svenskt vinter-OS
              till Åre och Östersund?
            </seg>
          </u>
          <note type="speaker" xml:id="i-ed58667d32b3c46c-0">
            Anf. 82 Utbildnings- och kulturminister LEIF PAGROTSKY (s):
          </note>
          <u xml:id="i-9de2f5f2b76551b4-17" who="unknown">
            <seg xml:id="i-2aae0e86cfab18d3-0">
              Fru talman! Regeringen hade ett ingående samarbete med Idrotts-Sverige
              inför ställningstagandet om man skulle ge sin in i det väldigt
              dyra och väldigt riskfyllda åtagande som det innebär att erbjuda
              sig att arrangera ett vinter-OS. Och det var en gemensam bedömning
              från regeringens och idrottsrörelsens sida att det inte hade någon
              hög prioritet att söka detta nu. Och vi såg ingen anledning att
              gå emot idrottsrörelsen i detta avseende.
            </seg>
            <seg xml:id="i-dc1b36a3c61f6cba-0">
              Jag har noterat att Centerpartiet har anmält lite andra uppfattningar,
              och jag har respekt för det. Men jag har inte sett att det har
              tagit sig uttryck i att Centerpartiet i sina ekonomiska motioner
              har prioriterat några pengar för detta. Och jag kan berätta att
              några gratis-OS inte finns.
            </seg>
          </u>
          <note type="speaker" xml:id="i-1688189b71b9a0ff-0">
            Anf. 83 SVEN BERGSTRÖM (c):
          </note>
          <u who="sven_bergstrom_ff7afe" xml:id="i-a063a8ea7aa01039-1">
            <seg xml:id="i-02e3e7ef95253423-0">
              Fru talman! Det där är inte en korrekt uppgift, herr statsråd.
              Det var enhälliga uttalanden från Riksidrottsförbundets stora
              möte och från Sveriges Olympiska Kommitté att ställa sig bakom
              just möjligheten att söka ett vinter-OS till Sverige och Östersund
              och Åre. Men vid ett möte hos Bosse Ringholm den 27 juni förra
              året sade regeringen: Nej, man orkar inte med de ekonomiska garantierna
              för detta.
            </seg>
            <seg xml:id="i-59ecb5c53e10561f-0">
              När länder som Kazakstan, Georgien, Sydkorea, Bulgarien och andra
              länder som inte alls är på samma ekonomiska nivå som Sverige kan
              ge dessa ekonomiska garantier, då säger Sverige nej tack. Det
              tycker jag är sorgligt.
            </seg>
            <seg xml:id="i-8759929f2232265f-0">
              Jag hoppas nu att Leif Pagrotsky kan ta initiativ till att ompröva
              detta och se till att vi också kan ta vårt ansvar och ställa upp
              och arrangera ett vinter-OS, i synnerhet nu när det går så bra
              för Sverige. Jag rekommenderar regeringen och Leif Pagrotsky att
              följa Centerpartiet på den här vägen, så kan vi få stor enighet
              över partigränserna också i denna fråga och inte bara i tv-frågan.
            </seg>
          </u>
          <note type="speaker" xml:id="i-d6807475eaededaa-0">
            Anf. 84 Utbildnings- och kulturminister LEIF PAGROTSKY (s):
          </note>
          <u xml:id="i-9de2f5f2b76551b4-18" who="unknown">
            <seg xml:id="i-01045c7eaa6d28f9-0">
              Fru talman! Jag tackar så mycket för förtroendet och att han
              tror att jag vill ansluta mig till Centerpartiets politik och
              att vi ska samarbeta om detta. Men det skulle i så fall innebära
              att jag överger idrottsrörelsen och den bedömning som den gjorde.
            </seg>
            <seg xml:id="i-8f7daa4299d20202-0">
              Sven Bergströms historieskrivning stämmer inte med min. Jag tror
              att det beror på att företrädare för idrottsrörelsen möjligen
              gradvis under denna process ändrade sig. När det var läge för
              beslut den 27 juni var bilden att en enad idrottsrörelse stod
              bakom detta beslut.
            </seg>
            <seg xml:id="i-00d255cd5adf0dc5-0">
              Däremot ska jag väl kunna utfärda följande löfte. Om vi har kvar
              en socialdemokratisk regering kommer hela Sveriges folk att kunna
              följa också detta vinter-OS i den allmänna televisionen som är
              tillgänglig för alla och utan reklamavbrott.
            </seg>
            <seg xml:id="i-22f832bb811538fc-0">
              Överviktiga barn och ungdomar
            </seg>
          </u>
          <note type="speaker" xml:id="i-c53790d57a0ca4f6-0">
            Anf. 85 ULF SJÖSTEN (m):
          </note>
          <u who="ulf_sjosten_0510a5" xml:id="i-02a00745c661fe79-0">
            <seg xml:id="i-6a8602e4fc1602d0-0">
              Fru talman! Min fråga riktar jag till folkhälsominister Morgan
              Johansson.
            </seg>
            <seg xml:id="i-e27338ab8a023d14-0">
              Många barn och ungdomar lider i dag av fetma. Med problematiken
              följer medicinska, sociala och psykologiska problem som är avsevärda.
              Mycket tyder på att dessa barn och ungdomar diskrimineras i vården.
              De får sällan hjälp, och det tar tyvärr väldigt lång tid att få
              hjälp.
            </seg>
            <seg xml:id="i-2b01d1b747c9989b-0">
              En undersökning vid Helsingforss skolor visar att 1823 % av de
              undersökta sjuåringarna, alltså av dem som går i första klass,
              är överviktiga eller feta i dag. Barn och ungdomar ska få hjälp
              medan de är unga både när det gäller förebyggande åtgärder och
              när det gäller behandling av konstaterade problem.
            </seg>
            <seg xml:id="i-67325297da5515f6-0">
              Därför blir min fråga till folkhälsominister Morgan Johansson:
              Vilka åtgärder avser folkhälsoministern att vidta för att förbättra
              möjligheterna till behandling av barnfetma och ungdomsfetma och
              förebyggande insatser mot desamma?
            </seg>
          </u>
          <note type="speaker" xml:id="i-32ce7cac1cfc2368-0">
            Anf. 86 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-4">
            <seg xml:id="i-3841f7911b99353a-0">
              Fru talman! Det är en viktig fråga som Ulf Sjösten tar upp eftersom
              detta är ett potentiellt väldigt stort folkhälsoproblem. Vi är
              inte riktigt i en amerikansk situation än, men risken finns att
              om vi inte gör någonting kan vi mycket väl hamna i en situation
              där antalet fall av diabetes ökar på grund av detta och även antalet
              fall av hjärt- och kärlsjukdomar därför att vi helt enkelt kanske
              inte är riktigt skapta för överflödssamhället. Är det mat på tallriken,
              så äter vi upp den. Och ibland har vi inte heller en struktur
              som underlättar för oss att röra på oss. Dessutom har tv- och
              dataspel kommit in som något nytt i ungdomarnas värld.
            </seg>
            <seg xml:id="i-b0a0680b9d64ef4e-0">
              Från regeringens sida har vi under den här mandatperioden tagit
              initiativ bland annat till att föra in rörelse- och friskaktivitet
              i skolan på ett annat sätt än tidigare. Vi har ändrat i läroplanen
              och sagt att minst 30 minuter om dagen ska man ha tillgång till
              friskaktivitet. Vi har också satsat väldigt stora pengar på idrotten
              och gått ut med sammantaget 1 miljard kronor, bland annat med
              villkoret att man ska kunna nå också de ungdomar som tidigare
              inte ägnat sig åt idrott. En del är alltså att satsa på ökad fysisk
              aktivitet, framför allt under ungdomsåren.
            </seg>
          </u>
          <note type="speaker" xml:id="i-221da8473eae679f-0">
            Anf. 87 ULF SJÖSTEN (m):
          </note>
          <u who="ulf_sjosten_0510a5" xml:id="i-02a00745c661fe79-1">
            <seg xml:id="i-72c2ac062462e901-0">
              Fru talman! Just i dag rapporteras det återigen om ökande barn-
              och ungdomsfetma som ett av de största problemen, ja, kanske det
              allra största problemet, som den svenska folkhälsan står inför.
            </seg>
            <seg xml:id="i-714956210eaf87bc-0">
              Det finns, fru talman, medicinska specialenheter i Malmö, Helsingfors
              och Göteborg. De gör ett fantastiskt arbete men är tyvärr alldeles
              otillräckliga. Köerna till behandling löper i många fall över
              väldigt många år. I Helsingfors hade man intagningsstopp till
              den här enheten under hela förra året, 2005.
            </seg>
            <seg xml:id="i-f121585dd9207b85-0">
              Vilka åtgärder avser folkhälsoministern att vidta för att resurserna
              i sjukvården när det gäller att motarbeta barn- och ungdomsfetma
              i framtiden i någon mån motsvarar det allt större behovet?
            </seg>
          </u>
          <note type="speaker" xml:id="i-01c169aab82af535-0">
            Anf. 88 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-5">
            <seg xml:id="i-16d3f8616b903938-0">
              Fru talman! Jag vill nog gärna säga att det viktigaste vi kan
              göra är att satsa på förebyggande verksamhet både när det gäller
              fysisk aktivitet och när det gäller att se över sådant som våra
              kostvanor men också marknadsföringsregler på olika sätt.
            </seg>
            <seg xml:id="i-ab591de73d5e3e5f-0">
              Det gäller till exempel att man från en del livsmedelsföretag
              fortsättningsvis väldigt aggressivt marknadsför sig och då riktat
              mot barn. Se bara på all reklam som finns om sockerbemängda flingor
              som det är tanken att man ska äta på morgnarna. Man riktar sig
              väldigt aggressivt just mot barn för att kunna sälja in sig gentemot
              barnen. Jag tycker att detta är ett oskick. Det förs en dialog
              med livsmedelsindustrin kring marknadsföringsfrågorna.
            </seg>
            <seg xml:id="i-e7cd8daadb74087b-0">
              I övrigt tror jag att vi, som sagt, måste bli mycket bättre på
              detta med fysisk aktivitet också i skolan. Det gäller då exempelvis
              idrottsverksamhet men också brett över hela skolfältet. Vi har
              kanske till exempel ett bekymmer med att alltfler går i friskolor
              och med att det inte finns krav på att det ska finnas gymnastiksalar
              och sådana möjligheter för de barnen. Jag tycker att det vore
              bra om Moderaterna kunde lyfta fram och erkänna också det och
              så att säga se även den problematiken.
            </seg>
            <seg xml:id="i-e589f53b4b4e5868-0">
              Skolklassers möjlighet att gå på teater
            </seg>
          </u>
          <note type="speaker" xml:id="i-9fcb54e97afb0064-0">
            Anf. 89 MARYAM YAZDANFAR (s):
          </note>
          <u xml:id="i-9de2f5f2b76551b4-19" who="unknown">
            <seg xml:id="i-9f7adbebf7e0bd73-0">
              Fru talman! Min fråga går till utbildnings- och kulturminister
              Leif Pagrotsky och har sin grund i gårdagens radiosändning av
              radioprogrammet Lantz i P 3 där det talades om Kungl. Dramatiska
              Teaterns skepsis inför att släppa in skolelever i teatersalongen.
            </seg>
            <seg xml:id="i-c82137d05d327a3c-0">
              Bakgrunden är att en lärare har ringt för att boka 60 biljetter
              och blivit nekad att köpa med argumentet att det inte skulle vara
              uppskattat med så många skolelever i teatersalongen. Jag undrar
              hur kulturministern ser på detta.
            </seg>
          </u>
          <note type="speaker" xml:id="i-108f26a54829eafb-0">
            Anf. 90 Utbildnings- och kulturminister LEIF PAGROTSKY (s):
          </note>
          <u xml:id="i-9de2f5f2b76551b4-20" who="unknown">
            <seg xml:id="i-1c06b8111ce87e8d-0">
              Fru talman! Det var en nyhet för mig. Jag hörde inte på Lantz
              i P 3 i går och har inte tidigare hört den här uppgiften. Den
              får naturligtvis mig att bli lite häpen. Jag trodde att våra kulturinstitutioner
              ville bredda sin publik och säkerställa att också unga människor
              får upp ögonen för allt det fantastiska som finns att erbjuda
              och uppleva på våra teatrar och museer, i våra konserthallar och
              så vidare.
            </seg>
            <seg xml:id="i-09147f2e7ac69a1e-0">
              Men jag tycker också att det vore fel av mig att här, utan att
              ha satt mig in i vad som hänt och vad Dramaten faktiskt sagt,
              göra någonting särskilt kritiskt mot någon som inte har fått tillfälle
              att redovisa sin syn. Jag nöjer mig därför med att säga att jag
              för min del tycker att det är bra om fler unga människor kommer
              till våra teatrar, våra operor och annat. När jag besöker dessa,
              vilket jag gör väldigt ofta, slås jag ofta av att det är rätt
              hög medelålder och av att det är rätt få unga människor som fått
              upp ögonen för det fina med att gå dit på sin fritid.
            </seg>
          </u>
          <note type="speaker" xml:id="i-a4ce89284b72a669-0">
            Anf. 91 MARYAM YAZDANFAR (s):
          </note>
          <u xml:id="i-9de2f5f2b76551b4-21" who="unknown">
            <seg xml:id="i-0f824ce526736033-0">
              Fru talman! Jag är väldigt glad över att kulturministern har
              gjort den observationen och hoppas att kulturministern tar med
              sig min fråga nästa gång kulturministern till exempel träffar
              representanter för Dramaten. Jag tycker att det är allvarligt
              att inte kulturen och skolan ska kunna korsbefrukta varandra på
              det här sättet. Att skolan finns med i kulturen, till exempel
              genom regeringens satsning på avgiftsfria museer och sådant, är
              oerhört viktigt när det gäller att skola in en ny generation i
              alla kulturyttringar.
            </seg>
          </u>
          <note type="speaker" xml:id="i-2d6d34463e5a7d5c-0">
            Anf. 92 Utbildnings- och kulturminister LEIF PAGROTSKY (s):
          </note>
          <u xml:id="i-9de2f5f2b76551b4-22" who="unknown">
            <seg xml:id="i-9f3477dd069653f3-0">
              Fru talman! För mig är det en överlevnadsfråga för kulturlivet
              i Sverige att man ständigt lyckas intressera den nya generationen
              som bekant finns det vid varje tidpunkt en ny generation för att
              komma och fylla våra kulturinstitutioner.
            </seg>
            <seg xml:id="i-3ad7c51f1c3bf16b-0">
              Jag vet att till exempel Operan jobbar väldigt ambitiöst med
              sin skolverksamhet, och jag är rätt övertygad om att också Dramaten
              har den här attityden och inställningen och att man arbetar med
              detta. Det är ett av skälen till att jag blir förvånad, men jag
              misstänker att det finns någonting särskilt bakom här.
            </seg>
            <seg xml:id="i-94e3b543762c355e-0">
              Jag vill också gärna peka på att det här är så pass viktigt för
              mig att vi nu engagerar oss i förberedelserna för att nästa år
              kraftsamla kring frågor om barnkulturåret. I år satsar vi mycket
              på mångkulturen. Nästa år är det barnkulturens tur att få den
              extra uppmärksamhet och den extra prioritet som den förtjänar.
              Då kommer de här frågorna ytterligare i rampljuset.
            </seg>
            <seg xml:id="i-c2529e24920c54e1-0">
              Skolans skyldighet att larma om barn som far illa
            </seg>
          </u>
          <note type="speaker" xml:id="i-de885333769b39d6-0">
            Anf. 93 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-18217cee7f60432f-0">
            <seg xml:id="i-b3f5c45428879dfa-0">
              Fru talman! Jag har en fråga till Ibrahim Baylan. Alla har vi
              väl upprörts av ännu ett fall med ett barn som har mördats, nämligen
              Bobby tio år. Det känns oerhört beklämmande när man också hör
              att vuxna har larmat skolan om att det inte var bra, om att Bobby
              inte mådde bra hemma.
            </seg>
            <seg xml:id="i-fc38a1abd758538e-0">
              Min fråga är vilka slutsatser Ibrahim Baylan drar av detta nya
              fall.
            </seg>
          </u>
          <note type="speaker" xml:id="i-c3d1ac09fd169568-0">
            Anf. 94 Statsrådet IBRAHIM BAYLAN (s):
          </note>
          <u xml:id="i-9de2f5f2b76551b4-23" who="unknown">
            <seg xml:id="i-77eb57048d0bb231-0">
              Fru talman! Det är klart att skolan har ett ansvar när det gäller
              elevernas trygghet, inte minst när de är i skolan eller är på
              väg till eller från skolan. Detta ansvar har nyligen förtydligats
              genom att riksdagen ställt sig bakom en ny lag för större respekt
              och större trygghet i skolan.
            </seg>
            <seg xml:id="i-6ea11443edcaaf6e-0">
              Dock får vi då och då se exempel på att barn och tyvärr ibland
              också vuxna faller mellan stolarna, mellan olika system. Jag har
              därför nu i veckan tagit initiativ till att föra samtal med både
              Socialdepartementet och Justitiedepartementet för att se hur vi
              kan stärka samarbetet mellan å ena sidan skolan och å andra sidan
              socialtjänsten men också polisen.
            </seg>
            <seg xml:id="i-f9f9022f07fac2ab-0">
              Det är klart att vi när det handlar om hemmiljöer och annat kanske
              skulle behöva ett bättre samarbete mellan dessa olika stödfunktioner
              så att barn och ungdomar inte behöver fara illa vare sig på fritiden
              eller när de är i skolan.
            </seg>
          </u>
          <note type="speaker" xml:id="i-06ca39f91e5b799e-0">
            Anf. 95 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-18217cee7f60432f-1">
            <seg xml:id="i-27a065d0d55d8978-0">
              Fru talman! Jag tycker att det är ett bra initiativ som Ibrahim
              Baylan har tagit. Att jag upplevde detta som oerhört hjärtskärande
              berodde också på att Bobby var funktionshindrad och därvidlag
              hade ett ännu större behov av att vuxna larmade om att det var
              något som inte var bra.
            </seg>
            <seg xml:id="i-48463848e94fda7f-0">
              Jag förutsätter att man på ett alldeles särskilt sätt uppmärksammar
              elever som kanske inte kan tala för sig och som inte kan lyfta
              fram sin situation så bra som de flesta andra barn kan.
            </seg>
          </u>
          <note type="speaker" xml:id="i-6bc3973ee6927d01-0">
            Anf. 96 Statsrådet IBRAHIM BAYLAN (s):
          </note>
          <u xml:id="i-9de2f5f2b76551b4-24" who="unknown">
            <seg xml:id="i-a108dcdc38cc36cd-0">
              Fru talman! Oavsett vilka förutsättningar barn har ska naturligtvis
              skolan men också socialtjänsten och andra samhällsfunktioner försöka
              arbeta utifrån de förutsättningar som barn och ungdomar har.
            </seg>
            <seg xml:id="i-db99edaed685de6e-0">
              Vad vi kan glädja oss åt är att det arbetet fortgår på många
              skolor och också fungerar alldeles utmärkt på många skolor. Men
              vi har också andra skolor. Vi har sett enstaka exempel på där
              det inte fungerar. Därför behöver vi skärpa upp här, och det är
              också därför som nämnda initiativ har tagits. Det får inte vara
              så att något enda barn faller mellan stolarna, utan vi måste naturligtvis
              se till att vi från samhällets sida gör allt vi förmår för att
              se till att vi kan öka tryggheten för barnen, oavsett om det är
              i skolan eller om det är på fritiden.
            </seg>
            <seg xml:id="i-7d1bd9abd90eac73-0">
              Svenskt bistånd till de palestinska områdena
            </seg>
          </u>
          <note type="speaker" xml:id="i-bb18b8993a66aaca-0">
            Anf. 97 EWA BJÖRLING (m):
          </note>
          <u who="ewa_bjorling_93f4a0" xml:id="i-e81e4f2fb9a54d78-0">
            <seg xml:id="i-9eb115dbc993372e-0">
              Fru talman! Min fråga riktar sig till statsrådet Carin Jämtin.
            </seg>
            <seg xml:id="i-c4344b76b3601f09-0">
              Vid det senaste Gaercmötet klargjorde EU att man ställer tre
              kriterier på den framtida regering som håller på att formas av
              Hamas i de palestinska områdena. Det är kriterier som också FN
              och kvartetten ställer sig bakom. Även Laila Freivalds var tydlig
              med detta i utrikesdebatten. Kriterierna är
            </seg>
            <seg xml:id="i-3cb6efabe57f93d1-0">
              Min fråga är: Avser Carin Jämtin att också tydliggöra detta när
              det gäller fortsatta utbetalningar av bistånd till de palestinska
              områdena?
            </seg>
          </u>
          <note type="speaker" xml:id="i-01dd075b4e6b8039-0">
            Anf. 98 Statsrådet CARIN JÄMTIN (s):
          </note>
          <u xml:id="i-9de2f5f2b76551b4-25" who="unknown">
            <seg xml:id="i-4b7f6d9b3975ed46-0">
              Fru talman! Tack för frågan. Stödet till människorna i de palestinska
              områdena, och det är vad det svenska biståndet syftar till, måste
              vi självklart titta över i den nya politiska situationen. De här
              tre kraven och överenskommelserna, som man enades om vid det senaste
              ministerrådet, kommer att vara styrande även för det svenska biståndet.
            </seg>
            <seg xml:id="i-4a9ecb3c759a4f50-0">
              Det svenska biståndet till de palestinska områdena kanaliserar
              sig redan i dag huvudsakligen genom FN-systemet, genom enskilda
              organisationer och genom vissa kommuner i de palestinska områdena.
              Det kommer eventuellt att bli aktuellt också för det svenska biståndet
              att omdirigeras eller minskas på något sätt beroende på den närmaste
              månadens utveckling kring regeringsbildningen i de palestinska
              områdena. De här tre kraven gäller självklart även för biståndet.
            </seg>
          </u>
          <note type="speaker" xml:id="i-c7eb010ce85cf2d7-0">
            Anf. 99 EWA BJÖRLING (m):
          </note>
          <u who="ewa_bjorling_93f4a0" xml:id="i-e81e4f2fb9a54d78-1">
            <seg xml:id="i-690ce3e0cd99c001-0">
              Fru talman! Jag tackar Carin Jämtin för svaret och hoppas också
              att det i fortsättningen blir tydligare krav på mänskliga rättigheter
              och sociala reformer i de biståndsavtal som vi har i olika länder.
              Det är väldigt viktigt att vi inte undgår att tala om de här kraven
              i några avtal, speciellt när det gäller biståndet till länder
              och regioner där det är förtyck och korruption och avsaknad av
              yttrandefrihet och mänskliga rättigheter. Det är framför allt
              länder i arabvärlden jag tänker på.
            </seg>
            <seg xml:id="i-1e767a3e072c7be8-0">
              Jag skulle vilja ställa en sista fråga: Är de här kraven också
              framställda i det senaste beslutet om 50 nya miljoner till de
              palestinska områdena, som vi nyss har sett att Sida har beslutat
              om?
            </seg>
          </u>
          <note type="speaker" xml:id="i-0237717e13886651-0">
            Anf. 100 Statsrådet CARIN JÄMTIN (s):
          </note>
          <u xml:id="i-bffd448bf526df49-0" next="cont" who="unknown">
            <seg xml:id="i-e56e21d439f13ef3-0">
              Fru talman! Efter den uppkomna situationen efter det, som vi
              alla tyckte, demokratiska valet i de palestinska områdena, med
              den nya regering som håller på att formas, måste vi alla titta
              över hur biståndet till området ska hanteras. Det som är väldigt
              glädjande är att alla biståndsgivare är väldigt eniga om kraven.
              Det gäller det multilaterala systemet, våra EU-medlemskolleger
              och amerikanerna i sammanhanget.
            </seg>
            <seg xml:id="i-ead3fb31e8674afa-0">
              Den svenska officiella linjen är som sagt tydlig.
            </seg>
            <seg xml:id="i-5fdfdc7fb3191a70-0">
              Vad gäller det specifika beslutet om 50 miljoner alldeles nyligen
              gällde det stödet till Unwra, alltså FN:s organ till stöd för
              palestinska flyktingar. Om vi får en situation med en Hamasregering
              som inte uppfyller kraven kommer de allra flesta biståndsgivare,
              inklusive svenska regeringen, att titta på hur man ska använda
              FN-systemet. I det är Unwra ett av de viktigaste redskapen. Självklart
              gäller samma kriterier, men FN-systemet är en annan kanal än vad
              den palestinska myndigheten är.
            </seg>
            <seg xml:id="i-45af865111f694ed-0">
              Regeringens budget
            </seg>
          </u>
          <note xml:id="i-5964a38d48e9a43e-0">
            Anf. 101 GUNNAR ANDRÉN (fp):
          </note>
          <u prev="cont" who="unknown" xml:id="i-0fe1053699c66118-0">
            <seg xml:id="i-3fb18acd6f50257c-0">
              Fru talman! Min fråga riktar sig till statsrådet för övergripande
              frågor och handlar om alla regeringens pengar.
            </seg>
            <seg xml:id="i-77302b0dab3c264c-0">
              Jag har lagt märke till att regeringen är mycket sträng i sin
              budgetdisciplin. Samtidigt har jag också observerat att det nu
              flödar utav pengar. Det är höjningar av ersättningsnivåerna, satsningar
              på vägar och allt möjligt.
            </seg>
            <seg xml:id="i-089252019a193cfd-0">
              Min fråga är kort: Var finns alla dessa pengar?
            </seg>
          </u>
          <note type="speaker" xml:id="i-5273df3247a6036c-0">
            Anf. 102 Utbildnings- och kulturminister LEIF PAGROTSKY (s):
          </note>
          <u xml:id="i-bffd448bf526df49-1" next="cont" who="unknown">
            <seg xml:id="i-d2c4b014ec811843-0">
              Fru talman! Jag tackar Gunnar Andrén för att han är så observant
              att han har iakttagit att Sverige numera har en regering som är
              mycket sträng i sin budgetprövning och som har budgetdisciplinen
              som en bitter lärdom av historien, att om man tappar den är risken
              stor att det går åt skogen. Jag hör till dem som jobbade i riksdagen
              under förra perioden när det gick åt skogen. Då var det ett annat
              gäng som satt på andra sida floden, och vi vill inte att det ska
              hända igen.
            </seg>
            <seg xml:id="i-2f8bde9d3b99857e-0">
              Vi har en sträng budgetprövning som innebär att vi har ett skarpt
              utgiftstak. När vissa utgifter utvecklas väldigt gynnsamt skapar
              det utrymme för andra utgifter. Nu sjunker sjukförsäkringsutgifterna,
              och det är ett exempel på att det har frigjorts pengar som kan
              användas för bättre ändamål.
            </seg>
            <seg xml:id="i-b97b59156ce0984d-0">
              Ett annat område som är viktigt är att den underliggande ekonomiska
              utvecklingen är stark. Det gör att skatteinkomsterna ökar och
              statens finansiella resurser växer. Vi har täckning för varenda
              krona. Vi lånar inte nu till den offentliga verksamheten. Skattemedlen
              räcker för de offentliga utgifterna. Det är nytt i svensk historia
              jämfört med hur det var för till exempel 1214 år sedan.
            </seg>
          </u>
          <note xml:id="i-03bd48866d23370e-0">
            Anf. 103 GUNNAR ANDRÉN (fp):
          </note>
          <u prev="cont" who="unknown" xml:id="i-0fe1053699c66118-1">
            <seg xml:id="i-0d9f34bb8c79b340-0">
              Fru talman! Jag tackar statsrådet för det intressanta svaret.
              Det tycks mig som om ni prövar oppositionens utgiftskrav väldigt
              noga, men ni är mer sangviniska med de egna.
            </seg>
            <seg xml:id="i-23b7509411c5429c-0">
              Är det på det sättet att regeringen disponerar mera pengar än
              vad oppositionen gör? Det är en väldigt intressant fråga. Disponerar
              regeringen mera pengar än oppositionen?
            </seg>
          </u>
          <note type="speaker" xml:id="i-5a05be3d0f6a1f6f-0">
            Anf. 104 Utbildnings- och kulturminister LEIF PAGROTSKY (s):
          </note>
          <u xml:id="i-9de2f5f2b76551b4-26" who="unknown">
            <seg xml:id="i-d5d718ac90d832d7-0">
              Fru talman! Såvitt jag vet har vi samma valuta i hela landet,
              vare sig det gäller oppositionens eller regeringens räknesätt.
              Jag ägnar mig inte åt att budgetpröva vad oppositionen gör, det
              gör oppositionen själv. Sedan är det upp till medierna och den
              allmänna debatten i riksdagen och i finansutskottet att värdera
              det. Men jag har läst till exempel Moderaternas granskning av
              Folkpartiets budgetmotioner. Där verkar det som att det är en
              helt annan valuta. Där går inte siffrorna ihop. Moderaterna skojar
              lite över det, men jag ska inte ägna mig åt att citera det.
            </seg>
            <seg xml:id="i-18297ad136c2aa78-0">
              Vad gäller utgiftstaket, som är en hörnpelare i den återupprättade
              budgetdisciplin som infördes 1995, har regeringen klarat det varje
              år trots att det i budgetdebatten har höjts väldigt uppskruvade
              röster om att vi inte skulle klara det och att det skulle spricka.
              Vi har klarat det samtliga år, och det ska vi fortsätta med. Det
              är ett uttryck för en djupt känd principiell hållning att detta
              är viktigt.
            </seg>
            <seg xml:id="i-69c3244813a61bad-0">
              Hemlösa
            </seg>
          </u>
          <note type="speaker" xml:id="i-98a855c5ca93a795-0">
            Anf. 105 KENNETH LANTZ (kd):
          </note>
          <u who="kenneth_lantz_1d03eb" xml:id="i-265e42d9e9f06c89-0">
            <seg xml:id="i-938bb3843d7fafde-0">
              Fru talman! Jag vill ställa en fråga till Morgan Johansson. Även
              om vi redan tidigare hade en liten debatt om hemlösa och deras
              situation vill jag återuppta frågan med en kanske lite annorlunda
              vinkling.
            </seg>
            <seg xml:id="i-41babb8ca882de77-0">
              Morgan Johansson uttalar kraftfullt att det byggs alltfler bostäder.
              Kristdemokraterna tycker att det är viktigt med både det privata
              boendet och hyresbyggandet. Det till trots är jag lite bekymrad.
              Vad är det för sammanfattning Morgan Johansson gör när det finns
              ytterligare 2 0003 000 hemlösa människor i vårt land sedan senaste
              mätningen 1999?
            </seg>
            <seg xml:id="i-7a7a1f3931bf89ed-0">
              Byggs det alltfler bostäder, vilket är tacksamt, borde det väl
              leda till ett minskat antal hemlösa. Vad drar statsrådet för slutsatser
              av den reala siffran att det definitivt är fler hemlösa?
            </seg>
          </u>
          <note type="speaker" xml:id="i-489ebd61df78859a-0">
            Anf. 106 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-6">
            <seg xml:id="i-d95ed25f60b267fc-0">
              Fru talman! Den slutsats jag drar är att frågan inte är riktigt
              så enkel som att det bara är en bostadsfråga, även om det är viktigt
              att se till att bygga fler bostäder, framför allt hyresrätter,
              och också se till att vi inte säljer ut hyresrätter och gör dem
              till bostadsrätter. Det har vi sett på en del håll. Så fort borgerligheten
              kommer till makten, i till exempel Helsingfors, är det första
              man gör att sälja ut hyresrätter och göra om dem till bostadsrätter.
              I stort sett är det likadant runtom i landet. Så fort borgerligheten
              kommer till makten försöker man göra sig av med sina kommunala
              bostadsföretag och därmed ett väldigt viktigt instrument. Det
              där vill vi sätta stopp för, det tycker vi inte om. Där har vi
              en annan politik.
            </seg>
            <seg xml:id="i-af099ad5d28d78a7-0">
              Men frågan är mer komplicerad än att bara bygga fler bostäder
              och se till att satsa på hyresrätter. Två tredjedelar, som jag
              sade tidigare, av dem som var hemlösa hade också ett missbruksproblem.
              Många av dem har inte klarat av ett eget boende. Då måste man
              satsa på att bygga boenden med ett socialt stöd och ge hemlösa
              en egen trygg bostad, i stället för bara den snåla tak-över-huvudet-garantin,
              som en del gärna vill framhålla.
            </seg>
          </u>
          <note type="speaker" xml:id="i-d5bd71ec150d0e9c-0">
            Anf. 107 KENNETH LANTZ (kd):
          </note>
          <u who="kenneth_lantz_1d03eb" xml:id="i-265e42d9e9f06c89-1">
            <seg xml:id="i-9cbb37739dae7e1a-0">
              Fru talman! Men vad gör Morgan Johansson åt den situation vi
              har med allmännyttan? Där finns en viss form av påverkan för att
              kunna styra upp. Morgan Johansson nämner som en liten ursäkt droganvändandet
              och sjukdomar. Morgan Johansson har definitivt uttalat att det
              ska minskas ordentligt av införseln runt Öresundskusten, där vi
              själva har vår hemvist. Hur går det med det arbetet? Vi får ju
              inte några resultat på detta område.
            </seg>
          </u>
          <note type="speaker" xml:id="i-d327f6be2a2f209e-0">
            Anf. 108 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-82d7b5915fec4f81-0" next="cont">
            <seg xml:id="i-3a1375a714216365-0">
              Fru talman! På missbrukssidan är det viktigast att vi satsar
              på missbrukarvård. Här går vi ut med över 800 miljoner kronor
              i öronmärkta pengar för 2005, 2006 och 2007. Vi har också sagt
              att när vi öronmärkt pengarna på det sättet så är det viktigt
              att vi ser till att det, när vi bygger ut missbrukarvården, också
              finns en fungerande eftervård, att det finns en sysselsättning
              när man kommer ut, att det finns en bostad och att det gärna också
              finns ett nytt socialt nätverk när man kommer ut från sin behandling,
              så att man inte blir bostadslös, arbetslös och ensam när man kommer
              ut. Det är en viktig satsning också ur ett hemlöshetsperspektiv.
            </seg>
            <seg xml:id="i-875a995fd0ae951e-0">
              Det är också viktigt att slå vakt om allmännyttan. Jag pekade
              på att det går en ideologisk vattendelare mellan borgerligheten
              och socialdemokratin, där borgerligheten alltid eller i det närmaste
              alltid när man kommer till i kommunerna försöker göra sig av med
              allmännyttan och försöker minska hyresbeståndet. Jag tycker att
              det är fel. Är du hemlös har du nämligen inte de pengarna på banken
              så att du kan köpa en bostadsrätt. Det måste finnas hyresrätter.
            </seg>
            <seg xml:id="i-bfebe2bee49af552-0">
              Dessutom kan vi, precis som Kenneth Lantz pekar på, också använda
              allmännyttan för att ta sociala hänsyn, bland annat för att förebygga
              vräkningar på det sätt som jag tidigare nämnde att man har gjort
              framgångsrikt i till exempel Göteborg.
            </seg>
          </u>
          <note xml:id="i-730b2fda6e5eca3b-0">
            Anf. 109 TREDJE VICE TALMANNEN:
          </note>
          <u who="mikael_johansson_ec52c2" prev="cont" xml:id="i-4d9d1e62d4725454-0">
            <seg xml:id="i-db3bb6c8e165cd50-0">
              Därmed är veckans frågestund avslutad. Vi tackar deltagande statsråd
              och ledamöter.
            </seg>
          </u>
          <note xml:id="i-1f387ee81aa512da-0">
            10 § Information från regeringen om fågelinfluensan
          </note>
          <note type="speaker" xml:id="i-f3b07c60455886f1-0">
            Anf. 110 Jordbruksminister ANN-CHRISTIN NYKVIST (s):
          </note>
          <u xml:id="i-9de2f5f2b76551b4-27" who="unknown">
            <seg xml:id="i-564fd718afe01342-0">
              Fru talman! Den senaste utvecklingen i Europa innebär att den
              aggressiva typen av fågelinfluensa har kommit närmare svenska
              fågelbestånd och nu finns ca 10 mil från sydkusten. Sannolikheten
              för att vi kommer att hitta smittade vilda fåglar i Sverige är
              mycket stor, och regeringen ser allvarligt på situationen. Beredskap
              har byggts upp för ett samfällt agerande av berörda departement
              och myndigheter om smittan kommer till Sverige.
            </seg>
            <seg xml:id="i-0a729da2bcb13fdb-0">
              Jag kommer nu att redovisa läget på det veterinära området, och
              det arbetet är inriktat på att hindra att tama fåglar smittas.
              Men låt mig redan nu säga att de senaste händelserna i nuläget
              inte förändrar riskbedömningen för smittspridning mellan människor.
              Morgan Johansson återkommer till den här frågan senare.
            </seg>
            <seg xml:id="i-d309c9f5947a1344-0">
              Var finns då fågelinfluensan i dag? Ja, fågelinfluensa av typ
              H5N1, det vill säga det aggressiva fågelinfluensaviruset, har
              sedan 2003 orsakat omfattande utbrott hos fjäderfä i flera länder
              i Sydostasien, och under sommaren och hösten 2005 skedde spridning
              till östra Europa. Onormal dödlighet hos vilda fåglar rapporterades,
              och provtagning visade att fåglarna var smittade med fågelinfluensa
              av typ H5N1. Från flera länder rapporterades även om utbrott hos
              tamfjäderfä. Såvitt man vet har vilda fåglar tidigare endast varit
              smittade med milda fågelinfluensavirus. Under sommaren och hösten
              2005 har från flera länder rapporterats om fynd av aggressiva
              influensavirus hos vilda fåglar. Det finns också tecken på att
              sjukdomen kan spridas med flyttfåglar över stora avstånd.
            </seg>
            <seg xml:id="i-4fb91032222a4071-0">
              I januari och februari 2006 rapporterades om utbrott hos fjäderfä
              i Afrika, närmare bestämt i Nigeria, och från flera europeiska
              länder meddelades att H5N1-viruset påträffats hos vilda fåglar.
              Mellan den 9 och 21 februari rapporterades om fynd av H5N1 hos
              döda vilda fåglar, i huvudsak svanar, i Grekland, Italien, Slovenien,
              Österrike, Tyskland, Frankrike och Ungern samt misstänkta fall
              i Bosnien och Hercegovina och Slovakien. Det är okänt hur smittspridningen
              har skett. Inga kommersiella fjäderfäbesättningar inom EU har
              hittills smittats. I Österrike har några hönor på ett djurhem
              smittats genom en influensasmittad svan. Anläggningen har sanerats
              och stängts.
            </seg>
            <seg xml:id="i-a3899d72a2f9dcb9-0">
              Hur ser då beredskapen på den veterinärmedicinska sidan ut? I
              Sverige är det flera myndigheter som arbetar med den här frågan.
              Jordbruksverket, Statens veterinärmedicinska anstalt, Smittskyddsinstitutet,
              Socialstyrelsen, Krisberedskapsmyndigheten och Arbetsmiljöverket
              följer utvecklingen av fågelinfluensan. På Jordbruksverket och
              Statens veterinärmedicinska anstalt finns en beredskap för att
              kunna hantera utbrott av smittsamma sjukdomar. Jordbruksverket
              har ett bemyndigande enligt epizootilagen att vidta långtgående
              åtgärder. Det handlar då om avspärrning av gårdar, avlivning,
              destruktion av djur med mera. Här finns förberedda rutiner baserade
              på erfarenhet från bekämpning av andra fågelsjukdomar.
            </seg>
            <seg xml:id="i-e5b78814dda6fb98-0">
              Lantbrukare som drabbas ersätts enligt epizootilagen till 100
              % för avlivade djur och till 50 % för inkomstbortfall. Medfinansiering
              sker från gemenskapen, från EU, med 50 % av medlemsstatens kostnader
              för bland annat avlivade djur. Om det blir fråga om restriktioner
              beträffande fågeljakt kommer den frågan att hanteras av Naturvårdsverket.
            </seg>
            <seg xml:id="i-0711f3161d34628b-0">
              Samarbetet inom EU är mycket viktigt för bekämpningen av fågelinfluensan.
              EU:s chefsveterinärer är tillsammans med kommissionen organiserade
              i ett nätverk. I nätverket utbyts information mycket snabbt om
              läget i medlemsstaterna. Hur fågelinfluensan ska bekämpas hos
              tamfjäderfä finns reglerat i EG-direktiv och innebär att djur
              i smittade besättningar avlivas och destrueras samt att lokaler
              saneras och måste stå tomma innan nya djur sätts in.
            </seg>
            <seg xml:id="i-2addd1e38ac54f30-0">
              För att så snabbt som möjligt upptäcka eventuell smitta sker
              provtagning hos såväl vilda som tama fåglar inom EU. För att minska
              risken för smittspridning ska enligt kommissionsbeslut medlemsstaterna
              besluta om åtgärder för att skydda tamfjäderfä i riskområden från
              att smittas.
            </seg>
            <seg xml:id="i-5741c79afd1dc142-0">
              Sedan upptäckten av smitta hos vilda fåglar inom EU har kommissionen
              beslutat om ytterligare nödåtgärder som ska vidtas av medlemsstaterna
              vid misstänkt eller konstaterad H5N1-smitta hos vilda fåglar.
              Dessa nödåtgärder syftar i första hand till att bättre skydda
              tamfjäderfä från att smittas. Kommissionen har också beslutat
              om importförbud för fjäderfä och fjäderfäprodukter från drabbade
              länder.
            </seg>
            <seg xml:id="i-6bc0abb41dc0e65e-0">
              Vidare har kommissionen beslutat att godkänna skyddsvaccinering
              för vissa fåglar i Frankrike och Nederländerna. Vi har inom EU
              varit restriktiva när det gäller vaccinering bland annat eftersom
              vaccinerade fåglar kan vara bärare av smitta. Nya bättre tekniker
              kan dock leda till att skyddsvaccination i högre grad kan användas
              som ett led i bekämpningen av fågelinfluensa hos tamfåglar.
            </seg>
            <seg xml:id="i-85b88e0e97c34fd0-0">
              Vilka åtgärder har vi då vidtagit i Sverige? Sedan 2004 sker
              regelbunden provtagning av vilda fåglar under vår- och höstförflyttningar.
              Dessa provtagningar har hittills skett vid Ottenby fågelstation.
              Dessutom sker provtagning på så kallat fallvilt, alltså döda vilda
              djur, vilka skickas till SVA. Övervakningen har intensifierats
              sedan hösten 2005, och till våren planeras rutinmässiga provtagningar
              även på andra ställen än Ottenby.
            </seg>
            <seg xml:id="i-81317c382f57e866-0">
              Under hösten 2005 infördes i Sverige skyddsåtgärder som innebar
              att tamfjäderfä i vissa delar av landet skulle hållas inomhus
              eller under tak. Sedan H5N1-smitta konstaterats den 14 februari
              hos vilda fåglar på den tyska ön Rügen har Jordbruksverket utfärdat
              föreskrifter om att höns, kycklingar och kalkoner i hela Sverige
              ska hållas inomhus och under tak utomhus, skyddade från vilda
              fåglar.
            </seg>
            <seg xml:id="i-aa646309a89b0920-0">
              Kustbevakningen och frivilliga ornitologer stöder arbetet med
              att leta efter sjuka och döda vilda fåglar i södra Sverige och
              efter kusten. Misstänkt smittade fåglar skickas till SVA för obduktion
              och provtagning. Samtliga som hanterar misstänkt smittade fåglar
              kommer att bära skyddsutrustning. Lager av skyddsdräkter med mera
              finns hos länsstyrelserna.
            </seg>
            <seg xml:id="i-22e65bb265e875c2-0">
              Tullverket har trappat upp sin övervakning vid Sveriges gränser
              till tredjeland för att förhindra införsel av produkter som kan
              utgöra en risk.
            </seg>
            <seg xml:id="i-06b3062910ee770b-0">
              Vad händer då om vi misstänker respektive bekräftar fågelinfluensa
              hos en vild fågel i Sverige? Misstänkt smittade fåglar obduceras
              och provtas vid SVA. Efter en första analys, som tar ca 8 timmar,
              kan SVA ange om fågeln är smittad med influensavirus eller inte.
              Sedan dröjer det 1224 timmar innan SVA kan ange om det är ett
              milt influensavirus eller om det handlar om aggressiv fågelinfluensa.
            </seg>
            <seg xml:id="i-8a73dd5960a56cb9-0">
              Om den första analysen påvisar influensavirus av typ H5 eller
              H7, de virus som kan vara aggressiva, kommer Jordbruksverket att
              meddela kommissionen samt informera medierna. Inga åtgärder kommer
              att vidtas i avvaktan på ytterligare analyser. Om ytterligare
              analyser visar att fågeln var smittad med aggressiv fågelinfluensa
              kommer Jordbruksverket att omedelbart upprätta skydds- och övervakningszoner
              enligt EU:s regler. Medierna informeras snarast.
            </seg>
            <seg xml:id="i-16967c1085d43397-0">
              Inom övervakningszonen, som har en radie på 10 kilometer runt
              fyndet, ska alla tama fåglar hållas inomhus, och förflyttningar
              av fjäderfä och fjäderfäprodukter får bara ske efter godkännande
              av Jordbruksverket. Jakt är förbjuden för att förhindra skingring
              av vilda fåglar. Inom skyddszonen, som har en radie av 3 kilometer,
              ska alla fjäderfäanläggningar registreras och övervakas.
            </seg>
            <seg xml:id="i-db7ce37f56e41dcd-0">
              Information om skyddsåtgärder kommer att ges via så kallade myndighetsmeddelanden
              i lokalradion och via information till övriga lokala medier. Jordbruksverket
              har möjlighet att vid behov ta hjälp av militären för att bistå
              med att samla in döda vilda fåglar och för att kontrollera att
              transportrestriktionerna i de upprättade zonerna efterlevs.
            </seg>
            <seg xml:id="i-4e30a0661784f1f8-0">
              Om vi skulle få ett utbrott hos tamfjäderfä kommer ett antal
              åtgärder att vidtas. Redan vid misstanke om fågelinfluensa spärras
              gården av för att förhindra vidare smittspridning. Om provtagningen
              visar att det finns fågelinfluensavirus i besättningen avlivas
              och destrueras fåglarna. Skyddsutrustning enligt särskilda bestämmelser
              som tagits fram av Arbetsmiljöverket ska användas av alla som
              arbetar i besättningen med till exempel avlivning, destruktion
              och sanering. Smittskyddsläkaren tar ställning till vilka ytterligare
              åtgärder som kan behövas för att skydda personer som direkt eller
              indirekt varit i kontakt med smittade djur samt samråder med arbetsgivaren
              som är ansvarig för skyddsåtgärderna.
            </seg>
            <seg xml:id="i-c144b69efce3690c-0">
              Skydds- och övervakningszoner inrättas runt utbrottet. Inom zonerna
              kartläggs alla fjäderfäanläggningar, och särskilda restriktioner
              gäller för förflyttning.
            </seg>
            <seg xml:id="i-5450b2edbf104261-0">
              Hur informeras då allmänheten? Förutom det jag redan nämnt kommer
              berörda myndigheter att ha information på sina webbplatser, och
              man har samordnat den informationen. Jordbruksverket har inrättat
              en särskild telefonpanel. SVA har på sin hemsida rekommendationer
              som gäller fynd av sjuka eller döda vilda fåglar som hittas i
              naturen. Jag kan nämna att SVA i sin information understryker
              att man som privatperson inte ska hantera fåglarna själv. Information
              om fågelinfluensa finns också på regeringens webbplats, och där
              finns länkar till Jordbruksverkets telefonpanel och till de berörda
              myndigheterna.
            </seg>
            <seg xml:id="i-8cec0f3c803f4a6e-0">
              Det handlar inte bara om insatser inom EU och i vårt närområde.
              Det handlar också om att hjälpa länder i Asien och Afrika. Därför
              är det viktigt med biståndsinsatser. Regeringen har i dag beslutat
              att 17 miljoner kronor ska avsättas för ändamålet. De pengarna
              kommer via Sida att gå till FN:s livsmedels- och jordbruksorganisation,
              FAO, och till Världshälsoorganisationen, WHO.
            </seg>
            <seg xml:id="i-dfa15d742fd1375a-0">
              Avslutningsvis vill jag säga att det är ett allvarligt problem
              att fågelinfluensan sprids. Situationen som vi befinner oss i
              är inte oväntad, och vi har vidtagit åtgärder för utökad övervakning
              samt skyddsåtgärder. Vi har god beredskap för ett samfällt agerande
              från berörda myndigheters sida. Regeringen följer utvecklingen
              av fågelinfluensan mycket noga, deltar aktivt i EU-arbetet och
              har en nära dialog med såväl myndigheters ledningar som experter.
            </seg>
            <seg xml:id="i-329e9d188a96e1c1-0">
              Morgan Johansson kommer att redovisa den del som gäller smittskyddsarbetet.
            </seg>
          </u>
          <note type="speaker" xml:id="i-180f63331888ad4b-0">
            Anf. 111 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-7">
            <seg xml:id="i-a5d27e8fccf4f42b-0">
              Fru talman! Jordbruksministern har redogjort för det veterinära
              läget. För närvarande är detta framför allt en jordbruksfråga
              eftersom den stora risken just nu är att fjäderfäbesättningar
              smittas.
            </seg>
            <seg xml:id="i-b1bfe4b3f3ebbf76-0">
              Jag ska säga några ord om den beredskap som finns i det längre
              perspektivet, det vill säga om viruset muterar och börjar smitta
              mellan människor och vi i den situationen får en pandemi. I det
              läget är vi naturligtvis inte i dag, men det är den situation
              vi planerar för.
            </seg>
            <seg xml:id="i-12fc4b29e3504288-0">
              Som ni hörde har vi viruset i stora delar av Europa Grekland,
              Italien, Slovenien, Österrike, Tyskland, Frankrike och Ungern
              för att nämna några länder och därför finns det stor risk för
              att vi också får det till Sverige.
            </seg>
            <seg xml:id="i-bca4fc28078114cb-0">
              Då ska man komma ihåg att även om vi skulle få viruset till Sverige
              är det en mycket låg risk för att det smittar människor. Viruset
              har funnits i Sydostasien i nästan tre år. Under den perioden
              har hundratals miljoner fåglar varit smittade. Det är samhällen
              där man ofta har höns på gården, säljer levande fåglar på marknaden
              och i det avseendet lever på ett helt annat sätt än vi gör här.
              Trots alla dessa smittotillfällen har vi bara sett 170 fall där
              människor har smittats av denna sjukdom. Så länge viruset ser
              ut som det gör nu är det alltså väldigt liten risk för att människor
              ska smittas. Men om man blir smittad förefaller det också vara
              förhållandevis hög dödlighet. Av de 170 som har smittats är det
              ungefär 90 som har avlidit.
            </seg>
            <seg xml:id="i-b87a64041e2f23f5-0">
              Det är alltså svårt att bli smittad, men dödligheten är hög bland
              dem som smittas. För att förbättra beredskapen kommer regeringen
              på förslag från Socialstyrelsen att besluta att H5N1, alltså det
              virus som finns i dag, förs in i smittskyddslagen som en allmänfarlig
              sjukdom. Det innebär bland annat att om någon människa skulle
              bli smittad trots att risken för det är mycket liten underlättas
              smittspårning. Det ökar möjligheterna att förebygga spridning
              av sjukdomen. Då gäller smittskyddslagens regler för att man ska
              kunna reda ut varifrån smittan har kommit.
            </seg>
            <seg xml:id="i-5fc53d8c5e71845f-0">
              I dagsläget finns det inga indikationer om att H5N1 kan spridas
              mellan människor. För att det ska kunna ske måste det mutera.
              Men i samhället planerar vi för att detta värsta scenario ska
              inträffa, det vill säga att viruset muterar och vi får en pandemi.
              Det är det som vår beredskap på humansidan handlar om.
            </seg>
            <seg xml:id="i-5125e5f5206fab6b-0">
              Som Ann-Christin Nykvist sade är det flera myndigheter som nu
              bevakar läget: Jordbruksverket, Statens veterinärmedicinska anstalt,
              Smittskyddsinstitutet, Socialstyrelsen, Krisberedskapsmyndigheten
              och Arbetsmiljöverket bevakar dag för dag utvecklingen av fågelinfluensan.
              De berörda myndigheterna har bildat en nationell pandemigrupp
              som bland annat samordnar information och sprider information
              via myndigheternas webbplatser. Jordbruksverket har också inrättat
              en särskild telefonpanel.
            </seg>
            <seg xml:id="i-de9cab655f04c023-0">
              Information om fågelinfluensan och UD:s reserekommendationer
              finns också på regeringens webbplats, med vidare länkar till myndigheterna.
              Grunden för den här planeringen finns i Socialstyrelsens handlingsplan
              för beredskap mot en influensapandemi. Den handlingsplanen lades
              fast och presenterades för ungefär ett år sedan. Där finns åtgärder
              för att stärka den nationella beredskapen mot en influensapandemi.
              Handlingsplanen innehåller bland annat underlag för landstingens
              och kommunernas planering för att hantera de påfrestningar på
              samhällsviktiga verksamheter som kan uppkomma vid en pandemi.
            </seg>
            <seg xml:id="i-a60ecd64db36afd4-0">
              I handlingsplanen pekar man också på behovet av att i en sådan
              situation prioritera dem som löper störst risk för allvarliga
              komplikationer vid en influensa, och man lyfter också fram vikten
              av att upprätthålla en god hälso- och sjukvård i en pandemisituation.
              Man betonar i handlingsplanen vikten av att bygga upp ett lager
              av antivirala läkemedel, det vill säga läkemedel som kan dämpa
              symtomen och minska smittrisken men som inte botar åtminstone
              såvitt man nu kan bedöma det som kan ske om viruset muterar.
            </seg>
            <seg xml:id="i-bf58c4b6593480d9-0">
              I Sverige köpte vi redan förra våren in ett lager av antivirala
              läkemedel. Då handlade det om en miljon behandlingar. För några
              veckor sedan köpte vi in ytterligare 200 000 behandlingar. Vi
              kommer löpande att beställa ytterligare antiviraler under det
              här året. Samtidigt ska man komma ihåg att bedömningarna på humansidan
              är lite grann som att skjuta på rörligt mål. Vi vet ju inte hur
              en pandemi kommer att arta sig eller hur viruset kommer att vara.
              Vi vet faktiskt inte ens om det är H5N1 som kommer att vara basen
              för en eventuell pandemi.
            </seg>
            <seg xml:id="i-b98f99ad02ac47c4-0">
              Likväl måste vi se till att ha en så god beredskap som över huvud
              taget är möjlig. Antivirala läkemedel är en del av det. Jag har
              varit angelägen om att se till att vi spred riskerna där och köpte
              in olika läkemedel. En av riskerna med att viruset muterar är
              att en del av de läkemedel som köps in inte blir verkningsfulla
              utan att man får en resistens. Den risken finns hela tiden. För
              bara några månader sedan fick vi uppgifter om att det fanns tendenser
              till att Tamiflu inte längre fungerade på det virus som nu finns.
            </seg>
            <seg xml:id="i-f2f6c65244a0f04b-0">
              Med reservation för att det är svårt att bedöma hur viruset till
              slut kommer att arta sig vill jag säga att det är viktigt att
              vi sprider riskerna och köper in olika sorters läkemedel. Därför
              har vi köpt in tre olika sorter. Tamiflu är en, Amantadin är en
              annan. Relenza är en tredje, som vi köpte in för bara några veckor
              sedan.
            </seg>
            <seg xml:id="i-6af384a1b68bfc12-0">
              För att få stopp på en pandemi är den viktigaste åtgärden att
              ha beredskap för att klara av en vaccinering. Samtidigt ska man
              komma ihåg att vaccin inte kan framställas förrän det finns ett
              muterat virus. Det är alltså inte möjligt att producera vaccin
              och sedan lagra det. Man kan bara ta fram det när väl viruset
              finns.
            </seg>
            <seg xml:id="i-1ee4e8fc67b01037-0">
              Likväl är det viktigt att vi redan nu bygger upp en beredskap
              och en organisation så att vi i en krissituation kan ta fram ett
              vaccin så fort som möjligt. Min inställning är att om det blir
              brist på vaccin i en krissituation ska vi i Sverige inte behöva
              gå ut och slåss på den öppna marknaden för att få tillgång till
              vaccin, utan vi bör bygga upp en egen produktion här i vårt land.
            </seg>
            <seg xml:id="i-069e1782c8a2b305-0">
              Regeringen tillsatte därför en särskild förhandlare, Lars Rekke,
              i början av året för att i samarbete med industrin försöka få
              till stånd tillverkning av influensavaccin i Sverige. Han gör
              sonderingar under januari och februari, och han kommer i slutet
              av mars att lämna rapport till regeringen om detta. Hans uppdrag
              syftar till att få till stånd ett samarbete mellan en befintlig
              vaccinindustri och svenska staten. Det är ett sätt för oss att
              också få tillgång till den nya tekniken, det vill säga att man
              tar hänsyn till att produktionen av vaccin nu är inne i ett teknikskifte
              där man går från äggbaserad produktion till en modernare, cellbaserad
              produktion. Det är viktigt att vi är med och kan ta del av den
              nya tekniken. Den målsättning vi i regeringen har satt upp är
              att ha en sådan fabrik på plats senast år 2010. I det arbetet
              har vi också sökt samarbete med övriga nordiska länder och med
              de baltiska staterna för att lösa problemen i norra Europa.
            </seg>
            <seg xml:id="i-9b4eaf0a80ebde4b-0">
              Som jag sade följer regeringen och de berörda myndigheterna utvecklingen
              mycket noga. Förberedelserna när det gäller humansidan sker också
              på EU-nivå. I morgon deltar jag i ett informellt hälsoministermöte
              i Österrike om fågelinfluensan. Syftet är då bland annat att medlemsländerna
              ska utbyta information om beredskapsplaneringen inför en eventuell
              pandemi. Vi kommer också att få lägesrapporter från bland andra
              den europeiska smittskyddsmyndigheten och Världshälsoorganisationen.
            </seg>
            <seg xml:id="i-dd92a87985eaf482-0">
              Den senaste tidens larmrapporter har åtminstone det goda med
              sig att världen åtminstone enligt min bedömning börjar bli alltmer
              förberedd. Myndigheter, organisationer och länder följer utvecklingen
              av fågelinfluensan noggrant. Sammantaget menar jag att vi i Sverige
              i en internationell jämförelse har kommit mycket långt i förberedelserna
              och planeringen både inför att H5N1 kommer till Sverige och inför
              en eventuell pandemi.
            </seg>
          </u>
          <note type="speaker" xml:id="i-0ea8a3993c4580d3-0">
            Anf. 112 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-18217cee7f60432f-2">
            <seg xml:id="i-ac0c9fcbbbdc87b9-0">
              Fru talman! Tack för informationen.
            </seg>
            <seg xml:id="i-13dde9d66a10907b-0">
              Jag skulle vilja ställa några frågor till Morgan Johansson med
              tanke på den situation vi har nu. Socialstyrelsen, som lämnade
              sin rapport den 1 december Läkemedelsuppdraget , utvärdering av
              behoven av tillgång i Sverige till antivirala läkemedel vid pandemisk
              spridning av influensa vill ha en fördubblad beredskapslagring
              som kompensation för begränsad tillgång till diagnostik. Man bestämmer
              vidare att man ska behandla alla över 65 år. Man vill också att
              den större delen av läkemedelsförråden ska utgöras just av Tamiflu.
            </seg>
            <seg xml:id="i-21e822848f6a5c74-0">
              Där skriver man också att en beredskapslagring skulle kräva en
              lagring av totalt 20 miljoner kapslar av Tamiflu. Den 15 februari
              säger Anders Tegnell, som är smittskyddsexpert, i en intervju
              i TT: Efter omständigheterna ligger vi väl till, men det finns
              mer att göra. Han säger samtidigt: Ännu har vi inte fått regeringens
              klartecken att köpa ytterligare en miljon doser som en nyligen
              genomförd antiviral utredning förespråkar.
            </seg>
            <seg xml:id="i-0dbd536aa0231a4f-0">
              Jag vill ställa en fråga till Morgan Johansson. Jag vet att Relenza
              är inköpt i 200 doser. För kammarens kännedom är det inhalationspreparat.
              Sådant som man andas in är till exempel inte särskilt lämpligt
              för barn som blir sjuka. Det är ett sådant exempel. Det är också
              lite svårt att veta hur stor dos man får i sig när man inhalerar.
              Det är betydligt enklare med en tablett.
            </seg>
            <seg xml:id="i-2e2419a45d3095a4-0">
              Jag vill ställa frågan till Morgan Johansson: Hur ser nu den
              övriga planeringen ut från regeringen? Anders Tegnell undrar naturligtvis
              också varför det inte är inköpt än. Kommer man nu snabbt som ögat
              att fortsätta att uppfylla sitt löfte som man faktiskt gav här
              i kammaren redan i november månad om att köpa hem till en miljon
              människor till?
            </seg>
          </u>
          <note type="speaker" xml:id="i-69fe99f4b1db2dde-0">
            Anf. 113 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-8">
            <seg xml:id="i-64ade35d2dc08b02-0">
              Fru talman! Jag kan försäkra Chatrine Pålsson om att vi har en
              väldigt nära dialog med Socialstyrelsen i den här frågan. Anders
              Tegnell åker faktiskt med mig till Wien i morgon. Vi diskuterar
              det nästan om inte dagligen så i varje fall på veckobasis. Man
              ska komma ihåg att vi var ett av de länder som köpte först och
              köpte mest, och som därmed också förmodligen fick det lite billigare
              än många andra länder. Det var innan det stora pådraget om att
              inhandla antivirala läkemedel.
            </seg>
            <seg xml:id="i-e4d2dcef7b3924a8-0">
              Nu har vi lagrat upp. Vi har dessutom, som jag sade, köpt in
              ytterligare inte 200 men 200 000 behandlingar av Relenza. Vi genomför
              det enligt den plan som Socialstyrelsen satt upp. Vi kommer under
              det här året att fortsätta att lägga in beställningar på mer läkemedel.
            </seg>
            <seg xml:id="i-4f172acd33fdd524-0">
              Men det finns en viktig invändning. Det är att man måste ta till
              sig löpande den information som nu kommer efterhand om resistensriskerna.
              Jag kommer ihåg hur det var för ett år sedan. En del gick på och
              ville att vi skulle handla in oerhört mycket Tamiflu och egentligen
              bara lagra det.
            </seg>
            <seg xml:id="i-cbc9ad60a36071d3-0">
              Jag tror att jag var nästan ensam om att peka på resistensrisken.
              Om länderna skulle göra så allihop och sedan i en krissituation
              vräka ut Tamiflu skulle risken bli att vi utvecklar en resistens
              för viruset och sedan står där med stora lager med ett läkemedel
              som kommer att visa sig vara värdelöst.
            </seg>
            <seg xml:id="i-9a80c8c85daa79d1-0">
              Det är den risken som man hela tiden måste värdera. Nu fick vi
              för någon månad sedan uppgift om att det fanns virus i Sydostasien
              som hade utvecklat en sådan resistens. Man måste väga in det när
              man tar ställning till hur man sätter samman det slutliga lagret.
            </seg>
            <seg xml:id="i-15fe4a30d6f39d6e-0">
              Vi kommer att fortsätta att under det här året lägga in beställningar
              efterhand. Samtidigt ska vi hela tiden samla information om vilken
              typ av läkemedel som vi ska köpa.
            </seg>
          </u>
          <note type="speaker" xml:id="i-3f46d4b43337d16a-0">
            Anf. 114 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-18217cee7f60432f-3">
            <seg xml:id="i-096b3a77324fbc16-0">
              Fru talman! Först vill jag tala om att jag delar Morgan Johansons
              syn på vaccinproduktion i Sverige. Det har jag sagt många gånger.
              Jag tycker att det är oerhört angeläget att man också kommer i
              gång med att besluta hur man ska ordna det. Det känns jätteviktigt.
              Vi vet att det tar minst tre och kanske fyra eller fem år innan
              en sådan produktion är i gång. Man kan inte framställa något vaccin
              förrän man vet vilken sorts influensa det är.
            </seg>
            <seg xml:id="i-30e6269a5d9f25a9-0">
              När det gäller resistensutvecklingen har enligt en färsk rapport
              i dag Relenza och Tamiflu hittills omfattats i en låg frekvens.
              Det är 1 % hos vuxna och 5 % hos barn. Det är ungefär den nivån.
              Den ska man naturligtvis räkna med. Men det är en förhållandevis
              liten del än så länge.
            </seg>
            <seg xml:id="i-5f6930c3f1e6f4cc-0">
              Såvitt jag förstår rekommenderar WHO fortfarande Tamiflu. I er
              överläggning i morgon kommer naturligtvis den här frågan upp som
              oerhört viktig. Jag håller också med Morgan Johansson om att det
              är viktigt att ha flera olika alternativ i portföljen. Men man
              måste också veta att man har mest av det som kommer att behöva
              användas mest.
            </seg>
          </u>
          <note type="speaker" xml:id="i-8e67cd0a828037c2-0">
            Anf. 115 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-9">
            <seg xml:id="i-830fea2f54822d5f-0">
              Fru talman! Vi har stora mängder med Tamiflu. Vi är ett av de
              länder som har mest om man ser till andel av befolkningen. Vi
              kommer under det här året att fortsätta att lägga in beställningar
              på olika läkemedel för att sätta samman ett lager som gör att
              vi sprider riskerna lite bättre.
            </seg>
            <seg xml:id="i-f073171e01e08046-0">
              Vi har också hela tiden tagit in information om vad som händer
              på resistenssidan. Det som är svårt med den här frågan är att
              vi skjuter på rörligt mål. Vi vet inte ens om det är H5N1 som
              kommer att bli det farliga viruset och om det är det som kommer
              att mutera. Det kan mycket väl vara något annat av dem. Vi vet
              som sagt inte heller vilka läkemedel som i så fall kommer att
              fungera mot det.
            </seg>
            <seg xml:id="i-6e8f814fe10c13c4-0">
              Chatrine Pålsson kan vara fullständigt trygg i att vi fortsätter
              att följa den plan som Socialstyrelsen drog upp för våra inköp.
              Men vi hämtar samtidigt också hela tiden information om vad som
              händer på resisistenssidan.
            </seg>
          </u>
          <note type="speaker" xml:id="i-1fdb070767ab6058-0">
            Anf. 116 CECILIA WIDEGREN (m):
          </note>
          <u who="cecilia_widegren_2225eb" xml:id="i-16e0667838a7c6a2-0">
            <seg xml:id="i-9652b577ca4d8a66-0">
              Fru talman! Jag vänder mig till jordbruksministern. Precis som
              jordbruksministern kan jag konstatera att vi befinner oss i ett
              allvarligt läge. Jag ber att få tacka för den rapport om en väldigt
              god beredskap som Sverige ändå har och som ministern har informerat
              oss om. Inte minst har vi erfarenheter från krishantering många
              gånger tidigare som mycket väl kan komma till användning just
              nu.
            </seg>
            <seg xml:id="i-8228f3e2baa284d7-0">
              Förutom att oron över fågelinfluensan växer bland befolkningen
              växer den inte minst bland de människor som varje dag jobbar med
              svenska fjäderfä och som också försörjer sina familjer på att
              producera svensk kyckling, svenska ägg och svensk kalkon till
              oss. Frågan är nu om konsumtionsmönstret kommer att ändras med
              anledning av den fokusering och oro som finns bland befolkningen.
              I sydeuropeiska länder har det visat sig att sådana tendenser
              ändå uppstår vid den här typen av smittohärdar.
            </seg>
            <seg xml:id="i-952e89e6eebe71e9-0">
              I Sverige har vi högre krav på miljöhänsyn, smittskydd och djuromsorg.
              Det ställs högre krav på våra produkter än på de importerade produkter
              som vi får till Sverige. Men kunskapen därom är lite varierande,
              får man väl ändå säga. Trots det har vi god erfarenhet av smittor
              som till exempel salmonella, som vi mycket väl kan hantera.
            </seg>
            <seg xml:id="i-589832fc46216abc-0">
              Min fråga är riktad till jordbruksministern. Det gäller den oro
              som finns bland näringen över konsumtionsmönstret. Vad avser jordbruksministern
              att vidta för åtgärder med anledning av läget? Vi alla önskar
              ändå att kunna ha tillgång till svensk kyckling, svensk kalkon
              och svenska ägg även i framtiden. Vad avser ministern att vidta
              för åtgärder?
            </seg>
          </u>
          <note type="speaker" xml:id="i-44bba3cc6bcefa97-0">
            Anf. 117 Jordbruksminister ANN-CHRISTIN NYKVIST (s):
          </note>
          <u xml:id="i-9de2f5f2b76551b4-28" who="unknown">
            <seg xml:id="i-726363333fe46c4f-0">
              Fru talman! Det är alldeles riktigt som Cecilia Widegren säger.
              Konsumenternas förtroende för kycklingkött påverkas av händelseutvecklingen.
              Vi kan framför allt se i södra Europa att efterfrågan på och konsumtionen
              av kycklingkött har sjunkit drastiskt. Det är någonting som oroar
              de berörda jordbruksministrarna och oroar i de berörda länderna.
            </seg>
            <seg xml:id="i-187b631ee50fe46d-0">
              På det senaste jordbruksministermötet togs den här frågan upp
              och diskuterades. Kommissionen redovisade vad man hittills har
              gjort. Ett instrument som man har är att öka exportbidragen. Det
              har man gjort två gånger sedan december. Man överväger också om
              man kan vidta olika informationsåtgärder för att konsumenterna
              ska få en bra information för sina val.
            </seg>
            <seg xml:id="i-43c461b5e7bfb127-0">
              Här i Sverige har vi just nu ett gott utgångsläge. Vi ser inte
              den här minskningen i konsumtionen. Näringen själv, Svensk Fågel,
              har lanserat en märkning som nu finns på plats. I den delen har
              vi det bra förspänt. Men jag följer den här frågan noga. Det är
              klart att jag kan känna en oro för vad som kommer om vi skulle
              få smittade vilda fåglar och om vi också skulle få in smittan
              i tamfjäderbesättningar i EU.
            </seg>
          </u>
          <note type="speaker" xml:id="i-d8292dd06c8d538e-0">
            Anf. 118 CECILIA WIDEGREN (m):
          </note>
          <u who="cecilia_widegren_2225eb" xml:id="i-16e0667838a7c6a2-1">
            <seg xml:id="i-eda8150805d3ca69-0">
              Fru talman! Jag är glad över att ministern följer frågan så aktivt,
              inte minst för vår näring, som vi tycker är viktig att ha kvar
              i Sverige. Det är bra att vi på EU-nivå kan genomföra aktiviteter
              som gynnar att vi också har kvar en inhemsk produktion. Men det
              finns också saker som vi kan göra i Sverige. Vi vet att vi har
              vissa konkurrensnackdelar mot omgivande länder. Det är pålagor,
              avgifter och annat.
            </seg>
            <seg xml:id="i-fa9a3f5194ebe09b-0">
              Jag skulle vilja att jordbruksministern delger oss en fundering
              över om det kanske kan finns åtgärder som är aktuella och som
              vi själva kan vidta på hemmaplan för att gynna en svensk produktion
              även i fortsättningen. Då kan vi äta svenska ägg till påsk.
            </seg>
          </u>
          <note type="speaker" xml:id="i-3877cddf8d62e2d9-0">
            Anf. 119 Jordbruksminister ANN-CHRISTIN NYKVIST (s):
          </note>
          <u xml:id="i-bffd448bf526df49-2" next="cont" who="unknown">
            <seg xml:id="i-efe7cd088345154d-0">
              Fru talman! Jag tror att det är just i det här läget som vi har
              stor glädje av våra svenska mervärden. De innebär att konsumenterna
              kan känna sig trygga med svenska produkter. Vi har lagt ned stor
              omsorg på att exempelvis ha salmonellafria kycklingar och salmonellafria
              ägg. Det gör att vi har ett särskilt förhållande till vårt smittskyddsarbete.
              Därför har konsumenterna ett stort förtroende.
            </seg>
            <seg xml:id="i-5e0132144038217d-0">
              Vad det handlar om nu är att vara effektiv och att se till att
              vi inte får in fågelinfluensan i Sverige bland de svenska besättningarna.
              Då kommer förtroendet för den svenska kycklingen att få sig en
              törn.
            </seg>
          </u>
          <note xml:id="i-38939b3f663fca19-0">
            Anf. 120 ANITA BRODÉN (fp):
          </note>
          <u prev="cont" who="unknown" xml:id="i-0fe1053699c66118-2">
            <seg xml:id="i-b52b3ad94607cd49-0">
              Fru talman! Jag vill också passa på att tacka för en mycket värdefull
              information om vår beredskap, både nationellt och internationellt
              och i EU.
            </seg>
            <seg xml:id="i-e2c8bfe9dcffcf0f-0">
              Jag vill ställa en fråga till jordbruksministern om kommunernas
              ansvar. Det är ett ansvar för att ta medborgarnas oro på allvar.
              Jag undrar om det är klockrent vilken uppgift som kommunerna och
              kommunernas miljö- och hälsoskyddsförvaltningar har. Är det givet
              att medborgarna när de ser om de ser och upptäcker en död fågel
              vet att de kan ringa till miljö- och hälsoskyddskontoret?
            </seg>
            <seg xml:id="i-c38e45f7acc5d9eb-0">
              Vi har fått reda på att man inte ska ta i fåglarna med bara händer
              och så vidare, men är detta klockrent? Är det en service som ges
              tillbaka till oroliga medborgare när det gäller hur de ska hantera
              detta?
            </seg>
          </u>
          <note type="speaker" xml:id="i-7a3ea702bd233303-0">
            Anf. 121 Jordbruksminister ANN-CHRISTIN NYKVIST (s):
          </note>
          <u xml:id="i-bffd448bf526df49-3" next="cont" who="unknown">
            <seg xml:id="i-adb230c9bdbafb40-0">
              Fru talman! Det är tydligt vad som gäller enligt epizootilagen
              när det gäller det ansvar som Jordbruksverket har och det ansvar
              som SVA har. Via Jordbruksverket har också länsveterinärerna ett
              ansvar.
            </seg>
            <seg xml:id="i-3a6310a4c6eba6c4-0">
              De ansvariga myndigheterna har haft omfattande kontakter med
              Sveriges kommuner och landsting. Det finns en svårighet i gränssnittet
              mellan avfallshantering, som är döda fåglar i allmänhet som går
              in i kretsloppet, och döda fåglar i ett läge då vi har risk för
              farlig fågelinfluensa och spridning av den.
            </seg>
            <seg xml:id="i-341fa7f86bd163e7-0">
              Jag är av uppfattningen att vi måste hjälpa medborgarna med en
              enkel, tydlig information som inte kan missförstås. Vi jobbar
              för närvarande för att se till att det fungerar väl mellan våra
              myndigheter och i relation till kommunerna.
            </seg>
          </u>
          <note xml:id="i-5c275ee7671457ba-0">
            Anf. 122 ANITA BRODÉN (fp):
          </note>
          <u prev="cont" who="unknown" xml:id="i-0fe1053699c66118-3">
            <seg xml:id="i-37ed88b1b0c8428a-0">
              Fru talman! Jag tror också att det är oerhört angeläget att det
              blir enkelt och klart så att alla medborgare vet hur man ska hantera
              det och vem man ska ringa till. Visst är det så att ganska många
              fåglar dör en så kallad naturlig död under vinterperioden.
            </seg>
            <seg xml:id="i-b8ffe0d28251a036-0">
              Jag vill passa på att ställa ytterligare en fråga. Den gäller
              ytvatten. Enligt uppgifter överlever viruset tre veckor i ett
              ytvatten. Vad finns det för beredskap här för att kunna hantera
              det så att inte det blir en källa till smittspridning?
            </seg>
          </u>
          <note type="speaker" xml:id="i-dc63bf7e66fcf9b7-0">
            Anf. 123 Jordbruksminister ANN-CHRISTIN NYKVIST (s):
          </note>
          <u xml:id="i-9de2f5f2b76551b4-29" who="unknown">
            <seg xml:id="i-47bb2199511d394e-0">
              Fru talman! När man ska hantera den här typen av problem så måste
              man ha stor fantasi och inlevelseförmåga.
            </seg>
            <seg xml:id="i-ca72cf78aca05458-0">
              Vi utvecklar hela tiden vårt förhållningssätt till hur vi kan
              öka vår beredskap. Vi har erfarenheter av andra typer av bekämpning
              och av smittsamma sjukdomar. Där har också vattenfrågan varit
              aktuell. Det är alltså en fråga som myndigheterna har att hantera.
              Den ska vara med i myndigheternas beredskapspaket. Men jag håller
              med om att det är en mycket angelägen fråga.
            </seg>
          </u>
          <note type="speaker" xml:id="i-7ec39a6c66514897-0">
            Anf. 124 EWA BJÖRLING (m):
          </note>
          <u who="ewa_bjorling_93f4a0" xml:id="i-e81e4f2fb9a54d78-2">
            <seg xml:id="i-7d4664b3d112ee12-0">
              Fru talman! Jag vill också instämma i kören och tacka för den
              goda information som vi har fått i dag. Jag tycker verkligen att
              regeringen i stora delar har gjort ett bra arbete här, och fortfarande
              gör det.
            </seg>
            <seg xml:id="i-2a8d0ee6ed4393e4-0">
              Det är viktigt att ha kraftfulla åtgärder redo och att arbeta
              systematiskt vid pandemier. Det säger inte minst olika forskare
              inte virusforskare som jag men forskare i nationalekonomi, statsvetenskap
              och så vidare. De säger att pandemier är det enda som egentligen
              i stort kan hota hela världsekonomin.
            </seg>
            <seg xml:id="i-539f578c5732344a-0">
              Jag vill rikta en liten varningssignal både till regeringen och
              till Chatrine Pålsson, som ställde en fråga här. Vi ska inte lita
              för mycket på antivirala medel. Antivirala medel kan aldrig bota
              virus, men de kan lindra sjukdom. Det här viruset kan mutera snabbt.
              Vi vet i dag inte ens om medlet kommer att fungera särskilt bra
              när det hela väl muterar till en mänsklig influensa.
            </seg>
            <seg xml:id="i-d9ecb92439766b3b-0">
              Jag tycker att det är oerhört mycket viktigare att lägga mer
              kraft på att säkerställa optioner på vaccinrättigheter och byggandet
              av en vaccinfabrik. Det är precis den linje som Morgan Johansson
              är inne på.
            </seg>
            <seg xml:id="i-044f7fb2cbc3ac18-0">
              Jag skulle vilja ställa några frågor till honom. Hur kan man
              ytterligare pressa på det här så att det går snabbare? Har vi
              säkerställt optioner på vaccinrättigheter nu under tiden som vi
              väntar på att få bygga en riktig vaccinfabrik? Finns det några
              åtgärder som vi kan vidta för att det ska ske ännu lite snabbare?
            </seg>
          </u>
          <note type="speaker" xml:id="i-3dabcd924b676f0f-0">
            Anf. 125 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-10">
            <seg xml:id="i-13c7b712b61297c4-0">
              Fru talman! Jag delar förstås Ewa Björlings uppfattning om att
              man inte ska stirra sig blind på frågan om antivirala läkemedel.
              Man kan kanske förstå att debatten lätt tar sig det uttrycket.
              Det handlar bara om att plocka ut en, två eller tre frågor och
              så får man debatten att handla om den och glömmer kanske ibland
              helheten.
            </seg>
            <seg xml:id="i-28b98459e9a7ea46-0">
              Jag tror att vi måste göra båda delarna. Vi måste ha ett beredskapslager
              som är så sammansatt att vi minskar risken för att hamna i en
              situation där beredskapslagret sedan kanske inte kommer att kunna
              användas på grund av resistensrisken. Precis som Ewa Björling
              säger är detta ett virus som av allt att döma muterar snabbt.
            </seg>
            <seg xml:id="i-98d6a7b7763e5066-0">
              Det är också vaccinfrågan som måste lösas. Vi jobbar snabbt med
              den. Lars Rekke ska lämna sin rapport till mig redan i slutet
              av nästa månad i slutet av mars. Då finns det ett underlag för
              att kunna gå vidare i samtalen med något av de företag som är
              aktuella. Jag vet faktiskt inte hur det jobbet kommer att sluta
              eftersom han är mitt uppe i det. Jag tror att han träffar ett
              av de stora internationella företagen redan just i dag. Han är
              alltså mitt uppe i det arbetet, och det vore dumt av mig att gå
              händelserna i förväg.
            </seg>
            <seg xml:id="i-f8731210baaf9421-0">
              Vi högprioriterar frågan att få vaccinproduktionssituationen
              löst, just för att vi ska slippa att ge oss ut på en marknad i
              en krissituation. Då kommer det att vara huggsexa om vaccinet,
              och det gäller att vi inte ska behöva försätta Sverige i en sådan
              situation.
            </seg>
          </u>
          <note type="speaker" xml:id="i-ccaee4a93c7e01d4-0">
            Anf. 126 EWA BJÖRLING (m):
          </note>
          <u who="ewa_bjorling_93f4a0" xml:id="i-e81e4f2fb9a54d78-3">
            <seg xml:id="i-2c677dcac3fc946a-0">
              Fru talman! Jag tackar för det svaret. Jag vill ändå understryka
              att det är viktigt att man under tiden som vaccinfabriken ska
              byggas säkerställer optioner på vaccinrättigheter vid de fabriker
              som redan existerar. Man måste agera på alla plan. Det gäller
              antivirala medel, som vi talade om, det gäller att säkerställa
              optioner och det gäller en riktig vaccinfabrik.
            </seg>
            <seg xml:id="i-d569185379b586d8-0">
              Ytterligare två viktiga frågor är: Hur ger man mer information
              till svenska folket? Hur kommer Morgan Johansson att gå ut med
              det här? Det gäller ju att inte måla upp skräckvisioner och skräckbilder
              nu, utan att verkligen komma med korrekt information.
            </seg>
            <seg xml:id="i-d79c9e50a945e976-0">
              Det allra viktigaste är att vi inte bara ska ha resurser till
              akuta åtgärder, utan vi måste också se till frågan om hur vi skapar
              ett mer effektivt bassystem för smittskydd. Det ska vara ett bassystem
              som fungerar i normalläge för att sedan ytterligare kunna sätta
              fart i ett akutläge. Det är en brist i dag. Vi har inte ett riktigt
              bra bassystem. Där borde vi också sätta in fler åtgärder.
            </seg>
          </u>
          <note type="speaker" xml:id="i-b3db1c77b056accd-0">
            Anf. 127 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-11">
            <seg xml:id="i-a3a66132322d5499-0">
              Fru talman! Om jag tolkar Ewa Björling rätt så är en av delarna
              och en av de frågor som vi måste jobba med när det gäller bassystem
              för smittskydd att se till att få upp influensavaccineringen under
              normalåren. Vi måste alltså klara av att vaccinera fler i riskgrupperna.
              Det är det enda sättet att totalt sett kunna få upp produktionskapaciteten
              i världen till de nivåer som vi behöver om världen skulle råka
              ut för en pandemi.
            </seg>
            <seg xml:id="i-67851cf3a92aac4c-0">
              Där har vi också ett arbete tillsammans med framför allt Landstingsförbundet
              för att försöka se till att landstingen går ut med information
              om att man ska vaccinera sig under normalåren, framför allt om
              man tillhör riskgrupper, det vill säga om man har någon lungsjukdom
              och också om man är över 65 år, som är en av de definierade riskgrupperna.
            </seg>
            <seg xml:id="i-66f43c1ffc9da50b-0">
              Sedan är det alldeles rätt att vi måste ha tungan rätt munnen
              när det gäller informationsdelen. Risken att i dagsläget bli smittad
              av den sjukdom som i dag finns är oerhört liten, för att inte
              säga minimal. Det ska ganska mycket till för att den ska föras
              över från fågel till människa. Det måste vi säga. Sedan måste
              vi också säga att vår erfarenhet emellertid talar om att det här
              viruset tenderar att mutera. Därför måste vi också planera för
              det värsta scenariot, det vill säga att det börjar smitta mellan
              människor, att smittbarheten är lika stor mellan människor som
              den i dag är mellan fåglar och att dödligheten är lika stor som
              den i dag är för fåglar. Då hamnar vi i mycket stora bekymmer.
              Det är det värstaläget som vi nu planerar för.
            </seg>
            <seg xml:id="i-83a201611877f4c3-0">
              När det gäller optionerna och hur vi gör under den tid som vi
              ska bygga upp en vaccinproduktion vill jag säga att min grundtanke
              är den att vi under de år som det tar att bygga upp en vaccinproduktion
              i Sverige också ska ha ett avtal med det företag som vi samarbetar
              med om att få loss vaccin till hela svenska folket om vi under
              den tiden skulle råka ut för en pandemi. Det är en del i själva
              upplägget av den förhandling som vi kommer att gå in i med ett
              enskilt företag.
            </seg>
          </u>
          <note type="speaker" xml:id="i-8553e8b7af0d8668-0">
            Anf. 128 NYAMKO SABUNI (fp):
          </note>
          <u who="nyamko_sabuni_d48ed8" xml:id="i-a20055fa0aff01a3-0">
            <seg xml:id="i-460745c6c9fbddf2-0">
              Fru talman! Det är glädjande mycket som händer på det här området.
              Jag blir glad när jag hör folkhälsoministern säga att det har
              köpts in flera antivirala medel till lagret. Jag hoppas att det
              innebär att det kommer att köpas in så mycket att det åtminstone
              kan räcka till 25 % av befolkningen enligt det löfte som han gav
              vid partiöverläggningar.
            </seg>
            <seg xml:id="i-6f39ab7cc16a58e1-0">
              Min fråga handlar dock om någonting annat. På Socialstyrelsens
              hemsida kan man läsa att Socialstyrelsen har deltagit i fyra större
              beredskapsövningar. Med tanke på den handlingsförlamning som infann
              sig vid tsunamikatastrofen undrar jag: Har Regeringskansliet medverkat
              i eller tagit initiativ till någon beredskapsövning på regeringsnivå?
            </seg>
          </u>
          <note type="speaker" xml:id="i-e7fbcb923cc4b5c1-0">
            Anf. 129 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-12">
            <seg xml:id="i-5908946e43564ff0-0">
              Fru talman! Det har alldeles nyligen hållits en övning på EU-nivå
              där myndigheter och regeringar fanns med för att se hur det fungerar.
              Den övningen ska vi faktiskt utvärdera i morgon under den träff
              som vi ska ha i Wien. Både myndigheterna och EU har övat, och
              Sverige har varit en del i det.
            </seg>
          </u>
          <note type="speaker" xml:id="i-fdb773ab4d006d77-0">
            Anf. 130 NYAMKO SABUNI (fp):
          </note>
          <u who="nyamko_sabuni_d48ed8" xml:id="i-a20055fa0aff01a3-1">
            <seg xml:id="i-631e78c78862ec61-0">
              Fru talman! Statsrådet säger att myndigheter och regeringar har
              övat. Jag kan inte minnas att alla regeringsledamöter har varit
              borta från Sverige för att öva någonstans. Menar du att samtliga
              eller berörda ministrar från den svenska regeringen verkligen
              har varit med i en beredskapsövning eller är det bara du personligen
              som har medverkat? Jag menar att det finns fler ministrar som
              kan behöva vara med i en sådan övning.
            </seg>
          </u>
          <note type="speaker" xml:id="i-86226457c89220d3-0">
            Anf. 131 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-13">
            <seg xml:id="i-bac4eb8756ace9bd-0">
              Fru talman! Vi har inte varit i väg någonstans. Regeringskansliet
              har övat tillsammans med övriga regeringskanslier i EU inför en
              sådan här situation. Det är en utvärdering av det jobbet som vi
              ska göra. Det sker bland annat för att säkerställa att informationen
              fungerar mellan de olika länderna så att vi snabbt kan vidta åtgärder
              och så att vi vet vem vi ska vända oss till i de olika länderna
              när vi vill få information.
            </seg>
          </u>
          <note type="speaker" xml:id="i-2d93615ea755eb17-0">
            Anf. 132 ELINA LINNA (v):
          </note>
          <u who="elina_linna_f9793a" xml:id="i-3ba8aa1ba01e2bb9-0">
            <seg xml:id="i-ecbadea9727c8a59-0">
              Fru talman! Tack för informationen. Jag har en fråga till jordbruksminister
              Ann-Christin Nykvist. Min fråga handlar om omhändertagandet av
              tamdjur om vi skulle hamna i en situation där smittan också kommer
              att drabba höns, ankor och gäss i Sverige.
            </seg>
            <seg xml:id="i-3d8875ea8ee07c06-0">
              När tv-bilderna från länder som redan har fått smittan hos sina
              tamdjur nådde oss var det flera än jag som reagerade över den
              brutala behandlingen som tamdjuren, åtminstone till synes av tv-bilderna,
              utsattes för. Det är kanske inte så märkligt. Det handlar ju om
              att avliva djuren. Men jag tror ändå att de flesta i Sverige förväntar
              sig att det ska ske på ett någorlunda etiskt korrekt sätt.
            </seg>
            <seg xml:id="i-de9031884bca443f-0">
              Jag undrar om det finns föreskrifter för en sådan här massavrättning
              som det kommer att handla om om tamdjuren kommer att drabbas av
              smittan.
            </seg>
          </u>
          <note type="speaker" xml:id="i-02f1ab37b3b43f3b-0">
            Anf. 133 Jordbruksminister ANN-CHRISTIN NYKVIST (s):
          </note>
          <u xml:id="i-9de2f5f2b76551b4-30" who="unknown">
            <seg xml:id="i-2649bafedb361d77-0">
              Fru talman! Djurskydd och djuromsorg är en central fråga för
              oss i Sverige. Vi har en djurskyddslagstiftning som ställer mycket
              höga krav på oss. De kraven måste vi leva upp till även i svåra
              situationer. Det handlar om att hantera de djur som vi måste ta
              in, de djur som vi måste ha inomhus och som vi tidigare har haft
              utomhus. Vi måste klara ventilation och den miljö de ska ha för
              att de ska må bra och inte lida.
            </seg>
            <seg xml:id="i-667796aefa76bc58-0">
              Den andra frågan är hur en avlivning ska gå till. Jag kan försäkra
              att det är en fråga som Jordbruksverket funderar på i samråd med
              Djurskyddsmyndigheten. Man försäkrar sig också om att man har
              metoder som innebär att djuren inte ska lida. Det handlar om att
              ha tillräckligt mycket gas och att kunna försluta de utrymmen
              där man ska gasa djuren. Det är ett arbete som också är planerat.
            </seg>
          </u>
          <note type="speaker" xml:id="i-a8a512636f3ac02f-0">
            Anf. 134 ELINA LINNA (v):
          </note>
          <u who="elina_linna_f9793a" xml:id="i-3ba8aa1ba01e2bb9-1">
            <seg xml:id="i-ec28abfeea69e562-0">
              Fru talman! Jag tackar för det svaret. Jag tror att det finns
              många i Sverige som känner starkt för djuren och är oroliga för
              den här utvecklingen på grund av det.
            </seg>
            <seg xml:id="i-e04c8d3925f14024-0">
              Jag passar också på att fråga om det här diskuteras på EU-nivå.
              Det finns också många i Sverige som är kritiska till hur djuren
              omhändertas, eller inte omhändertas, i andra EU-länder, speciellt
              i liknande situationer. Diskuteras det i det här nätverket för
              veterinärer som jordbruksministern nämnde?
            </seg>
          </u>
          <note type="speaker" xml:id="i-7beea05f24505bfc-0">
            Anf. 135 Jordbruksminister ANN-CHRISTIN NYKVIST (s):
          </note>
          <u xml:id="i-9de2f5f2b76551b4-31" who="unknown">
            <seg xml:id="i-a657e6b12234cac6-0">
              Fru talman! Jag kan själv förstå den upprördhet som man känner
              när man ser de här bilderna. Ett förhållande som man måste hantera
              är att man inte har haft resurser och kompetens i de länder där
              vi ser att man har hanterat djuren på ett sätt som vi inte tycker
              är acceptabelt. Därför har man inom EU diskuterat hur man kan
              ge hjälp och stöd till de här länderna och hur vi med vår veterinära
              kompetens kan hjälpa till. Sådana diskussioner har förts, och
              sådant bistånd har också getts.
            </seg>
          </u>
          <note type="speaker" xml:id="i-7352e49afa620755-0">
            Anf. 136 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-63bcfc0d9fdc2929-0">
            <seg xml:id="i-951651d869bbfae8-0">
              Fru talman! Även jag vill tacka för informationen. Vi fick ju
              också information av folkhälsoministern i socialutskottet i går.
              Jag vill återkomma till en fråga som vi diskuterade då, bland
              annat därför att jag tycker att det är värdefullt att den frågan
              också lyfts fram offentligt.
            </seg>
            <seg xml:id="i-e8bb4e1175447686-0">
              Statsrådet nämnde att planerna för att starta vaccinproduktion
              skulle utarbetas i samförstånd mellan de nordiska länder och även
              med de baltiska staterna, om de nu vill vara med och samarbeta.
              Det tycker naturligtvis vi som sysslar med nordiskt och baltiskt
              samarbete är väldigt bra och också att det refereras till riksdagen
              eftersom det efterlyses ibland.
            </seg>
            <seg xml:id="i-90f47c9101c52599-0">
              Vi har uppfattat att det finns vissa signaler från Danmark, som
              ju har en vaccinproduktion, om att de är lite förvånade om det
              här ska ske vid sidan av den danska verksamheten. Vi har fått
              höra att här handlar det nu om att man ska knyta till sig ny teknik
              som stora multinationella företag har tillgång till, och det måste
              vi ha respekt för.
            </seg>
            <seg xml:id="i-f237861bb85a5a22-0">
              Jag skulle vilja ha bekräftat av ministern att ambitionen är
              att detta ska lösas i samförstånd mellan alla de nordiska länderna
              och att man, om det går, försöker inkludera den danska verksamheten
              på ett sätt som kan vara till nytta för alla. Även Danmark måste
              ju ha glädje av att ha tillgång till ny teknik. Den danska regeringen
              förmodar jag är minst lika öppen som den svenska för att samarbeta
              med de internationella företagen.
            </seg>
          </u>
          <note type="speaker" xml:id="i-e5ff18d5685f6fc2-0">
            Anf. 137 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-14">
            <seg xml:id="i-f3738e8ff1994316-0">
              Herr talman! För att säkerställa det har Lars Rekke en nordisk
              referensgrupp till sitt förfogande. Alla de nordiska länderna
              följer hans arbete.
            </seg>
            <seg xml:id="i-d45841d41ed1357b-0">
              Det sker ju nu ett arbete i två spår. Danmark vill fortsätta
              att studera om deras produktion på Seruminstitutet i Köpenhamn
              kan vara bas för en produktion. Vi kör vårt spår som innebär att
              vi ska försöka skapa ett samarbete med något av de stora företagen
              på global bas.
            </seg>
            <seg xml:id="i-45e23fd4144bd59d-0">
              Fördelen med vårt spår är, som Gabriel Romanus säger, att vi
              får tillgång till den nya tekniken. Hela produktionen är inne
              i ett teknikskifte från äggbaserad produktion till cellinjebaserad
              produktion. Det är en stor fördel för oss att kunna ta del av
              den nya tekniken.
            </seg>
            <seg xml:id="i-099af8d6c2b520cf-0">
              En annan fördel är det som vi pekade på tidigare, nämligen att
              det under den tid det tar att bygga upp en produktion kan vara
              en fördel att ha ett avtal med ett stort företag som redan i dag
              har produktion i andra delar av världen, men där man kanske får
              tillgång till vaccin om vi skulle få en pandemi under de här åren.
            </seg>
            <seg xml:id="i-a25fb77a06080619-0">
              De båda spåren ska fullföljas. De nordiska hälsoministrarna ska
              träffas i april för att utvärdera de två uppslag som finns. Jag
              tror att vi då kommer att komma överens om hur vi ska gå vidare.
              Vårt koncept är oerhört starkt.
            </seg>
            <seg xml:id="i-196164c5efbffe13-0">
              Jag kommer att åka till Norge om ett par veckor för att diskutera
              den här frågan med den norska ministern. Norge är ju som bekant
              ordförande i Nordiska ministerrådet och är därför särskilt intressant
              för oss att ha en dialog med och hålla informerade om vad som
              händer på det här området.
            </seg>
          </u>
          <note type="speaker" xml:id="i-1663e5082063fbaa-0">
            Anf. 138 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-63bcfc0d9fdc2929-1">
            <seg xml:id="i-f70e6a92bb8f4fe0-0">
              Herr talman! Min fråga innebär ingen som helst kritik av den
              svenska linjen. Jag är bara angelägen om att få bekräftat att
              man eftersträvar ett samarbete och ett samförstånd så att man
              inte spelar ut de här linjerna mot varandra. Jag föreställer mig
              att det även för Danmark är angeläget att få del av ny teknik
              och inte fastna i gammal teknik.
            </seg>
            <seg xml:id="i-b35587b360a0e7a0-0">
              Det kan ju samtidigt vara intressant från nordisk synpunkt att
              få tillgodogöra sig de resurser som redan finns i Norden på det
              här området.
            </seg>
            <seg xml:id="i-e2570c606310afa2-0">
              Jag är tacksam för att man har som mål att göra detta i nordiskt
              samförstånd.
            </seg>
          </u>
          <note type="speaker" xml:id="i-a72cea57f1dc8760-0">
            Anf. 139 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-40165aa95c32f650-15">
            <seg xml:id="i-5c64b8ec6f340fe4-0">
              Herr talman! Jag uppfattade det inte alls som någon kritik. Jag
              vet att det finns en bred uppslutning i riksdagen kring den linje
              som vi har valt. Jag tycker att den är ganska klok.
            </seg>
            <seg xml:id="i-3c0f0655326f8359-0">
              Jag är också övertygad om att vi i Norden kommer att kunna samlas
              kring ett koncept av det här slaget.
            </seg>
            <seg xml:id="i-9be495ff7940f6b9-0">
              Vi ska, som sagt, ha en träff i april kring detta och belysa
              båda spåren. Vi får då se vad övriga länder säger.
            </seg>
          </u>
          <note xml:id="i-af338cc711ab01a8-2">
            Överläggningen var härmed avslutad.
          </note>
          <note xml:id="i-ad80eafea3032ed9-0">
            11 § Hemlig teleavlyssning, m.m.
          </note>
          <note xml:id="i-62c1b12ebde71d54-2">
            Föredrogs
          </note>
          <note type="speaker" xml:id="i-24192e03d7cf3d28-0">
            Anf. 140 MARGARETA PERSSON (s):
          </note>
          <u who="margareta_persson_860680" xml:id="i-6d7b32231ae4f72c-0" next="cont">
            <seg xml:id="i-7bc85c4f7f480733-0">
              Herr talman! I detta betänkande behandlas regeringens skrivelse
              med redogörelse för hur de hemliga tvångsmedlen teleavlyssning,
              teleövervakning och kameraövervakning använts under år 2004. Det
              är en redogörelse över hur många tillstånd som givits, hur lång
              tid de använts och om de haft någon betydelse vid förundersökningen
              och för att klara upp den grova brottslighet för vilken man kan
              använda sig av hemliga tvångsmedel.
            </seg>
          </u>
          <note xml:id="i-65726e905730bc84-0">
            Herr talman! Jag vill först yrka bifall till reservation 1 och
            i övrigt till förslaget i betänkandet.
          </note>
          <u who="margareta_persson_860680" prev="cont" xml:id="i-56cdd253b44f9ba2-0">
            <seg xml:id="i-7f59a36f3dbaf942-0">
              Lagstiftningen kring hemliga tvångsmedel har under senare år
              varit föremål för en hel del förändringar. Vi har också fattat
              beslut kring en reglering av överskottsinformation och om offentliga
              ombud ombud som närvarar vid tillståndsgivningen i domstol bland
              annat för att bevaka de tre principer som ska vara uppfyllda för
              att tillstånd ska ges, det vill säga ändamålsprincipen, behovsprincipen
              och proportionalitetsprincipen.
            </seg>
            <seg xml:id="i-bbe9c3201516dc02-0">
              Under senare år har man också uppmärksammat, bland annat på grund
              av en ökad användning av tvångsmedlen, det intrång i den personliga
              integriteten som användandet av tvångsmedel faktiskt innebär.
              Därför har den frågan tagits upp på olika sätt, bland annat i
              en särskild utredning, och därför är användandet av tvångsmedel
              också omgärdat med en stram lagstiftning. Av vikt är också den
              parlamentariska kontrollen, bland annat genom denna årliga skrivelse
              som också fortsättningsvis kommer att finnas.
            </seg>
            <seg xml:id="i-784a58a11f1e7758-0">
              Jag tror inte att det råder några större avvikande uppfattningar
              om tvångsmedelsanvändningen och att den faktiskt utgör ett bra
              verktyg i bekämpningen av grova brott, i varje fall inte i den
              form och den omfattning som den har i dag. Jag tror inte heller
              att vi har några delade meningar om hur redovisningen kring användningen
              av tvångsmedlen ska se ut.
            </seg>
            <seg xml:id="i-438426ee7354e04b-0">
              Steg för steg har redovisningen av hur rubricerade tvångsmedel
              har använts och vilken betydelse de har haft förbättrats. Den
              skrivelse som vi nu har framför oss har också inneburit förbättringar.
              Majoriteten vill i ett tillkännagivande till regeringen kräva
              en ännu fylligare redovisning av åtgärdernas resultat, som om
              användandet har haft sådan betydelse att det lett till fällande
              domar, om brottsrubriceringen tid tillståndsgivning och dom överensstämmer.
              Även att åtgärden haft betydelse för förundersökningen måste preciseras
              och därtill innehålla en analys av den låga andelen avslag på
              ansökningarna.
            </seg>
            <seg xml:id="i-5b6d60be06bc780d-0">
              Det är inte så länge sedan som det över huvud taget inte kom
              något krav på redovisning. Första gången det fanns motioner på
              skrivelsen för hemliga tvångsmedel och avlyssning var riksdagsåret
              1999/2000. Därefter dröjde det ända fram till första året på den
              här mandatperioden innan man hade motioner i den här riktningen.
            </seg>
            <seg xml:id="i-86e1e8019cd71ed6-0">
              Steg för steg har skrivelsens innehåll och redovisning därefter
              förbättrats. Vi socialdemokrater har aldrig motsatt oss en förbättring
              och en fördjupad redovisning av användandet och betydelsen av
              användandet av tvångsmedel. Vi har alltså aldrig motsatt oss själva
              redovisningen. Vi har däremot motsatt oss ett tillkännagivande
              till regeringen innehållande dessa krav eftersom regeringen redan
              har vidtagit de åtgärder som efterfrågats. Så är det nu också.
            </seg>
            <seg xml:id="i-6902ef1caa78fe80-0">
              Skrivelsen ska genomgå ytterligare förbättringar och till större
              delen i den riktning som majoriteten i betänkandet kräver. Vi
              menar nog att majoriteten slår in öppna dörrar. Man har hela tiden
              förbättrat detta. Det ni kräver har redan omhändertagits i den
              dialog som förts med Rikspolisstyrelsen och åklagarväsendet om
              förbättringar av redovisningen.
            </seg>
            <seg xml:id="i-eaf39cb58c7d98f7-0">
              Det är Rikspolisstyrelsen och åklagarväsendet som gör den här
              redovisningen på regeringens uppdrag.
            </seg>
            <seg xml:id="i-fb30513270908abb-0">
              Till några av kraven finns det redan förklaringar, anser jag.
              Åtgärden har haft betydelse för förundersökningen sägs det i redovisningen.
              Det betyder att åtgärden har lett till polisingripande, till exempel
              att den misstänkte har gripits, anhållits eller häktats eller
              att avlyssning på andra sätt fört förundersökningen framåt.
            </seg>
            <seg xml:id="i-2701891f32f14279-0">
              Jag undrar hur ni anser att det mer kan preciseras.
            </seg>
            <seg xml:id="i-aff4c7d7ab1764c1-0">
              Ni efterfrågar dessutom en analys av varför så få ansökningar
              har avslagits. I skrivelsen sägs det att enligt Åklagarmyndighetens
              och Rikspolisstyrelsens bedömning håller det underlag som ligger
              till grund för domstolens prövning en hög kvalitet. Den bedömningen
              ifrågasätts av majoriteten, om jag förstår saken rätt.
            </seg>
            <seg xml:id="i-7e36f63033991d04-0">
              Frågan är: Vem anser ni ska göra den bedömningen?
            </seg>
            <seg xml:id="i-8fa8b8521e81dcf7-0">
              Jag tänker inte gå in på redovisningens olika delar, i vilken
              omfattning de har använts och så vidare. Det framgår av skrivelsen
              och betänkandet. Vi kan bara konstatera att, som vi tolkar det,
              har användandet av tvångsmedel i en övervägande del har haft betydelse
              i brottsbekämpningen.
            </seg>
            <seg xml:id="i-3da480021279503f-0">
              Vi är ganska stärkta i den uppfattningen efter samtal med poliser
              ute på fältet. Det finns en rad exempel där det skulle ha varit
              omöjligt att få tag i en gärningsman om man inte fått använda
              till exempel hemlig teleövervakning.
            </seg>
            <seg xml:id="i-e029a7de2944ed10-0">
              Sammanfattningsvis: Det ni vill ha ett tillkännagivande kring
              är i stora delar redan på gång. Därför yrkar jag bifall till reservation
              1.
            </seg>
            <seg xml:id="i-aafb4611f0f1e6cc-0">
              När det gäller den andra reservationen om offentligt ombud kan
              jag bara säga att justitieministern har lovat och föranstaltat
              om en uppföljning av den frågan. Vi socialdemokrater har också
              signalerat de påpekanden som har gjorts i motionen till skrivelsen.
              Vi är lika angelägna som Vänsterpartiet bland annat att få det
              uppklarat huruvida det ligger något i dessa påpekanden. I avvaktan
              på denna uppföljning och klarläggande yrkar vi alltså avslag på
              reservationen.
            </seg>
            <seg xml:id="i-82bdeea55154f8f1-0">
              Den tredje reservationen tar upp stärkt parlamentarisk kontroll.
              Också den frågan är aktualiserad i en utredning, vilket framgår
              av betänkandet, och den frågan vågar jag påstå skyndsamt bereds
              i Justitiedepartementet. Den är viktig inte minst med tanke på
              nya tvångsmedel som är i antågande. Vilken form denna förstärkta
              parlamentariska kontroll ska ha är ännu inte klart, men regeringen
              och vi socialdemokrater i riksdagen anser att den är mycket angelägen.
              Det som krävs har ni redan fått igenom. Jag tycker kanske att
              man också i det här fallet slår in öppna dörrar.
            </seg>
          </u>
          <note xml:id="i-813aeb6940906475-0">
            Herr talman! Jag yrkar bifall till reservation 1 och i övrigt
            till förslaget i betänkandet utom den del som upptas i vår reservation.
          </note>
          <note type="speaker" xml:id="i-8678efdd939cb7fe-0">
            Anf. 141 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-c7f6bb4c7b19c0d3-2">
            <seg xml:id="i-d1dfec75380a53ab-0">
              Herr talman! Förutom att stifta lag har riksdagen en väldigt
              viktig uppgift. Det är att granska regeringens arbete med att
              styra landet och dess myndigheter. Det är denna granskningsuppgift
              som denna debatt handlar om. Vi har möjlighet att uppfylla denna
              granskningsuppgift genom regeringens skrivelse om hemlig teleavlyssning
              med mera. Det är en väldigt tunn produkt. Om vi som riksdagsledamöter
              och valda ombud av Sveriges folk ska kunna fullgöra vår granskningsuppgift
              måste vi ha ett bättre underlag.
            </seg>
            <seg xml:id="i-365a2a8ac7e41927-0">
              Margareta Persson tog upp i sitt anförande att det var ett alldeles
              nytt krav som vi har kommit med att detta måste bli bättre. Nej,
              det är inget nytt krav. Om man går tillbaka i betänkanden har
              det här kravet funnits länge. Där ska framför allt Folkpartiet
              ha en eloge för sitt arbete, eftersom det var de som motionerade
              första gången i det här. Förra året kunde vi ha gjort ett tillkännagivande,
              men tyvärr lyckades inte det. Det är just det här som är så allvarligt.
              Vi måste ha ett bättre underlag för att kunna genomföra den granskning
              som våra väljare ställer krav på oss att göra. Därför duger det
              inte att man har fikaövningar mellan Åklagarmyndigheten, Rikspolisstyrelsen
              och regeringen där man diskuterar hur det här kan bli bättre,
              utan vi kräver att regeringen ställer krav på bättre uppgifter
              från de olika myndigheterna för att vi sedan ska kunna ta ställning
              om myndigheterna uppfyller de krav som kan ställas.
            </seg>
            <seg xml:id="i-45aa6b15908e8a93-0">
              Det är ju faktiskt ett problem gentemot den personliga integriteten,
              oavsett om man är vanlig medborgare och det här riktas mot någon
              oskyldig eller om det gäller någon som har begått grova brott.
              Man kan inte som Margareta Persson gör ställa brottsbekämpningen
              mot den personliga integriteten. Man måste kunna tillämpa båda
              delarna, effektiv brottsbekämpning samtidigt som man värnar den
              enskilda integriteten. Jag håller verkligen inte med Margareta
              Persson om att det är under de senaste åren som den personliga
              integriteten har uppmärksammats. Jag kan påminna Margareta Persson
              och andra socialdemokrater om att vi i många år har ställt krav
              på den integritetsutredning som Socialdemokraterna äntligen har
              satt i sjön. Den utredningen skulle vi ha behövt ha framme nu
              när vi står i begrepp att få nya tvångsmedel som det ska beslutas
              om.
            </seg>
            <seg xml:id="i-c7f4940143eeb63c-0">
              Det är ett allvarligt underskott när det gäller integriteten
              i det här landet. Därför är det framför allt allvarligt, tycker
              jag, att Margareta Persson och Socialdemokraterna tar så lätt
              på den personliga integriteten. I ljuset av alla de nya förslagen
              gällande tvångsmedel som Socialdemokraterna vill införa måste
              man titta på vad det innebär för risker för samhället i stort,
              inte bara på vilka förutsättningar det finns för att bedriva effektivare
              brottsbekämpning. Det finns andra mycket goda verktyg som polisen
              redan i dag har till sitt förfogande för att fånga bovar.
            </seg>
            <seg xml:id="i-339fd910c260b2b1-0">
              I den reservation som jag vill yrka bifall till, nämligen reservation
              nr 3 under punkt 4, ligger den viktiga diskussionen inte bara
              om hur vi kan förbättra den parlamentariska kontrollen utan också
              om vilka möjligheter enskilda individer som har blivit utsatta
              ska ha att få reda på detta och kunna påverka om de har blivit
              utsatta av staten för det här. Den frågan tog Margareta Persson
              över huvud taget inte upp. Det är oerhört viktigt att vi innan
              vi tar beslut om nya tvångsmedel faktiskt tar beslut om hur enskilda
              som är oskyldiga ska skyddas och hur vi parlamentariskt bättre
              ska kunna kontrollera vad myndigheterna gör.
            </seg>
          </u>
          <note xml:id="i-288d94f2fd3edae2-0">
            Därmed, herr talman, har jag yrkat bifall till reservation 3
            under punkt 4.
          </note>
          <note type="speaker" xml:id="i-af300e1682bbd0bb-0">
            Anf. 142 MARGARETA PERSSON (s) replik:
          </note>
          <u who="margareta_persson_860680" xml:id="i-dc00a1f1797c1277-0">
            <seg xml:id="i-b60dd0e9f098c91e-0">
              Herr talman! Det är naturligtvis så att det här är ett sätt för
              riksdagen att granska om regeringen utför de uppgifter den ska.
              Precis som jag sade i mitt anförande här är det väldigt viktigt.
              Vi har aldrig motsatt oss att vi skulle förbättra den här redovisningen.
              Det tycker vi naturligtvis också. Men det kan göras i en viss
              takt, och det är andra myndigheter än regeringen som gör redovisningen
              utifrån de kunskaper som de har. Det är en tunn produkt jag vet
              inte hur stor produkt Cecilia Magnusson skulle känna sig nöjd
              med.
            </seg>
            <seg xml:id="i-c164d0f8bf1d08eb-0">
              Jag sade inte att det är ett nytt krav. Jag sade bara att sedan
              jag kom in i riksdagen dröjde det faktiskt ganska länge. Det var
              Vänsterpartiet som först motionerade och reserverade sig i det
              här. Det var först 2002 som Folkpartiet gjorde det.
            </seg>
            <seg xml:id="i-fa458e6c6f6c3a28-0">
              När det gäller Integritetsutredningen är det säkert så att den
              tar väldigt lång tid, men det är ju för att man ska granska all
              lagstiftning ur ett integritetsperspektiv. Det tar naturligtvis
              sin tid. Och det kom inte fram i samband med just den produkt
              som vi har här med hemlig teleavlyssning, utan det var faktiskt
              när det gäller olika databaser. Det var då som förslaget kom fram
              och kravet på en integritetsutredning.
            </seg>
            <seg xml:id="i-3fdff0091fae0d5c-0">
              Min fråga är: På vilket sätt vill nu Moderaterna och andra reservanter
              att det här ska fördjupas? Hur ska det här preciseras? Vem är
              det som ska göra bedömningen huruvida det här är riktigt? Det
              skulle jag vilja veta. Det är bra att slänga ur sig att det ska
              preciseras och att det ska göras. Men hur ska det göras? Ni tycks
              ju veta så väldigt mycket om detta.
            </seg>
          </u>
          <note type="speaker" xml:id="i-646e6e7724591cdc-0">
            Anf. 143 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c7f6bb4c7b19c0d3-3">
            <seg xml:id="i-ba4b26096f4f76ef-0">
              Herr talman! Nej, vi vet inte särskilt mycket om detta. Det är
              därför vi ställer dessa krav. Vi får inte veta tillräckligt, och
              därför ställer vi kravet att vi ska få reda på mer. Margareta
              Persson räknade själv upp vilka krav vi har ställt på fylligare
              innehåll i den här skrivelsen. Det är därför vi återigen ställer
              kravet att den måste bli fylligare, och vi har gett ett antal
              exempel på hur. Varför leder till exempel inte mer än hälften
              av tillstånden till något av nytta för utredningen? Man måste
              väl förklara varför man ska ha dessa tillstånd om de bara är till
              någon nytta i ett fall av två. Det är ju ett väldigt grovt intrång
              i en människas integritet att använda dessa tvångsmedel. Detta
              är bara ett exempel; vi har flera.
            </seg>
            <seg xml:id="i-fda750abc1e94a79-0">
              Sedan håller sig Margareta Persson faktiskt inte riktigt till
              sanningen. Förra året sade Socialdemokraterna nej, och fick majoritet
              för det, när vi ställde samma krav som vi gör nu och som nu äntligen
              en majoritet i riksdagen har blivit överens om. Integritetsutredningen
              kunde ha varit klar om ni då hade satt i gång en sådan utredning.
              Om Margareta Persson går tillbaka i betänkandena kan hon läsa
              att vi i reservationer faktiskt har påtalat vikten av att sätta
              i gång en utredning om integritetsfrågorna.
            </seg>
          </u>
          <note type="speaker" xml:id="i-8d4cc7b72fe693ed-0">
            Anf. 144 MARGARETA PERSSON (s) replik:
          </note>
          <u who="margareta_persson_860680" xml:id="i-dc00a1f1797c1277-1">
            <seg xml:id="i-415879d4f4bffe95-0">
              Herr talman! Jag förstår att det är svårt att precisera vad ni
              vill komma fram till.
            </seg>
            <seg xml:id="i-270b70610c31c5b7-0">
              Vi har inte motsatt oss detta, och det har vi inte gjort tidigare
              heller. Vi har motsatt oss reservationen eftersom vi har vetat
              att detta arbete ändå pågår för att förbättra i den riktning som
              reservanterna har fört fram.
            </seg>
            <seg xml:id="i-6436c2e60e206df7-0">
              En sak är ju hur detta har lett till fällande domar. Det tycker
              jag att man kan precisera mer. Men ni säger också att det inte
              är tillräckligt redovisat om det har lett till polisingripande,
              haft betydelse vid förundersökning eller lett till att personer
              har gripits, anhållits eller häktats. Då är min fråga: Vad är
              det mer som ska preciseras?
            </seg>
            <seg xml:id="i-64f3cb82cc7ab298-0">
              Visst kan man säga att det bara har lett till 50 %, men det redovisas
              ju också här att det ibland är tekniska problem. Ibland finns
              det ingen telefon kvar. Man kan ha bytt telefonabonnemang. Det
              finns också redovisat att detta faktiskt har friat människor som
              har varit misstänkta för en gärning. Det är väl också viktigt
              att komma underfund med.
            </seg>
            <seg xml:id="i-c51deb704f2cd51b-0">
              Min synpunkt i detta är att polisen här har ett väldigt bra verktyg,
              även om jag vet att det är integritetskränkande för många människor.
              Vi får väga detta mot vartannat: att få tag i en gärningsman till
              ett grovt brott och den personliga integriteten. Det finns olika
              principer att ta hänsyn till i den riktningen.
            </seg>
          </u>
          <note type="speaker" xml:id="i-8b63706a5fb395e9-0">
            Anf. 145 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c7f6bb4c7b19c0d3-4">
            <seg xml:id="i-528b4948eb920d06-0">
              Herr talman! Nu måste jag rätta Margareta Persson. Det är faktiskt
              ni som har en reservation om att det ska bli ett fylligare innehåll
              i denna redogörelse. Ni var inbjudna att göra det tillkännagivande
              som vi nu har majoritet för. Den rättelsen är alltså på sin plats.
            </seg>
            <seg xml:id="i-98715b196ba1bc8f-0">
              Eftersom det är så grannlaga med de verktyg som polisen har till
              sitt förfogande hemlig teleavlyssning, hemlig teleövervakning
              med flera är det väldigt viktigt att vi hela tiden har integritetsfrågorna
              på bordet. Jag tycker att det är lite otäckt när Margareta Persson
              säger att det är viktigare med brottsbekämpning än med integritetsfrågor,
              framför allt när vi i dag inte har framme den belysning av integritetsfrågorna
              som utredningen håller på med. Det är väldigt allvarligt.
            </seg>
            <seg xml:id="i-e92ad1e38c32ff01-0">
              De verktyg polisen totalt har för brottsbekämpning ska användas.
              Problemet i dag är ju att det inte finns tillräckligt många polismän
              som kan använda sig av dessa verktyg. Socialdemokraterna och vänstermajoriteten
              har inte tillskjutit tillräckligt mycket medel för att vi ska
              ha en poliskår som kan använda alla de verktyg som i dag står
              till förfogande. Om man ska använda ett sådant här hemligt tvångsmedel
              räcker det inte att bara komma åt telefonlinjerna, utan det är
              väldigt många mantimmar inom poliskåren som måste bindas upp.
              Därför behövs det fler poliser.
            </seg>
          </u>
          <note type="speaker" xml:id="i-8cf598c44747cfca-0">
            Anf. 146 ROLF OLSSON (v):
          </note>
          <u who="rolf_olsson_4e3cd0" xml:id="i-f9cfd8719cc9d8f3-0">
            <seg xml:id="i-52f3e915b1cceacf-0">
              Herr talman! Det är alltså åter dags för den årliga skrivelsen
              över användningen av hemliga tvångsmedel. Det kan förtjäna att
              nämnas att det bara är den öppna polisens användning som det redogörs
              för i skrivelsen. Säpos användning vet vi ingenting om.
            </seg>
            <seg xml:id="i-dfd60f8841af0c9f-0">
              Det finns stor anledning att kontinuerligt och kritiskt granska
              och diskutera användningen av hemliga tvångsmedel. Som framgår
              av skrivelsen kan vi konstatera att användningen av hemlig teleavlyssning
              och hemlig teleövervakning stadigt ökar och så har gjort under
              många år.
            </seg>
            <seg xml:id="i-f2f363728d4f6664-0">
              Vi menar att det är avgörande att vara medveten om att all tvångsmedelsanvändning
              måste vägas noggrant mot rättssäkerhet och skyddet av personlig
              integritet. Grundläggande principer, ytterst med bäring på innehållet
              i regeringsformen, ska gälla vid alla beslut om användning av
              tvångsmedel. Således ska befogenheterna att använda tvångsmedlet
              vara bundna till det ändamål för vilket tvångsmedlet beslutats.
              Tvångsmedlet ska dessutom användas bara när det finns ett påtagligt
              behov och det inte räcker med en mindre ingripande åtgärd. Slutligen
              ska tvångsåtgärden till utformningen stå i rimlig proportion till
              vad som går att vinna med åtgärden. Detta är utomordentligt centrala
              och viktiga principer att hela tiden hålla i minnet, också i framtida
              debatter när det kommer upp nya förslag.
            </seg>
            <seg xml:id="i-a09c041c4a7fa7c8-0">
              Herr talman! Vi har i utskottet under senare år upprepade gånger,
              vilket vi tidigare har konstaterat här i debatten, påtalat vikten
              av att förbättra dagens redovisning av användningen av hemliga
              tvångsmedel. Vissa smärre förbättringar har vidtagits. Det är
              positivt, men det räcker inte.
            </seg>
            <seg xml:id="i-367b183f864c4167-0">
              I föreliggande betänkande föreslås ett tillkännagivande om förbättringar
              av redogörelsens innehåll. Det finns fortsatta behov av förtydliganden
              på en rad områden. Det gäller bland annat uppgifter om i hur många
              fall berörda förundersökningar leder till fällande dom. Det handlar
              vidare om precisering av vad som menas med uttrycket i skrivelsen
              att tvångsmedlet var av betydelse för undersökningen. Vi förväntar
              oss också att det kommer förklaringar och kommentarer till att
              så relativt få ansökningar om tvångsmedel avslås.
            </seg>
            <seg xml:id="i-595392215a651e88-0">
              Jag lyssnar självklart till debatten och tycker att det är bra
              om vi är överens om färdriktning och inriktning. Detta är utomordentligt
              viktiga punkter att förtydliga och analysera. Jag menar att det
              är för tunt i dag med tanke på vad som ytterst står på spel för
              de enskilda med de åtgärder som vidtas, och som de som inte åtalas
              över huvud taget inte får reda på. Detta har vi tidigare påpekat
              i reservationer och har fortsatt som vår mening.
            </seg>
            <seg xml:id="i-9f4ead695b4ebe91-0">
              Det är omöjligt att diskutera användningen av dessa existerande
              tvångsmedel utan att diskutera vad som händer i övrigt på området.
              Vi i Vänsterpartiet är kritiska till och allvarligt oroade över
              de många förslag om nya integritetskränkande tvångsmedel som regeringen
              förbereder att presentera. Förslagen läggs fram vart för sig utan
              att helheten och den samlade effekten analyseras.
            </seg>
            <seg xml:id="i-73ddb2040dbc8178-0">
              Tillsammans med företrädare från andra partier och från många
              olika organisationer har vi därför inlett ett opinionsarbete och
              föreslagit att vi måste hejda oss och öppet diskutera varför det
              är en sådan oerhörd brådska att införa alla dessa nya tvångsmedel
              och vidta dessa åtgärder. Det är som sagt stora värden som står
              på spel. Det gäller ytterst det öppna samhället, och det gäller
              inte minst den personliga integriteten. Som vi hörde tidigare
              finns nu Integritetsskyddskommittén. Varför kan vi inte till exempel
              låta den få uttala sig om utvecklingen och situationen genom ett
              delbetänkande?
            </seg>
            <seg xml:id="i-e077602b7603c836-0">
              Herr talman! Behovet av förstärkt parlamentarisk kontroll är
              redan nu mycket påtagligt. Det kommer också att växa om den nuvarande
              användningen av hemlig teleavlyssning och teleövervakning fortsätter
              att öka och det dessutom tillkommer nya varianter av tvångsmedel.
              Vänsterpartiet anser att det behövs ett bättre helhetsgrepp över
              tvångsmedelsanvändningen som är vidare än enbart en årlig skrivelse
              för att förstärka tillsynen och den parlamentariska kontrollen.
            </seg>
            <seg xml:id="i-4291736f57691b72-0">
              Vänsterpartiet har därför i ett flertal tidigare betänkanden
              och i andra sammanhang föreslagit att en särskild nämnd med möjligheter
              till insyn och kontroll ska inrättas. Vi är glada över att vårt
              arbete i denna fråga till slut resulterat i en utredning om hur
              en sådan nämnd ska kunna organiseras. Utredningen har lämnat sitt
              förslag om att inrätta en nämnd med namnet Tvångsmedelsnämnden.
              Utredningen bereds nu av regeringen. Att nämnden verkligen inrättas
              är av oerhörd vikt för rättsväsendets demokratiska förankring
              och förtroende. Den måste därför ha en så bred sammansättning
              som möjligt.
            </seg>
            <seg xml:id="i-a990394aacfdf7e1-0">
              I utredningen sägs det faktiskt att det vi nu diskuterar, det
              vill säga regeringens årliga skrivelse, därmed kan tas bort. Det
              vore djupt olyckligt, menar vi, och en kontrakurs till den fylligare
              rapport som vi tydligen alla vill se. Möjligheterna till insyn
              i nämndens arbete kommer att vara begränsade både för riksdagens
              ledamöter och för allmänheten, även om det naturligtvis är väldigt
              viktigt att den kommer till stånd.
            </seg>
            <seg xml:id="i-1af2b7cc46b3b816-0">
              Behovet av offentlig information och ett tillfälle till debatt
              om dessa frågor i riksdagen kommer alltjämt att vara stort. De
              olika formerna av kontroll och insyn kompletterar varandra. Regeringen
              bör alltså, även när en särskild tvångsmedelsnämnd inrättas, fortsätta
              att överlämna en årlig skrivelse om polisens hemliga tvångsmedelsanvändning
              till riksdagen.
            </seg>
            <seg xml:id="i-593785e67dd0d2f3-0">
              Herr talman! Slutligen vill jag säga några ord om systemet med
              offentliga ombud i dessa ärenden, ett system som inrättades 2004.
              Från flera håll finns kritik mot hur denna ordning fungerar. Kritiken
              består bland annat i att ombudet företräder allmänintresset och
              inte den mot vilken hemliga tvångsmedel ska användas. Den består
              också i att ombuden kallas till förhandlingar med kort varsel
              och på sittande möte tvingas sätta sig in i det enskilda fallet
              på grund av att åklagarens underlag inte sänds ut i förväg.
            </seg>
            <seg xml:id="i-8ad3729ce6d30a13-0">
              Förhandlingarna och åklagarens underlag har också ansetts vara
              bristfälliga och hastiga. Detta står alltså i klar motsättning
              till vad som i regeringens skrivelse står om att Åklagarmyndighetens
              och Rikspolisstyrelsens förklaring till att så få fall överklagas
              är att underlaget som ligger till grund för domstolarnas prövning
              håller en hög kvalitet.
            </seg>
            <seg xml:id="i-7500cf3436ad45d1-0">
              Ett antal offentliga ombud har nu dessutom lämnat sina uppdrag.
              Tillförordnanden av offentliga ombud är en mycket viktig del av
              dessa domstolsförhandlingar, en del som ska säkerställa viktiga
              krav på rättssäkerhet och demokratisk acceptans. Här får det inte
              svikta. Möjligheterna för offentliga ombud att utöva sina uppdrag
              bör förbättras.
            </seg>
          </u>
          <note xml:id="i-ef27bbe075a6facc-0">
            Herr talman! Jag yrkar bifall till reservation 2.
          </note>
          <note type="speaker" xml:id="i-05cf8c2d40b5b12d-0">
            Anf. 147 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-b3fc5222deb2f5b7-0" next="cont">
            <seg xml:id="i-2f518398634b572b-0">
              Herr talman! Vi ska nu yttra oss över den skrivelse som vi har
              fått från regeringen och från polisen angående hemlig telefonavlyssning.
              Vi ska utöva ett visst mått av kontroll och granskning av den
              här verksamheten. Jag har tidigare stått i talarstolen och sagt
              att det är viktigt att väktarna övervakas, och det är ju vår uppgift.
            </seg>
            <seg xml:id="i-cdaa65a9c119ae5a-0">
              Nu till vårt betänkande. Den redovisning som vi har fått i år
              är bättre än den vi har fått tidigare. Det är klart. Men det fattas
              fortfarande väldigt mycket, och Margareta efterlyste en del av
              de där frågorna. Med tanke på att endast hälften av avlyssningarna
              ger resultat skulle jag kunna tänka mig att det fanns ett intresse
              för oss att veta om det betyder att man avlyssnar dubbelt så många
              som är nödvändigt. Jag vill för min del se att vi så lite som
              möjligt använder de hemliga tvångsmedlen.
            </seg>
            <seg xml:id="i-96a7d2f2afd97cde-0">
              Av de 50 % som man avlyssnar och som inte ger något resultat
              skulle jag vilja veta om det handlar om avlyssnade telefonabonnemang
              där den man avlyssnar inte är direkt misstänkt utan är en sådan
              teleadress dit man tror att den misstänkte kan tänkas ringa. Jag
              skulle vilja särskilja detta.
            </seg>
            <seg xml:id="i-2ede127b0fad8928-0">
              Eftersom man får avlyssna vid förberedelse och stämpling skulle
              jag också gärna vilja veta hur många brott man har lyckats förhindra
              genom att man har kunnat avlyssna förberedelse och stämpling.
              Det finns en mängd sådana här detaljer som man mycket väl kan
              titta lite närmare på. Det kan vara så att polisen avlyssnar för
              många. Alldeles uppenbart är det så eftersom man får hälften i
              positivt resultat.
            </seg>
            <seg xml:id="i-9599623318de3598-0">
              Jag skulle också vilja veta vilka de fällande domarna har blivit
              i de här fallen. Är det så att man har avlyssnat dem som man har
              misstänkt ska fällas enligt en tvåårig straffskala men det har
              resulterat i dagsböter tycker jag att man har tillgripit för grova
              medel. Men det är naturligtvis lätt att vara efterklok. När domen
              har fallit kan man se att här kanske det var onödigt. Men jag
              tycker att det vore intressant att få en redovisning av detta
              också.
            </seg>
            <seg xml:id="i-1022812fdae2a5d6-0">
              Visst finns det väldigt många saker man kan förbättra i redovisningen,
              utan tvekan, även om det har blivit bättre.
            </seg>
          </u>
          <note xml:id="i-1e47bac9677764e0-0">
            Vi har två reservationer, herr talman. Det är reservation nr
            2 och reservation nr 3, vilka jag yrkar bifall till.
          </note>
          <u who="leif_bjornlod_77f2e0" prev="cont" xml:id="i-eecd3a6b7b22967b-0">
            <seg xml:id="i-272e0ad636e00459-0">
              Den ena handlar om de offentliga ombudens möjligheter att vara
              verksamma. Jag delar helt och fullt den plädering som Rolf Olsson
              gjorde i detta fall. Jag tror att vi rentav har fått detta från
              samma källa.
            </seg>
            <seg xml:id="i-f01aa12765bcdc21-0">
              Den ökade mängden hemliga tvångsmedel som man i totalen använder
              i samhället i dag kräver en ökad, stärkt parlamentarisk kontroll.
              Vi måste ta vår uppgift att övervaka väktarna på fullt allvar.
              Då tror jag att det är viktigt att de offentliga ombuden också
              ges möjligheter att vara verksamma. Vi har påpekat i vår reservation
              att vi tycker att det här inte har fungerat. Det har vi alltså
              direkt från en del av de offentliga ombuden. Då tycker jag att
              det är viktigt att vi ser över detta. Därför anser jag att det
              finns god grund för den reservationsanmärkningen.
            </seg>
            <seg xml:id="i-7f0e5830b8612dbb-0">
              När det gäller den diskuterade Tvångsmedelsnämnden delar jag
              också Rolf Olssons uppfattning om vikten av att den är parlamentariskt
              sammansatt, vikten av att den har en legitimitet och att den har
              möjligheter att få föra en diskussion om en del frågor. Givetvis
              förstår jag att mycket kommer att vara hemligt och att mycket
              kommer att vara känsligt. Men de delar som inte är det ska man
              ha möjlighet att fritt föra den diskussionen om.
            </seg>
            <seg xml:id="i-4fb1577de3b39da9-0">
              Jag ska inte förlänga debatten så mycket mer. Jag vill bara till
              sist understryka att det i rapporten skulle finnas skäl att också
              titta närmare på andra tvångsmedel som vi använder och som parlamentet
              borde kunna begära redovisning av. Säpo är redan nämnt, men jag
              kan tänka mig att det finns fler, eftersom den repressiva lagstiftningen
              växer lavinartat.
            </seg>
          </u>
          <note type="speaker" xml:id="i-1914e6c5faddab39-0">
            Anf. 148 ALLAN WIDMAN (fp):
          </note>
          <u who="allan_widman_31f3c6" xml:id="i-692c614372f3625e-0">
            <seg xml:id="i-41bc99daab93d4d6-0">
              Herr talman! Cecilia Magnusson var vänlig nog att påpeka att
              Folkpartiet under några år har engagerat sig i de här frågorna.
              Det är alldeles korrekt. Vi har sedan valet 2002 motionerat så
              fort vi har haft tillfälle. Det har vi gjort därför att vi anser
              att de här frågorna är oerhört viktiga och oerhört grannlaga.
              Det handlar om att göra intrång i en grundlagsskyddad rätt för
              alla medborgare att hemligen kunna meddela sig med varandra utan
              att riskera intrång i den kommunikationen.
            </seg>
            <seg xml:id="i-fac9fe28072a8105-0">
              Inte minst viktigt i det sammanhanget är naturligtvis den så
              kallade proportionalitetsprincipen som hela tiden ska se till
              att vi inte gör större ingrepp i dessa grundlagsskyddade rättigheter
              än vad som kan vara motiverat utifrån ett brottsbekämpningsperspektiv.
              Det är inte utan att jag blir lite oroad av Margareta Perssons
              ganska lakoniska konstaterande att hade vi inte haft dessa tvångsmedel
              hade det funnits personer som vi inte hade kunnat få fast på något
              annat sätt.
            </seg>
            <seg xml:id="i-b47b19e45499452d-0">
              Jag tycker att de avvägningar som ska göras kräver en högre grad
              av problematisering än vad det uttalandet ger uttryck för.
            </seg>
            <seg xml:id="i-84021e3cf98162d2-0">
              Den årliga redovisningen från regeringen är oerhört viktig. Den
              är viktig för vår debatt här i kammaren kring tvångsmedlen, hur
              de ska utvecklas och utformas i framtiden, men den är också viktig
              för massmedierna och därmed för allmänhetens insyn i verksamheten.
              Därför vill jag gärna passa på att säga att även om en tvångsmedelsnämnd
              tillsätts och den får en aldrig så bred parlamentarisk sammansättning
              är det viktigt att den här redovisningen fortsätter att läggas
              fram.
            </seg>
            <seg xml:id="i-e14fdd787f6390a1-0">
              Utskottets majoritet har skrivit att det finns skäl till förtydliganden
              och förbättringar av statistiken. Det ska ses mot bakgrund av
              att regeringen sedan 2002 fört en dialog med myndigheterna om
              hur den ska kunna förbättras. Efter tre år tycker vi att de framsteg
              som kommer bör vara mer påtagliga än vad vi har sett i årets upplaga.
              Om man till exempel tittar på huruvida begreppet tvångsmedelsanvändning
              har haft någon betydelse för förundersökningen ser man att Rikspolisstyrelsen
              och regeringen inte lägger fram några definitioner. Det är en
              exemplifiering. Man säger att det är om någon häktas, grips eller
              anhålls eller på något annat sätt för förundersökningen framåt.
              Vad ryms i den exemplifieringen? Det är svårt att säga.
            </seg>
            <seg xml:id="i-b01bffd7202a19b9-0">
              Själv blev jag något överraskad av fortsättningen när det gäller
              förklaringen av vad uttrycket innehåller. Till exempel säger man
              att om man avför en misstänkt från förundersökningen registreras
              detta som att det inte har haft någon betydelse för förundersökningen.
              Det är paradoxalt. Det stämmer inte med mitt sätt att tolka texten.
            </seg>
            <seg xml:id="i-7d543fed9d79bac1-0">
              Här finns möjligheter till förbättringar. I första hand kan det
              inte ankomma på riksdagsledamöter att formulera på vilket sätt
              det ska ske. Vi kan konstatera att regeringen har många myndigheter
              som är duktiga på att föra statistik, definiera begrepp och på
              ett tydligt sätt visa på de problem som finns.
            </seg>
            <seg xml:id="i-4dcbe18e96051454-0">
              Jag ska inte heller bli särskilt långrandig. En annan punkt som
              jag tycker är viktig att trycka på är att koppla till brottsrubriceringarna,
              det vill säga: Om man använder en brottsrubricering när tillstånd
              lämnas för tvångsmedelsanvändning, hur förhåller sig den brottsrubriceringen
              till den dom som i en del fall fälls i slutändan? Är det samma
              brott? Är det samma personer, som även ledamoten Björnlod var
              inne på?
            </seg>
          </u>
          <note xml:id="i-8912fff828947d16-0">
            Med detta, herr talman, yrkar jag bifall till reservation nr
            3.
          </note>
          <note type="speaker" xml:id="i-08b2aff632ffcf0e-0">
            Anf. 149 JOHAN LINANDER (c):
          </note>
          <u who="johan_linander_ed0b28" xml:id="i-20e459d932f92093-0" next="cont">
            <seg xml:id="i-b8588fb7e5138644-0">
              Herr talman! Jag får tacka er och konstitutionsutskottet för
              att ni har hållit på så länge att jag hann tillbaka hit.
            </seg>
            <seg xml:id="i-5264491f1701b7a3-0">
              Som lagstiftare måste vi alltid fundera på om en tvångslag är
              nödvändig. Vid all tvångsmedelsanvändning ska en avvägning ske
              mellan nyttan av tvångsmedelsanvändningen och graden av integritetskränkning.
              För mig är det inget tvivel om att det faktiskt behövs det kan
              vi nog vara alldeles överens om tvångsmedel för bekämpningen av
              den grova kriminaliteten. Samtidigt jag tror att jag har hela
              alliansen med mig måste vi vara oerhört tydliga med att värna
              den personliga integriteten.
            </seg>
            <seg xml:id="i-1ebd88c9f6c02023-0">
              Det är allvarligt att regeringen år efter år har lovat att redovisningen
              ska bli bättre. Nu säger man att det är lite bättre, men det finns
              mycket kvar att önska.
            </seg>
            <seg xml:id="i-ca2fac3a4e61d6ee-0">
              Vi lagstiftare har rätt att besluta om att myndigheter får använda
              tvångsmedel mot enskilda. Men vi har också skyldigheten att granska
              om det har gjorts på rätt sätt eller har missbrukats. Med den
              årliga skrivelse som vi får på vårt bord sent året efter har vi
              ingen chans att granska om de hemliga tvångsmedlen har använts
              på rätt sätt. Jag förstår inte hur vi med skrivelsen skulle kunna
              säga att de hemliga tvångsmedlen inte har missbrukats på något
              sätt. Jag kan inte ta ansvar och säga att jag vet att de inte
              har missbrukats.
            </seg>
            <seg xml:id="i-0c6cd01cde34dc43-0">
              Jag tycker att det är glädjande att samtliga partier förutom
              Socialdemokraterna inser att det är för dålig information för
              att vi ska klara av vår skyldighet att granska. Nu ger vi regeringen
              anvisningar om vad vi tycker ska finnas i den årliga redovisningen.
            </seg>
            <seg xml:id="i-e20d6709903c4192-0">
              Herr talman! Även om den årliga redovisningen blir bättre tycker
              jag inte att det räcker till. Vi vet att det finns saker som man
              inte kan redovisa i offentligheten. Det kan vi vara överens om.
              Det finns ett förslag om tvångsmedelsnämnd, men tyvärr innebär
              förslaget en sämre parlamentarisk kontroll av hemliga tvångsmedel
              eftersom nämnden skulle ligga under regeringen. Centerpartiet
              tycker att en hemlig tvångsmedelsnämnd ska ligga under riksdagen.
              Då först kan det vara en parlamentarisk kontroll.
            </seg>
            <seg xml:id="i-9795da0ccc0eae1d-0">
              Vid det här laget har det säkert yrkats på de flesta reservationerna,
              men även jag yrkar bifall till reservation 3.
            </seg>
          </u>
          <note xml:id="i-af338cc711ab01a8-3">
            Överläggningen var härmed avslutad.
          </note>
          <note xml:id="i-b6f70a58df413b89-0">
            12 § Elektronisk informationsöverföring hos arbetslöshetskassorna
            och inom Arbetsmarknadsverket
          </note>
          <note xml:id="i-62c1b12ebde71d54-3">
            Föredrogs
          </note>
          <note xml:id="i-f5660c972fe74309-0">
            Förste vice talmannen konstaterade att ingen talare var anmäld.
          </note>
          <note xml:id="i-3f22389be238f6ff-0">
            13 § Plan- och byggfrågor
          </note>
          <note xml:id="i-62c1b12ebde71d54-4">
            Föredrogs
          </note>
          <u who="johan_linander_ed0b28" prev="cont" xml:id="i-6debeaf85f3a47da-0">
            <seg xml:id="i-af28559cd06f93f4-0">
              Anf. 150 EWA THALÉN FINNÉ (m):
            </seg>
            <seg xml:id="i-4888437ae1f70729-0">
              Herr talman! I det här betänkandet behandlar vi motioner som
              rör planerings- och byggfrågor. Vi behandlar dessutom en redogörelse
              från Riksrevisionens styrelse avseende Boverkets och länsstyrelsens
              roll i den fysiska planeringen.
            </seg>
            <seg xml:id="i-ee74e5d3f0608559-0">
              Fysisk planering är grunden för bebyggelse och användning av
              mark och vatten. Särskilt stor betydelse för detta är naturligtvis
              att vi har en funktionell plan- och bygglag.
            </seg>
            <seg xml:id="i-e96f304e6230a7e0-0">
              Herr talman! Jag kan konstatera att vi återigen står och diskuterar
              motioner och inte en proposition i ärendet. Det känns som om detta
              är ett signum för den socialdemokratiska regeringen sedan den
              tillträde, åtminstone när vi kommer till bostadspolitik. Socialdemokraterna
              framhåller ofta att bostadspolitiken är viktig. Det är ett påstående
              jag kan hålla med om. Vad som då är förvånande är att man pratar
              och pratar. När kommer förslag?
            </seg>
            <seg xml:id="i-d66ade54188cc2c0-0">
              Redan under 1990-talets slut framfördes kritik mot vissa delar
              i plan- och bygglagen. Den delen som mest kritik framfördes mot,
              och fortfarande framförs mot, är planeringstidens längd. Många
              påpekar att ett genomsnittligt ärende tar åtta år. Åtta år är
              ett mycket effektivt sätt att minska konkurrensen, fördyra projekten,
              och det bidrar även till att vissa projekt aldrig blir av.
            </seg>
            <seg xml:id="i-bb9fcb7390ad8339-0">
              Att en bred översyn av plan- och bygglagen kan ta lång tid kan
              vi från Moderaterna ha viss förståelse för. Dock anser vi att
              det har tagit väl lång tid, och framför allt tycker vi att översynen
              borde ha påbörjats tidigare. Jag vill särskilt trycka på att vi
              dessutom anser att vissa delar av förslagen skulle kunna brytas
              ut och läggas fram i propositioner redan nu under våren.
            </seg>
            <seg xml:id="i-6c2e3e589cec22d9-0">
              Vissa frågor brådskar, och jag kan inte begripa varför regeringen
              inte själv känner att det är dags att komma till skott. Dock kan
              jag konstatera att den brådska jag känner inte delas av Socialdemokraterna
              eftersom det i vårens propositionsförteckning inte finns upptaget
              ens något litet ur utredningen.
            </seg>
            <seg xml:id="i-23b65f9c41a2042c-0">
              Det vi moderater framför allt anser brådskar är planprocessens
              längd. Instansordningen måste kortas. Vi vill helst se en renodlad
              förvaltningsdomstolsmodell med länsrätten som första instans.
              Vi tycker också att man borde överväga om prövningstillstånd ska
              införas till högsta instans. I vilket fall tycker vi att det är
              nödvändigt att länsstyrelsen lyfts bort som överprövningsinstans.
              Därutöver vill vi minska på kretsen sakägare. Det måste också
              kunna ställas krav på kommunernas handläggningstider, och fastighetsägare
              bör få initiativrätt i planärenden.
            </seg>
            <seg xml:id="i-9a73c68add4ae6f0-0">
              Detaljstyrningen i planprocessen måste minska och större flexibilitet
              tillåtas. För att öka konkurrensen inom handeln, vilket gynnar
              alla konsumenter, borde snarast möjligheten att reglera handelsändamål
              i detaljplan tas bort.
            </seg>
            <seg xml:id="i-f72ed99398bbeb6c-0">
              Frågan om buller- och luftkvalitetsnormer är olöst, vilket i
              stadsområdena skapar en stor osäkerhet för aktörerna, och vissa
              projekt stoppas helt. Denna fråga måste lösas.
            </seg>
            <seg xml:id="i-985b7432b52ad643-0">
              Ytterligare en fråga som vi vill lyfta fram i just den här delen
              gäller reglerna för dispens för tillgång till hiss. De måste tydliggöras.
              Även om vi anser att det är väsentligt att vår bebyggelse görs
              tillgänglig kan vi inte ha en så rigid tolkning att det i vissa
              kommuner är omöjligt att inreda en vind i ett flerfamiljshus om
              inte en hiss installeras. Det som då sker är att byggnationen
              stoppas, och vi anser att det är viktigare med fler lägenheter
              i bostadsbristens Sverige.
            </seg>
            <seg xml:id="i-058a7e9562d65eed-0">
              Herr talman! När jag lämnar planeringsfrågorna skulle jag vilja
              peka på några få andra frågor som vi har lyft fram i detta betänkande.
            </seg>
            <seg xml:id="i-936a58d355877bff-0">
              Först anser vi att byggfelsförsäkringen för självbyggare ska
              ändras. Det är otidsenligt att tvinga på någon en försäkring som
              är värdelös. Självbyggare kan i dag inte få ersättning eftersom
              lagen medger att försäkringsbolagen undantar kostnader för fel
              som självbyggaren själv åsamkat. Det kan vi tycka är rimligt,
              men då måste det i andra ändan vara rimligt att självbyggaren
              inte behöver teckna försäkring för det som han själv bygger. Lagen
              om byggfelsförsäkring måste ändras så att självbygge av småhus
              även för permanentboende kan undantas.
            </seg>
            <seg xml:id="i-8ef06d03d24cd6a1-0">
              Därutöver skulle jag vilja säga några ord om vår begäran när
              det gäller en översyn av villkoren för bostadsanpassningsbidragen.
            </seg>
            <seg xml:id="i-580af7cab0df7522-0">
              Vi har i dag en snabbt växande andel äldre i vårt samhälle. Detta
              skapar naturligtvis ett ökat behov av olika former av tillgänglighetsanpassningar
              i bostadsbeståndet. Många äldre byter naturligtvis bostad så att
              den passar för ens eget behov. Många gånger handlar det om att
              sälja villan och flytta till en lägenhet. Dock finns det de som
              vill bo kvar och då har behov av att få en anpassning i bostaden.
              Den som har ett funktionshinder har i dag rätt till ett anpassningsbidrag
              från kommunen, och detta bidrag möjliggör också för många att
              leva kvar och leva ett självständigt liv. Det tycker vi är väldigt
              positivt.
            </seg>
            <seg xml:id="i-b1e9af0a6afd52ca-0">
              Dock är denna kostnad en skenande kostnad för många kommuner,
              och den är i princip omöjlig att budgetera. Det här gör att reglerna
              tolkas olika. Det skapas därför mycket oklarheter om vad det är
              som gäller. Det finns många exempel på olika tolkningar i olika
              kommuner, och därför blir vår slutsats att reglerna för och finansieringen
              av bostadsanpassningsbidraget behöver ses över.
            </seg>
            <seg xml:id="i-3fa0840cc60d64d5-0">
              Slutligen vill jag dock återigen trycka på nödvändigheten av
              att något sker när det gäller plan- och bygglagen. Vi väntar och
              väntar. Min uppfattning är att det enda som kommer att hjälpa
              är att det till hösten blir ett regeringsskifte.
            </seg>
            <seg xml:id="i-3cb61edb8d33907b-1">
              Återupptagna förhandlingar
            </seg>
          </u>
          <note xml:id="i-27aea8fef36cfb59-0">
            Med detta, herr talman, yrkar jag bifall till reservation 1.
          </note>
          <note xml:id="i-ccb869ef8782d009-1">
            Ajournering
          </note>
          <note xml:id="i-2d23c5c8ab2b5be4-0">
            Kammaren beslutade kl. 16.54 på förslag av förste vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <note xml:id="i-3ad48344f7c8d6d6-0">
            Förhandlingarna återupptogs kl. 17.00.
          </note>
          <note xml:id="i-d77682216d2ef31a-0">
            14 § Beslut om ärenden som slutdebatterats den 22 februari
          </note>
          <note xml:id="i-44ea8ea5acec8432-0">
            Punkt 4
          </note>
          <note xml:id="i-29a4d6f80c07c74e-0">
            Punkt 5
          </note>
          <note xml:id="i-d624905506401335-0">
            Punkt 11
          </note>
          <note xml:id="i-f25e34ef3215881e-0">
            Punkt 19
          </note>
          <note xml:id="i-b895f89089d66a40-0">
            Punkt 23
          </note>
          <note xml:id="i-9aaedb37bbd1861c-0">
            Punkt 26
          </note>
          <note xml:id="i-5226d8df9b3762d1-0">
            Punkt 27
          </note>
          <note xml:id="i-ea3fc0b4982ac29c-0">
            Övriga punkter
          </note>
          <note xml:id="i-270c64e6e0067a0d-0">
            15 § Beslut om ärenden som slutdebatterats vid dagens sammanträde
          </note>
          <note xml:id="i-fba7efee7e639fb8-0">
            Punkt 1
          </note>
          <note xml:id="i-f0f7566988e6e033-0">
            Punkterna 25
          </note>
          <note xml:id="i-2668ed0502d6b65b-0">
            Punkt 2
          </note>
          <note xml:id="i-2bf5d781e7314efa-0">
            Punkt 3
          </note>
          <note xml:id="i-44ea8ea5acec8432-1">
            Punkt 4
          </note>
          <note xml:id="i-ea3fc0b4982ac29c-1">
            Övriga punkter
          </note>
          <note xml:id="i-7738680c38255bde-0">
            16 § (forts. från 13 §) Plan- och byggfrågor (forts. BoU7)
          </note>
          <note type="speaker" xml:id="i-28b4c9a9bbba6a36-0">
            Anf. 151 LARS TYSKLIND (fp):
          </note>
          <u who="lars_tysklind_ab4b35" xml:id="i-407c1aff03a5e3a3-0">
            <seg xml:id="i-f8e45b9a0936cc0d-0">
              Herr talman! I det här betänkandet har Folkpartiet sex reservationer.
              Vi står naturligtvis bakom dem alla, men jag nöjer mig med att
              yrka bifall till reservation 1, som bland annat handlar om att
              ta fram en tydlig strategi mot allergiframkallande ämnen i byggmaterial.
            </seg>
            <seg xml:id="i-d4628e23c1612f63-0">
              Som Ewa Thalén Finné sade har det varit något av en mandatperiod
              av väntan. Nyckelordet för utskottsmajoriteten och regeringen
              under hela mandatperioden har varit avvakta ytterligare.
            </seg>
            <seg xml:id="i-6e4ca8dde227a214-0">
              Mandatperioden sammanfaller bra med PBL-kommitténs arbete. Den
              startade i september 2002 och var klar i september 2005. Nu, den
              17 februari i år, gick remisstiden ut. Utskottsmajoriteten konstaterar
              därför att det inte blir någon proposition i år eller under den
              här mandatperioden. Man säger att regeringen naturligtvis måste
              få tid på sig att slutföra beredningen.
            </seg>
            <seg xml:id="i-b891a1a310b08e2f-0">
              Resultatet blir att man även i år kan avfärda alla motionsförslag
              utan att ta hänsyn till sakinnehållet. Man kan enkelt hänvisa
              till pågående beredning och avvakta, och man behöver inte göra
              några konkreta ställningstaganden över huvud taget.
            </seg>
            <seg xml:id="i-d10d30c68d92aa87-0">
              Herr talman! Regeringen måste ta sitt ansvar för den uppkomna
              situationen, att det har varit sådan stiltje under mandatperioden.
              Trots allt kom det i mars 2004 ett delbetänkande om instansordningen
              från Plan- och bygglagskommittén. Jag vill påstå att det skulle
              ha varit fullt möjligt att jobba åtminstone med den delen.
            </seg>
            <seg xml:id="i-53e2baa392425e1b-0">
              Jag kan citera från en interpellationsdebatt med samhällsbyggnadsminister
              Mona Sahlin i december 2004 som handlade just om överklagande
              som ett hinder för byggandet. Hon sade då: Jag kan garantera att
              vare sig nu eller när väl Plan- och bygglagskommitténs förslag
              kommer ska vi vila på hanen. Vi kommer att försöka sköta det här
              så snabbt och smidigt som möjligt. Det vi ser nu är alltså hur
              snabbt och smidigt man kan sköta detta! I verkligheten har ju
              det mesta stått stilla i avvaktan på slutbetänkandet.
            </seg>
            <seg xml:id="i-d1a176c853b42244-0">
              Vi kan se andra exempel där regeringen har lyckats ta ut delar
              ur utredningar och föra fram dem som förslag i propositioner.
              Inte minst ser vi det som pågår just nu med hyressättningssystemet,
              där man ju har tagit en del ur en utredning och kommit till skott
              och fått ihop en proposition.
            </seg>
            <seg xml:id="i-2bc4c92b486ee35e-0">
              Att det har dragit ut på tiden har skapat en otålighet och frustration
              som gör att det blir en kanske något skarp ton i debatten. Det
              är kanske bra, eftersom det förhoppningsvis kan hända någonting.
            </seg>
            <seg xml:id="i-621a96b66b857ba2-0">
              Herr talman! Med den bakgrunden känns det väldigt angeläget att
              få ta fram några ståndpunkter som Folkpartiet har i sina reservationer.
              Jag kommer inte att beröra alla förslag men ändå en del förslag.
            </seg>
            <seg xml:id="i-771f10164fe7c31e-0">
              Vi har en reservation om en reformering av plan- och bygglagstiftningen.
              Vad vi kan konstatera, som det inte finns något tvivel om någonstans,
              är att utdragna planprocesser är ett hinder för byggandet. Det
              bidrar dessutom till, som nämndes här tidigare, att man får hinder
              i konkurrensen. Det gör att många små byggare inte ger sig in
              i detta. De avstår helt enkelt från att bygga, inte minst av ekonomiska
              skäl. Som det nämndes här måste man ha ganska mycket reserver
              för att kunna klara det om man ska hålla på i upp till åtta år.
            </seg>
            <seg xml:id="i-c00e66c4988c9809-0">
              Vi har under hela mandatperioden förfäktat att man måste få fram
              fler så kallade Friggebodbeslut, som vi av naturliga skäl kallat
              dem. Då siktar vi på regelförenklingar för den enskilde. Genom
              förändringar i plan- och bygglagen kan man få bygglovsfrihet för
              fler enkla åtgärder av typen tak över altaner och så vidare.
            </seg>
            <seg xml:id="i-928055a03004f78b-0">
              Vi har även förfäktat att även kommunerna måste få kunna använda
              enklare planprocesser. Där är grundlinjen att planprocesserna
              ska läggas på så kallad rätt nivå. Det är inte fråga om att man
              ska inskränka på demokratin på något sätt.
            </seg>
            <seg xml:id="i-316b8593bcf08b9d-0">
              Det finns absolut inget motsatsförhållande mellan effektiv planprocess
              och demokrati. Den enskilde som direkt är berörd som sakägare
              ska naturligtvis höras, ha samråd och ha sin överklagningsrätt,
              och så vidare. Det handlar inte om det.
            </seg>
            <seg xml:id="i-730aeddd361f5385-0">
              När vi är inne på överklagande kommer vi ganska osökt över på
              instansordningen. Det är ett absolut krav att den förändras. Där
              menar jag att man kunde ha kommit mycket längre än vad man har
              gjort hittills från regeringens sida.
            </seg>
            <seg xml:id="i-82e0f86527b4f584-0">
              Folkpartiet har i PBL-kommittén förordat att länsstyrelsen tas
              bort i överprövningsprocessen. I övrigt sker prövning inom nuvarande
              instansordning för förvaltningsdomstolar. Länsrätten blir då den
              första instansen.
            </seg>
            <seg xml:id="i-f5c093c92df17acc-0">
              Det finns stora fördelar med detta. Man får då ett domstolsavgörande
              i ett väldigt tidigt skede i instansordningen. Sedan är det prövningsrätt
              i de övriga instanserna. Det bör rimligtvis leda till ett snabbare
              resultat.
            </seg>
            <seg xml:id="i-0d80752a2bade900-0">
              Vi har även tagit upp det som Ewa Thalén Finné var inne på här
              med handelsetableringar. Man måste genast få förändring i det
              regelverket så att man i princip får en fri etableringsrätt för
              dagligvaruhandeln.
            </seg>
            <seg xml:id="i-f7997898876e01bf-0">
              Resultatet av det skulle med all sannolikhet bli att man får
              fram många fler lämpliga lägen. Inte minst skulle trenden att
              flytta handeln från centrumlägena kunna brytas. Det handlar inte
              bara om utlokalisering av handeln som det mycket diskuteras. Jag
              är helt övertygad om att det skulle ha den motsatta effekten också.
            </seg>
            <seg xml:id="i-342487ade31d1c69-0">
              Vi har tagit upp en hel del frågor om inomhusmiljö. Det är där
              vi befinner oss under 90 % av vår tid, som jag tror att det stod
              någonstans. Vi har två reservationer. Den ena handlar om byggnadernas
              inomhusmiljö. Den andra handlar om ohälsosamma byggmaterial. De
              är naturligtvis väldigt starkt kopplade till varandra. Har man
              ohälsosamma byggmaterial lär man också få dålig inomhusmiljö.
            </seg>
            <seg xml:id="i-5de61a210f77b7fa-0">
              Man kan läsa att utskottsmajoriteten i princip tycker som vi.
              Det kan vara positivt i sig. Men det finns en passivitet i det
              som vi inte alls tycker om. Det finns inget entydigt, och därför
              händer det ingenting på det området.
            </seg>
            <seg xml:id="i-0538cf24f50d0542-0">
              Vi har lyft fram tre områden där vi tycker att regeringen redan
              borde ha tagit initiativ, eller åtminstone borde ta initiativ
              i framtiden. För det första gäller det radon. För det andra gäller
              det konsumenten och konsumentmakten. Där har vi bland annat nämnt
              byggnadsdeklarationer.
            </seg>
            <seg xml:id="i-1e51f6ccaec45979-0">
              Det finns en utredning om byggnadsdeklarationer. Vi har en del
              invändningar mot just det resultatet. Vi är väldigt tveksamma
              till att man kräver det i alla lägen när det gäller uthyrning.
              Vi kan i sammanhanget inte riktigt se vitsen med ett nationellt
              register.
            </seg>
            <seg xml:id="i-048ba86aa1050f29-0">
              Vi har för det tredje lyft fram väldigt mycket inomhusmiljö där
              barn vistas mycket. Det handlar om skolor och förskolor. Man borde
              från regeringens sida ha tagit upp en diskussion med Sveriges
              kommuner för att se vad som behöver göras på det området.
            </seg>
            <seg xml:id="i-5c5e77bf16e45d45-0">
              Så kommer vi till reservation 11, som jag yrkade bifall till.
              Den handlar om en strategi för allergiframkallande ämnen. Det
              bygger på att man ska ta fram kunskap. Kunskap är alltid nyckelordet
              i sammanhanget. Det handlar om kunskap, kartläggning och eventuellt
              om lagstiftning för att kunna utfasa byggmaterial. Det gäller
              inte bara rena byggmaterial. Det gäller även kombinationer av
              byggmaterial som i sig skapar farliga ämnen som kanske inte finns
              från början.
            </seg>
            <seg xml:id="i-94c3e3cf5ca7cfcf-0">
              Med det kommer jag ganska osökt över till en reservation vi har
              om byggforskning. Som alla andra har vi en målsättning om en kvalitativt
              säkrad och behovsanpassad forskning inom området. Men det gäller
              ändå att vi kommer dit. Vi hade en liten utfrågning om detta.
              Det var verkligen ingen entydig bild av att det fungerade.
            </seg>
            <seg xml:id="i-1c2e29a70477f283-0">
              Vi vill ha en översyn av formerna för den medelstilldelning som
              finns till bygg- och bostadssektorn. Bland annat tycker vi att
              man åtminstone borde titta på Formas roll. Det är kanske inte
              det bästa sättet att fördela resurser till området.
            </seg>
            <seg xml:id="i-52748751a9bc4643-0">
              I övrigt tycker vi att det här området är så viktigt att vi föreslår
              att man överväger att inrätta en forskarskola vid något av våra
              universitet inom just området god boendemiljö. Det är speciellt
              viktigt med ökad kunskap inom de områden som jag nämnde. Det är
              inomhusmiljö och hälsovådliga byggnadsmaterial som direkt berör
              människors hälsa.
            </seg>
            <seg xml:id="i-2bc29c49935d5993-0">
              Jag vill också nämna några ord om Boverkets och länsstyrelsens
              roll i den fysiska planeringen. Det var en skrivelse om det från
              Riksrevisionen. Där kan man återigen se hur viktigt det är att
              man kommer till skott med PBL-kommitténs förslag i slutbetänkandet.
              Den tydliga kritiken som finns där handlar bland annat om översiktsplanens
              roll. Det krävs att det kommer ändringar. Det finns behandlat
              i slutbetänkandet.
            </seg>
            <seg xml:id="i-9f633710ce875c4d-0">
              Med stor sannolikhet har Ewa Thalén Finné rätt i sammanhanget.
              Ska det bli någon lösning på detta krävs det nog att vi får en
              ny regering i höst.
            </seg>
          </u>
          <note type="speaker" xml:id="i-ca84ddfbf6055ce9-0">
            Anf. 152 DAN KIHLSTRÖM (kd):
          </note>
          <u who="dan_kihlstrom_dff2af" xml:id="i-cb0fad6a288fedff-0" next="cont">
            <seg xml:id="i-8a3bfc7b1f027604-0">
              Herr talman! Jag hade så önskat att vi i dag hade haft ett antal
              konkreta och spännande förslag från regeringen om PBL-frågorna
              att diskutera och också ta ställning till. Så är det tyvärr inte,
              som vi redan har hört här. Än en gång har vi ett ganska tjockt
              betänkande där alla förslag avstyrks i klump, eller som vi uttrycker
              det: att motionsyrkandena behandlas i förenklad ordning. Eftersom
              vi troligtvis inte kommer att ha tillfälle mer denna mandatperiod
              att behandla denna typ av frågor finns också omfattande reservationer.
            </seg>
          </u>
          <note xml:id="i-e1e774b4d44e5627-0">
            För min del yrkar jag bifall till reservation nr 9.
          </note>
          <u who="dan_kihlstrom_dff2af" prev="cont" xml:id="i-e2882022cc585107-0">
            <seg xml:id="i-0834d43902c4f94c-0">
              I flera decennier har de långa handläggningstiderna för plan-,
              bygglovs- och fastighetsbildningsärenden varit föremål för kritik.
              Samstämmiga synpunkter från byggsektorn har understrukit behovet
              av förändringar som kan ge snabbare och en på andra sätt mer effektiv
              plan- och byggprocess.
            </seg>
            <seg xml:id="i-5d256002568898a4-0">
              Fortfarande finns betydande flaskhalsar i den politiska och administrativa
              processen. Detta leder till att investeringar och särskilt nybyggnation
              försenas och fördyras. Slutkonsumenten, det vill säga de som ska
              bo i hus och lägenheter, drabbas av höga boendekostnader. Självklart
              kräver en förändrad reglering omfattande utredningar.
            </seg>
            <seg xml:id="i-b3272871efa72c69-0">
              Men nu har dessa förändringar diskuterats alldeles för länge
              utan att ge konkreta resultat. Det får väl anses som ett misslyckande
              för regeringen att inga förändringar har kunnat presenterats här
              i riksdagen under hela denna mandatperiod.
            </seg>
            <seg xml:id="i-a7b7a11e4ea9e65e-0">
              Under resan har utredningen också kommenterats i våra debatter,
              där vi bland annat har funderat över de mycket omfattande direktiv
              som utredningen har haft. Tyvärr har tiden gått, och regeringen
              har inte presenterat och kommer inte att presentera några förslag
              till förändringar innan mandatperiodens slut. Utredningen gör
              bedömningen att nya lagar och regler ska kunna tillämpas från
              den 1 januari 2008. Det är en lång tid. Det är redan nu mycket
              hög tid att gå från ord till handling.
            </seg>
            <seg xml:id="i-a37ec358600eb68a-0">
              Det finns många problem med nuvarande ordning. Planprocesserna
              tar för lång tid, och det skapar fördyringar. Processen måste
              också effektiviseras. Överklagandeskedet svarar i genomsnitt för
              20 % av tidsåtgången i planprocessen. Det är viktigt att ändra
              på denna ordning så att överklagandetiden minskar. Precis som
              utredningen tar upp så behöver instansordningen också ändras.
              Det faktum att en detaljplan kan överklagas i tre instanser och
              ett efterföljande bygglov i så många som fyra instanser fördröjer
              och till och med avskräcker. Det ökar också kostnaderna för projekten
              eller till och med omöjliggör många projekt. Därför måste antalet
              instanser minska.
            </seg>
            <seg xml:id="i-d02c00f6e96a703b-0">
              En annan del av utformningen handlar om sakägarkretsen. Noggranna
              överväganden måste göras mellan exploateringsintresset och den
              enskildes rätt att få beslut överprövade. Både en effektiv planprocess
              och en god demokrati måste eftersträvas. Det behöver inte råda
              något motsatsförhållande dem emellan. Rätten att överklaga ska
              kvarstå. Däremot måste omfattningen begränsas.
            </seg>
            <seg xml:id="i-70230e3f6c93e349-0">
              Genom en ökad digitalisering skulle processtiderna också förkortas.
              Det är inte få ärenden på ett år i Sverige 5 00010 000 planärenden,
              100 000 bygglovsärenden och ca 20 000 fastighetsbildningsärenden.
              Många av dessa hanteras fortfarande manuellt. Större fokus borde
              ägnas åt en bättre samordning mellan kommuner och myndigheter
              när det gäller elektronisk ärendehantering. Alltfler villa- och
              fastighetsägare ställer ökade krav på myndigheterna i form av
              snabbhet och lägre kostnader och att man faktiskt kan följa ärendet
              på egen hand i till exempel bygglovshanteringen. Det här var några
              kommentarer och krav när det gäller situationen med de viktiga
              PBL-frågorna.
            </seg>
            <seg xml:id="i-52dca1c1d3d5af0b-0">
              Herr talman! En fråga eller reservation är den om byggnaders
              inomhusmiljö. Det är reservation nr 9. Den handlar om skolmiljön.
              Det visar sig att den är väldigt aktuell. I går presenterade Barnombudsmannen
              en rapport med rubriken Vill man gå på toa ligger man illa till
              . Rapporten handlar om arbetsmiljön i skolan. Jag är medveten
              om att den mycket handlar om den psykosociala miljön, men också
              om den fysiska. Då är vi inne på vårt kompetensområde.
            </seg>
            <seg xml:id="i-3b5b63477bd6c73a-0">
              I Barnombudsmannens pressmeddelande kan läsas att barn och ungdomar
              i Sverige får uppleva en arbetsmiljö i skolan som vuxna aldrig
              skulle acceptera. Bristerna i skolan måste tas på större allvar,
              och arbetsmiljölagen måste hanteras på samma sätt när det gäller
              barn som när det gäller vuxna. I rapporten står att smutsiga toaletter
              utan lås leder till att eleverna undviker att gå på toaletten
              under skoldagen. Stökiga lunchrum gör att man hoppar över lunchen.
              Mögliga duschar gör att inte alla duschar efter idrottslektioner.
              Detta är utdrag ur rapporten.
            </seg>
            <seg xml:id="i-3d9dc255b508e9f1-0">
              Barnombudsmannen föreslår bland annat att tillsynen av elevernas
              fysiska och psykosociala skolmiljö ska prioriteras. Regleringen
              kring lokaler, utemiljö och utrustning måste innehålla krav på
              tillgänglighet för alla elever. Elever och lärare har rätt till
              en lika god arbetsmiljö som alla andra. Arbetsmiljölagen måste
              användas effektivare och dessutom omfatta förskolan.
            </seg>
            <seg xml:id="i-2883e73973a4434c-0">
              Skolan i Sverige är den kanske största arbetsplatsen. En god
              fysisk miljö borde därför vara en självklarhet. Eleverna, liksom
              personalen på skolan, omfattas dessutom av arbetsmiljölagen och
              har därigenom rätt att kräva en god arbetsmiljö. En snygg, välskött
              skolmiljö har stor pedagogisk betydelse. Den signalerar att verksamheten
              är viktig, vilket leder till större ansvarstagande. En nedsliten
              och ostädad miljö leder tvärtom till motsatsen.
            </seg>
            <seg xml:id="i-d8d06cb79d4a2378-0">
              Vi kristdemokrater anser att Boverket bör få i uppdrag att göra
              en översyn av den fysiska skolmiljön i landets alla skolor. När
              den översynen är gjord bör det leda till exempel till införandet
              av ett statligt stimulansbidrag för att uppmuntra kommuner och
              andra skolhuvudmän att vidta de åtgärder som krävs. Om detta handlar
              reservation nr 9.
            </seg>
            <seg xml:id="i-c210893fe3578458-0">
              Till slut vill jag säga någonting om Boverkets och länsstyrelsernas
              roll i den fysiska planeringen, eller snarare om regeringens brist
              på styrning av Boverkets och länsstyrelsernas arbete. Det finns
              en överbelastning av regeringsuppdrag till Boverket. Bakgrunden
              är Riksrevisionens styrelses redogörelse om situationen för Boverket
              och länsstyrelserna. Den granskningen har avslöjat många brister.
              Den har även omfattat regeringens styrning av myndigheternas arbete
              samt regeringens avrapportering till riksdagen.
            </seg>
            <seg xml:id="i-4c2562ae8ce2139b-0">
              Granskningen visar dels att länsstyrelserna inte klarar uppgiften
              att bevaka och väga samman de statliga intressena, dels att Boverket
              saknar den nödvändiga överblicken, inte ger länsstyrelserna tillräckligt
              stöd samt inte lever upp till uppföljningsansvaret. Granskningen
              visar också att regeringen inte har styrt myndigheterna på ett
              sådant sätt att intentionerna bakom lagstiftningen har fått genomslag
              på kommunal nivå. Regeringens rapportering till riksdagen måste
              också förbättras. Det är viktigt för oss att vi får en bättre
              rapportering, men ännu viktigare är ju kvaliteten i planeringsprocessen.
              Den måste vara på en sådan nivå att enskilda medborgare, företag
              och organisationer behandlas på rätt sätt. Ytterst handlar det
              om rättssäkerhet.
            </seg>
            <seg xml:id="i-3c66f0cee2fb54d2-0">
              Vi kristdemokrater anser att Riksrevisionens granskning bland
              annat måste ligga till grund för en noggrann översyn av det statliga
              ansvaret för den fysiska planeringen och att regeringen ska ta
              initiativ till att förtydliga länsstyrelsernas och Boverkets tillsyns-
              respektive uppsiktsansvar över planväsendet. Vi vill också ha
              en översyn av Boverkets roll, i vilken ska ingå att se över vilka
              konsekvenser som det stora antalet regeringsuppdrag har fått för
              Boverkets arbete med att följa upp planväsendet och tillämpningen
              av PBL.
            </seg>
            <seg xml:id="i-0901e07be33337ee-0">
              I utskottets, läs majoritetens, ställningstagande står det att
              det är angeläget att vidta åtgärder för att komma till rätta med
              de problem som ligger bakom den kritik som har framkommit i rapporten.
              Det hänvisas till att förändringsarbete pågår och att PBL-kommittén
              också har lämnat flera förslag på området.
            </seg>
            <seg xml:id="i-df8fe35fc011971e-0">
              Tyvärr slutar majoritetens text med att allt liksom försvinner
              in i den stora dimman. Bostadsutskottets ställningstagande innebär
              att Riksrevisionens redogörelse kan läggas till handlingarna.
              Så står det. Men det är väl lite väl passivt med tanke på allt
              det som förekommer i rapporten. Att hänvisa till ett förbättringsarbete
              och att det finns förslag hos PBL-kommittén är ju ett bra steg
              på väg. Men utskottsmajoriteten kunde åtminstone ha varit mer
              aktiv när det gäller vad vi kunde kräva i bostadsutskottet. En
              sådan sak är att vi kunde ha krävt att regeringen på ett bättre
              sätt informerar riksdagen för att vi ska få en rättvisande bild
              av utvecklingen. Något krav på uppföljning borde väl ha kunnat
              ställas från utskottet?
            </seg>
          </u>
          <note xml:id="i-469437e9b22bfccf-0">
            År 2001/02 beslutade riksdagen på förslag från bostadsutskottet
            om en bredare översyn av PBL. Under 2002 tillsattes så en parlamentarisk
            kommitté för att se över just plan- och bygglagstiftningen. Under
            kommitténs arbete har flera tilläggsdirektiv getts, så sent som
            förra året. Ett mycket omfattande betänkande presenterades i höstas.
          </note>
          <note type="speaker" xml:id="i-fbabd2d08f60ca9b-0">
            Anf. 153 OWE HELLBERG (v):
          </note>
          <u who="owe_hellberg_6b1485" xml:id="i-de9d517b632d04c7-0" next="cont">
            <seg xml:id="i-ef6d35e324816aec-0">
              Herr talman! Byggandet i Sverige har återhämtat sig rejält efter
              90-talets nedgång. Men det behöver ändå byggas mer, framför allt
              hyresrätter för ungdomar och andra grupper som har svårt att få
              en fast bostad och ett eget hem.
            </seg>
            <seg xml:id="i-7c04fd415e9e5694-0">
              Planeringsfrågorna är viktiga i detta sammanhang. Därför beklagar
              jag att regeringen inte kommer att lägga fram en proposition utifrån
              PBL-kommitténs betänkande under detta riksmöte. Som ledamot i
              kommittén hade jag gärna varit med när förslagen behandlas här
              i kammaren. Många av förslagen kommer också att stimulera och
              kräva en bättre framförhållning i planeringssammanhang och en
              säkrare byggprocess där samhällets krav kommer att kontrolleras
              och följas upp på ett bättre sätt.
            </seg>
            <seg xml:id="i-9724fd4e82bafc64-0">
              Jag tycker också att kommitténs förslag har sina brister. Frågor
              som berör barn, jämställdhet, tillgänglighet och vissa miljöfrågor
              lyfts inte fram tillräckligt. I kommitténs betänkande uttrycks
              allmänintresset för en god planering med att den ska främja en
              god livsmiljö för alla människor utan att de förutsättningarna
              råder. Barns, kvinnors och funktionshindrades livsvillkor kan
              inte likställas med alla människors intressen då samhällsplaneringen
              inte fungerar så.
            </seg>
            <seg xml:id="i-e5744a19e1d884f7-0">
              Vi vet att barns tillgång till lekytor, säker och trygg trafikmiljö
              och barnsäkerhet i ute- och innemiljön ofta får stå tillbaka för
              andra intressen.
            </seg>
            <seg xml:id="i-e8105a9f5af7e0e3-0">
              Vi vet att kvinnor åker mer kollektivt, tar ett större ansvar
              för hem och familj och därmed rör sig mer i boendemiljön och tvingas
              vistas i miljöer som känns otrygga kvällar och nattetid.
            </seg>
            <seg xml:id="i-dbf45a56b3ac812e-0">
              Vi vet att funktionshindrades möjligheter att delta i samhället
              på lika villkor åsidosätts eftersom tillgängligheten inte är vad
              den borde vara.
            </seg>
            <seg xml:id="i-11879bef7af7ff26-0">
              Tyvärr insåg inte kommitténs majoritet detta utan lät förstå
              att om man nämner olika grupper i denna paragraf så utpekas olika
              särintressen. Jag menar att det är en felaktig analys. Hur kan
              man betrakta barn, kvinnor och funktionshindrade som särintressen
              i planeringssammanhang? Det är för mig en gåta.
            </seg>
            <seg xml:id="i-be71437d7f35dea2-0">
              Barnens rätt måste stärkas genom att de får större möjligheter
              att delta i samhällsplaneringen och genom att det finns särskilda
              företrädare i kommunerna som ser till barnens bästa. Det systemet
              finns i Norge. När utskottet var i Oslo förra året fick i alla
              fall jag vetskap om att systemet fungerar väl och att det finns
              ett större intresse för barnens villkor när det gäller byggande
              och planering på grund av detta.
            </seg>
            <seg xml:id="i-bd7a49595c29d28f-0">
              När det gäller kvinnors villkor menar Vänsterpartiet att kommunerna
              ska upprätta konsekvensbeskrivningar utifrån ett jämställdhetsperspektiv
              i likhet med de miljökonsekvensbeskrivningar som krävs för planer
              och program. Först då tydliggörs vad som är viktigt i den fysiska
              planeringen utifrån kvinnors perspektiv.
            </seg>
            <seg xml:id="i-e42622eb3dff26a0-0">
              Det finns fortfarande stora brister i tillgängligheten både i
              det offentliga rummet och i bostadsmiljön. Här är kommitténs förslag
              otillräckliga. Vänsterpartiet menar att handikapporganisationerna
              ska ges talerätt när det gäller planer och program och att de
              ska ha närvarorätt vid byggsamråd för att tillföra sin kunskap
              och kompetens. Det har visat sig att miljöorganisationernas talerätt
              i samband med prövningar enligt miljöbalken har gett goda, positiva
              resultat i form av färre överklaganden och ökade kunskaper.
            </seg>
            <seg xml:id="i-77b6de04ff036461-0">
              Miljöfrågorna har lyfts fram i kommitténs betänkande, och miljöorganisationerna
              får talerätt även i planfrågor. Det tycker jag är bra. Det som
              är mindre bra är förslaget om att länsstyrelsens befogenheter
              försvagas när det gäller möjligheter att överpröva beslut av regional
              betydelse. Här tror kommittén att det skulle lösas genom ett mer
              organiserat mellankommunalt samarbete. Jag tror inte det räcker.
              Länsstyrelsen bör även fortsättningsvis ha möjlighet att överpröva
              beslut som uppenbarligen strider mot de regionala miljömålen.
              Upprättandet av och ansvaret för de regionala miljömålen vilar
              på länsstyrelserna, och därför bör de också ha verktyg för att
              se till att de efterlevs och uppnås.
            </seg>
            <seg xml:id="i-6775f88c761ee615-0">
              För att stärka och komplettera den planering som görs i översiktsplaner
              och detaljplaner behöver boendet ytterligare sättas i fokus. Vänsterpartiet
              vill införa särskilda boendeplaneringsprogram som ska garantera
              hög kvalitet i bostäder och i boendemiljön. Programmen ska ersätta
              de nuvarande bostadsförsörjningsprogrammen och behandla frågor
              som berör nyproduktion och även det som är ännu viktigare i detta
              sammanhang, det redan byggda beståndet. Programmen bör utgå från
              det enskilda bostadsområdet där boendet och boendemiljön står
              i centrum men kan utvecklas till att omfatta en rad frågor som
              till exempel trygghet, säkerhet, energi- och miljökrav.
            </seg>
          </u>
          <note xml:id="i-a8ac7e8dfd435b18-0">
            Herr talman! Flera av dessa krav finns berörda i Vänsterpartiets
            reservation nr 4, vilken jag härmed yrkar bifall till.
          </note>
          <u who="owe_hellberg_6b1485" prev="cont" xml:id="i-1a2cde9ffef277b8-0">
            <seg xml:id="i-9f9312c25967ec09-0">
              I övrigt finns en rad motioner från den allmänna motionstiden
              som tas upp i detta betänkande. Jag ska kommentera några av dem.
            </seg>
            <seg xml:id="i-cbadba8375027239-0">
              Barnsäkerheten i det befintliga beståndet, framför allt det som
              byggdes under miljonprogrammets dagar, är otillfredsställande.
              Barnombudsmannen har slagit larm och påpekat att i nästan alla
              dödsolyckor där barn fallit ut från fönster och balkonger har
              barnsäkerhetanordningar saknats. Boverket föreslog en ändring
              av lagstiftningen redan 1993, men ännu har inget hänt. Majoriteten,
              i det här fallet socialdemokrater, moderater och folkpartister,
              hänvisar till kommande ombyggnationer, som om detta skulle vara
              någon garanti. Här menar jag att man åsidosätter barn som dessutom
              ofta tillhör familjer med lägre inkomster och utbildning. Jag
              tycker att det är cyniskt i dubbel bemärkelse.
            </seg>
            <seg xml:id="i-26d3469cb22d44fe-0">
              När det gäller energi- och miljöfrågor berörs användningen av
              direktverkande el och individuell mätning av värme- och vattenförbrukning.
              Vänsterpartiet har inte ställt sig bakom kravet på att helt förbjuda
              direktverkande el då vi kan se att det finns undantagsfall där
              detta kan vara en del av en helhetslösning. Det är också majoritetsförslaget
              i PBL-kommittén. El är en förädlad energiprodukt och bör naturligtvis
              användas i mer tekniskt avancerade sammanhang än för uppvärmning.
              Hur den borgerliga alliansen ska tackla den frågan är intressant.
              Moderater och folkpartister har inga hämningar när det gäller
              direktverkande el, medan Centerpartiet intar en betydligt klokare
              inställning i frågan.
            </seg>
            <seg xml:id="i-a40dc7f425f88af2-0">
              För att ändra människors vanor kan det ibland vara bra att använda
              ekonomiska incitament för detta, till exempel för värme- och vattenförbrukning
              i flerbostadshus. Här kan vi se en ovanlig samstämmighet över
              blockgränserna där moderater och centerpartister förenar sig med
              vänsterpartister och miljöpartister. Energieffektivisering är
              naturligtvis mycket mer än att förbättra tekniken eller att med
              andra metoder minska energianvändningen. Den bästa effektiviseringen
              är den kilowatt som inte förbrukas, särskilt om det sker av gammal
              och ohejdad vana.
            </seg>
            <seg xml:id="i-aef22f8f7fc3d9cc-0">
              Majoriteten hänvisar till en kommande proposition om energieffektivisering
              och energismart byggande. Jag kan väl redan nu avslöja att frågan
              om individuell mätning hittills inte har fått någon framskjuten
              position där. Inte heller ställs det några särskilda krav. Regeringens
              inställning är att det i första hand är en fråga för fastighetsägaren.
              Vänsterpartiet delar inte den uppfattningen. Det finns ett ekonomiskt
              intresse för både hyresgäster och fastighetsägare att minska energikonsumtionen.
            </seg>
            <seg xml:id="i-f359abefe7d04f7a-0">
              Till sist, herr talman, vill jag nämna något om fördröjningar
              och förseningar i byggprocessen. Visst är det är så att det ofta
              går för sakta i samband med överklaganden och att det är många
              led i överklagandeprocessen. Det har inte minst lyfts fram av
              de borgerliga partierna genom åren. Men var finns alla förslag
              från alliansen som skulle ändra på det här? Ja, inte finns de
              i PBL-kommitténs reservationer eller i detta betänkande. Dessutom
              är man ju oense. Moderaterna och Folkpartiet förespråkar en överklagandeprocess
              i förvaltningsdomstol, medan Centern och Kristdemokraterna gick
              på majoritetens förslag om en gemensam plan- och miljödomstol.
            </seg>
            <seg xml:id="i-cbb880258f9a9015-0">
              Min uppfattning är att andra faktorer är viktigare för att förkorta
              byggprocesser och ledtider. Personalresurser och kompetens på
              alla nivåer är viktiga oavsett om det handlar om bygglov eller
              överklagandeprocesser. Kommunerna måste ta ett större ansvar för
              planering och projektering. I dag vill de gärna överlåta det ansvaret
              på byggherren, vilket leder till ett lapptäcke av så kallade frimärksplaner
              utan inbördes samordning. Naturligtvis försvårar detta den demokratiska
              processen och får sannolikt fler överklaganden som följd. Det
              försämrar även konkurrensen då små och medelstora byggföretag
              inte har ekonomiska möjligheter eller egen kompetens att verka
              utifrån ett sådant koncept.
            </seg>
            <seg xml:id="i-fd265dae1daac0d9-0">
              Herr talman! För tids vinnande ska jag inte yrka bifall till
              fler reservationer, men jag står naturligtvis bakom dessa oavsett
              detta.
            </seg>
          </u>
          <note type="speaker" xml:id="i-f75f82a121f82898-0">
            Anf. 154 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-407c1aff03a5e3a3-1">
            <seg xml:id="i-e34ba5e230a661f1-0">
              Herr talman! Det stora problemet när det gäller instansordningar
              och en förändring för att förkorta överklagandeprocessen är faktiskt
              att det inte har lagts fram några förslag över huvud taget. Det
              är ett betydligt större problem än att vi har en något olika syn
              i frågan inom de borgerliga partierna.
            </seg>
            <seg xml:id="i-518b987df318d506-0">
              Vi har förordat förvaltningsdomstolsvägen. Owe Hellberg vet säkert
              varför vi tycker det som jag nämnde förut. Vi ser inte klart den
              iver som finns att samordna miljöbalken och plan- och bygglagen.
              Vi anser att plan- och bygglagen fortfarande är en avvägningslag.
              Miljöbalken är något annat. Det är mer en skyddslagstiftning.
            </seg>
            <seg xml:id="i-6c244c856f3c40d3-0">
              Fördelen med vårt förslag är att man kommer till ett domstolsförfarande
              i första ledet och kan avgöra ärenden snabbt. Även Owe Hellberg
              måste väl medge att det finns en stor fördel med att man får snabba
              avgöranden både för den överklagande och för den som blir utsatt
              för ett överklagande.
            </seg>
            <seg xml:id="i-9111e5c010e5eaf9-0">
              Jag tycker att det stora problemet snarare är att man inte har
              tagit tag i frågan över huvud taget och fått den avgjord än att
              det finns olika meningar i PBL-kommittén. Om frågan bara kommer
              på riksdagens bord lär vi få behandla den och se vilka majoriteter
              som finns.
            </seg>
          </u>
          <note type="speaker" xml:id="i-5c1d30d423238958-0">
            Anf. 155 OWE HELLBERG (v) replik:
          </note>
          <u who="owe_hellberg_6b1485" xml:id="i-3af2c8d17bfaa53b-2">
            <seg xml:id="i-d0d4890c061c3652-0">
              Herr talman! Jag inledde mitt anförande med att säga att jag
              tycker att det är synd att regeringen inte lägger det här förslaget
              på bordet. Det har naturligtvis med tidsplaneringen att göra och
              att kommittén fick fler och fler uppgifter och att det drog ut
              på tiden.
            </seg>
            <seg xml:id="i-30d69e971c70bdfa-0">
              Om man hade haft målsättningen att lägga fram ett förslag i vår
              tror jag att det hade gått.
            </seg>
            <seg xml:id="i-6aa3bd4dad0b196e-0">
              När det gäller vilket system man ska ha kan jag konstatera att
              det var mycket diskussion om vilken modell man skulle välja. Jag
              tror att Folkpartiet har valt fel modell. Det handlar inte bara
              om snabba avgöranden i domstol. Det handlar också om att förebygga
              att saker och ting hamnar i domstol. En majoritet är övertygad
              om att en hantering i länsstyrelsen ska underlätta det här så
              att färre ärenden går till domstol.
            </seg>
            <seg xml:id="i-f166082d7db925e6-0">
              Det är inte så säkert, Lars Tysklind, att förvaltningsdomstolsinstansordningen
              skulle minska ledprocesser i det här sammanhanget. Det kan bara
              framtiden utvisa i så fall. Min ingång är att förebygga och se
              till att kommunerna planerar. Säg inte som Carl Bildt gjorde i
              början av 90-talet: Sverige är färdigbyggt. Då säger kommunerna
              upp all sin kompetens och personal.
            </seg>
            <seg xml:id="i-2b601e6aeba27ff0-0">
              Man måste titta på att förebygga i stället för att efterarbeta.
              Det är min ingång i det hela.
            </seg>
            <seg xml:id="i-045ee13384993dc4-0">
              Jag konstaterar än en gång att ni i alliansen delar synen på
              detta. Det framgick tydligt i kommitténs arbete. Det syns också
              i kommitténs betänkande.
            </seg>
          </u>
          <note type="speaker" xml:id="i-631e1eea13aa8543-0">
            Anf. 156 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-407c1aff03a5e3a3-2">
            <seg xml:id="i-976187fa31cad852-0">
              Herr talman! När det gäller att vara ense eller oense kan man
              ju undra över att Owe Hellberg under större delen av anförandet
              anmärkte på regeringens politik. Den oenigheten tycks vara nog
              så stor, om man nu ska tala om det som det stora problemet.
            </seg>
            <seg xml:id="i-8247dfbfd7cf737b-0">
              Jag vill fråga Owe Hellberg på vilka grunder länsstyrelsen är
              inblandad i dag. Är det något i dagens system som talar för att
              om man tar bort länsstyrelsen i överprövningsprocessen skulle
              det skapa någon slags fördröjning eller förebygga överklaganden?
              Det tror inte jag.
            </seg>
            <seg xml:id="i-8a1c1f809a7cd0ea-0">
              Länsstyrelsen tappar ju inte sin roll i planeringsprocessen.
              Länsstyrelsen ska naturligtvis ha ett samspel med kommunerna i
              många sammanhang i planeringsprocessen. Det kanske är en av de
              mer principiella invändningarna att en myndighet som är aktör
              i planeringsprocessen sedan ska överpröva densamma.
            </seg>
            <seg xml:id="i-0c7a92f1bfa8bde6-0">
              I EU-sammanhang finns det faktiskt krav på att man ska kunna
              få sin sak prövad i domstol. Det är väl tämligen vanligt att folk
              driver frågan till domstol. Man kan aldrig stanna en överklagandeprocess
              om inte personen avstår från att överklaga vidare. Man kan aldrig
              avsluta förrän man har ett domstolsutslag. Länsstyrelsen räknas
              inte i det sammanhanget som en domstol.
            </seg>
            <seg xml:id="i-39659acbdae54613-0">
              Strävan att samordna miljöbalken och plan- och bygglagstiftningens
              instansordning ser vi inte att det finns någon grund för. Det
              hindrar egentligen ett framtida vägval när det gäller om de ska
              samordnas helt och hållet eller om de ska gå skilda vägar. Miljöbalken
              och PBL har ju olika syften i vår lagstiftning.
            </seg>
          </u>
          <note type="speaker" xml:id="i-52c97a7549026650-0">
            Anf. 157 OWE HELLBERG (v) replik:
          </note>
          <u who="owe_hellberg_6b1485" xml:id="i-3af2c8d17bfaa53b-3">
            <seg xml:id="i-2520f87245bc74e8-0">
              Herr talman! Vi tror faktiskt att det vore bra med en samordning
              i en gemensam plan- och miljödomstol eftersom det finns beslut
              och ärenden som bör gå parallellt. Vi har till exempel bygglovsfrågan
              kontra strandskyddsfrågan.
            </seg>
            <seg xml:id="i-3413680aa984f2a6-0">
              Kan sådana saker löpa parallellt borde det naturligtvis också
              finnas förutsättningar att få effektivitet i systemet. Vi tror
              att det är rätt tänkt att försöka gå den vägen.
            </seg>
            <seg xml:id="i-95018247635277a2-0">
              Jag delar inte Lars Tysklinds uppfattning när det gäller länsstyrelsen.
              Jag tror att det är väldigt bra om man kan lösa saker och ting
              innan det går så långt som till domstol. Länsstyrelsen har visserligen
              dubbla roller i det här fallet, men jag tycker att det är ett
              instrument som vi ska fortsätta att använda.
            </seg>
            <seg xml:id="i-6a0a7d08323966f7-0">
              Man kan naturligtvis utveckla det på olika sätt och se till att
              man renodlar mer som man gör i andra sammanhang när saker och
              ting ligger inom samma myndighet.
            </seg>
            <seg xml:id="i-d50d5bb4d087e104-0">
              Jag tror att det är ett bättre sätt att arbeta och jag tror att
              förebygga är ett bättre sätt än att överklaga och domstolsavgöra.
            </seg>
          </u>
          <note type="speaker" xml:id="i-c88c2adbe8cc2c51-0">
            Anf. 158 RIGMOR STENMARK (c):
          </note>
          <u who="rigmor_stenmark_bfd368" xml:id="i-9f1c95eb7a7b9656-2">
            <seg xml:id="i-438f92fc0f463d43-0">
              Herr talman! Jag har en plan får jag lov? Det var ett av de teman
              som man hade tänkt ha som överskrift över den här utredningen
              som är så efterlängtad, nämligen översyn av plan- och bygglagstiftningen.
            </seg>
            <seg xml:id="i-cbd4c13b2ca27964-0">
              Den började hösten 2002. Kommittén arbetade 2002, 2003 och 2004.
              2005 kom slutbetänkandet Får jag lov ? Om planering och byggande
              .
            </seg>
            <seg xml:id="i-acc54ed04de99d44-0">
              Vad blev responsen? Jubel från regeringen? Nej, svaret blev snarare:
              Ni får inte lov inte 2005, inte 2006, kanske 2007. Så blir det
              naturligtvis inte, åtminstone inte med den regering som finns
              nu. Vi tror att det blir lov 2007 med en ny regering.
            </seg>
            <seg xml:id="i-159f64d43135f700-0">
              Nu gav regeringen utredningen icke godkänt när det gällde att
              ge lov till förändringar som skulle göra det lättare att bygga
              och som skulle göra regelverket enklare eller förtydliga styrningen
              när det gäller översiktsplanering och strandskydd med mera. Då
              vill naturligtvis inte heller den socialdemokratiska majoriteten
              i vårt utskott ta initiativet. De är ju lojala.
            </seg>
            <seg xml:id="i-29420ec8b6afc91a-0">
              De hade åtminstone chans att påbörja förändringen. Nog var det
              väl insikten att det behövdes förändringar förenklingar i plan-
              och bygglagen som gjorde att man tillsatte en parlamentarisk kommitté
              som fick ta sig an uppgiften. De har även fått lov att jobba.
              Jag tror att de har jobbat väldigt idogt under tre år.
            </seg>
            <seg xml:id="i-a8f1296f3ff5d5a2-0">
              Riksdagen kan påbörja förändringen och köra över regeringen.
              Jag vet att det är många i Sverige som väntar på att få göra det.
              De lever i en verklighet där krångliga regler och uppifrån styrda
              dokument sätter sin prägel på verksamheterna på ett sätt som sätter
              krokben för Sverige.
            </seg>
            <seg xml:id="i-4963fcaa73158c06-0">
              Man skulle kunna säga att regeringen utför de allra förskräckligaste
              tacklingarna i dagens samhälle.
            </seg>
            <seg xml:id="i-919e1c8d969bd7af-0">
              Vad riksdagen kan göra är att bifalla de reservationer som finns
              i betänkandet. Jag skulle själv vilja yrka bifall till de reservationer
              som Centerpartiet står bakom. För tids vinning yrkar jag bifall
              bara till reservation nr 29.
            </seg>
            <seg xml:id="i-0b9b8e9be3afdfcf-0">
              Sjysta regelförändringar och lättnader är ett måste i dagens
              Sverige. Ser inte ni socialdemokrater behovet? Vågar ni inte sätta
              ned foten? Vad skräms ni av? In på spelplanen, skulle jag vilja
              säga. Kom med, gör mål och sätt fart.
            </seg>
            <seg xml:id="i-3d9e374b0434440a-0">
              Vi i Centerpartiet har i reservation 5 redovisat vad vi vill.
              För det är precis som i OS-kamper. Det behövs sjysta regler. Det
              behövs faktiskt regler om det ska fungera. Pojkarna i fotbollslaget
              hemma, kommer jag ihåg, när jag hade grabben där tyckte ett tag:
              Ingen domare och inga regler på plan! Det här klarar man av helt
              själv. Vi lät dem pröva naturligtvis. Men vet ni vad det blev?
              Kalabalik. Det blev osämja och slagsmål, och det blev egentligen
              ingen fokusering på målet. De flesta låg i en klump mitt på.
            </seg>
            <seg xml:id="i-061c3e54a73353a1-0">
              Så vi måste ju ha regler. Och vi måste faktiskt också ha en lagledare.
              Även grabbarna kom på det. Så in med lagledaren! In med enklare
              regler, tydliga så att alla parter talar precis samma språk! För
              otydliga, krångliga regler med en maximerad byråkrati ställer
              bara till oreda. Ingen följer de besluten. Man bara buar ut domarna,
              och det blir en enda stor oreda.
            </seg>
            <seg xml:id="i-527bcaf84b2d4abe-0">
              Fru talman! Myndigheters klåfingrighet och misstro mot människors
              förmåga att ta ansvar för sin egen omgivning måste minska. Utgångspunkten
              ska vara att alla förslag i plan- och bygglagen som går åt motsatt
              håll måste avvisas. Till exempel ryktas det om att man ska ha
              bygglovsplikt för lantbrukets ekonomibyggnader. Är det sant? I
              så fall: Vad är det för dumheter!
            </seg>
            <seg xml:id="i-6569e0a69219a584-0">
              Det är dags att gå från ord till handling. Centerpartiet kräver
              en tydlig reglering för fysisk samhällsplanering, där fokuseringen
              är att nå målet, ett tryggt, miljöriktigt, uthålligt samhälle.
            </seg>
            <seg xml:id="i-98f3f5aa3649de85-0">
              Fru talman! Respekt måste vi också visa varandra. Framför allt
              måste vi visa det för dem som är mest utsatta i samhället, barnen.
              De är Sveriges framtid. De måste få växa upp i bra miljöer. Det
              får inte vara så att vi tillåter att bostadsområden planeras och
              byggs samtidigt som vi blundar för och accepterar att barnen växer
              upp i bullriga miljöer, i sjuka-hus-miljöer. Vi har ett ansvar
              att sätta stopp för det. Bullriga miljöer ger hörselskador, men
              det ger också okoncentration och andra svårigheter.
            </seg>
            <seg xml:id="i-f51c58fa669ad7fc-0">
              Trafiken har ökat, särskilt i våra större städer. Och miljöerna
              påverkas negativt av det. I områden som påverkas direkt av bilavgaser
              har dödligheten ökat med 50 % under ett par decenniers tid, visar
              utredningar. Det är en situation som är fullständigt oacceptabel.
              Därför är det absolut nödvändigt att när man ser över miljömålen
              för buller de bör omarbetas. De ska fokuseras på hälsoeffekterna.
              Därför är jag glad att samtliga partier i vår allians påtalat
              detta i en gemensam motion. Vad är vänsterkartellens åsikt?
            </seg>
            <seg xml:id="i-031cd68c4c14bea5-0">
              Fru talman! Centerpartiet har år efter år krävt en nationell
              handlingsplan som är inriktad på boende och hälsa och som vi vill
              ska analysera omfattningen av och orsakerna till ohälsan. Men
              framför allt ska den ge konkreta förslag till förbättringar. Vi
              upprepar det här kravet i reservation 10. I det arbetet kan även
              kravet som finns i reservation 11 som handlar om ohälsosamma byggmaterial
              ha sin givna plats.
            </seg>
            <seg xml:id="i-12274329d08a1b21-0">
              Det blir också alltmer vanligt att vi handlar material över landgränserna.
              Därför är det viktigt med en ny europeisk kemikaliepolitik. Den
              måste bli ett effektivt verktyg för kunskap om och krav på kemikalier.
              Sverige måste fortsätta att vara pådrivande i de här EU-frågorna.
              Jag känner en viss tillförsikt och en ganska stor stolthet över
              att Centerpartiets Lena Ek har en betydande roll i det arbetet.
            </seg>
            <seg xml:id="i-85be40cc6bea53ef-0">
              Fru talman! Det som människor sätter allra högst på dagordningen
              över frågor som man värdesätter i sitt boende är att bo i trygga
              miljöer. Inte minst är det viktigt att ha med sig det i all planering
              för bostadsområden. Man måste ge förutsättningar för människor
              att ha och att bo i öppna ljusa områden. Inte minst kvinnor påtalar
              det. Våldet måste få ett stopp. Vi ska inte behöva vara rädda
              i vår egen boendemiljö. Dessvärre är det så i dag. Vi är på vakt
              ständigt. Från Centerpartiets sida kräver vi att alla människor
              ska få vara med i all samhällsplanering. Det är inte så i dag.
              Kvinnor saknas fortfarande i alldeles för stor utsträckning i
              den fysiska samhällsplaneringen, alltifrån planering till det
              direkta byggandet. Jämställdhetsaspekten måste lyftas fram och
              tas till vara. Lyssna på kvinnorna som säger ganska enkelt: Bort
              med tvättstugan i källaren! Bort med mörka skumma gångtunnlar!
              Fram med ljuset! Det är bara några exempel.
            </seg>
            <seg xml:id="i-22781daa9499ccfe-0">
              Vad säger ni socialdemokratiska kvinnor som är taleskvinnor i
              debatten om det här betänkandet? Ställer ni upp på Centerpartiets
              förslag, mer kvinnor med?
            </seg>
            <seg xml:id="i-f0d60a78896d4d02-0">
              Fru talman! Centerpartiet lyfter även i det här betänkandet fram
              forskningen inom bygg- och bostadssektorn. Vi anser, och vi fick
              även medhåll vid bostadsutskottets utfrågning av forskare förra
              året, om ni kommer ihåg, att den beteendevetenskapliga forskningen
              i allt högre grad är viktig för att få ett helhetsperspektiv när
              det gäller boende, miljö och resursanvändning. Vi behöver få veta
              vad som är avgörande när människor väljer sitt boende. Vi måste
              kunna ta fram det som är positivt och naturligt i människors handlande.
            </seg>
            <seg xml:id="i-ffe43b30bc754f30-0">
              Fru talman! Centerpartiet är, som ni alla vet, pådrivande när
              det gäller att ta till vara energin i Sverige på allra bästa sätt.
              Därför är det naturligt för oss att uppmärksamma frågorna om hur
              vi använder våra gemensamma tillgångar på bästa sätt även i boendet.
              Nästan 40 % av energin förbrukas inom sektorn bostäder och lokaler.
              År 2003 visade det sig att vi använde oss av energi i boendet
              i ungefär samma storlek som energiförbrukningen var för Sveriges
              industrier samma år.
            </seg>
            <seg xml:id="i-2dc79239650bfe5c-0">
              Att spara energi inom bostadssektorn är därför en viktig del
              i miljöarbetet. Energieffektivitet i bebyggelsen är eftersträvansvärt.
              Det bidrar till ett mer långsiktigt hållbart samhälle där vi får
              en stabilare eltillförsel och där vi minskar oljeberoendet.
            </seg>
            <seg xml:id="i-244c25f8eefbdb77-0">
              Fru talman! Jag och Centerpartiet har en plan, ett idéprogram
              som vi har arbetat fram tillsammans med våra medlemmar över hela
              landet. Det är detta som genomsyrar alla våra ställningstaganden
              inför olika beslut, bland annat i riksdagens bostadsutskott.
            </seg>
            <seg xml:id="i-1d7b8d316d985bb4-0">
              Får jag lov, fru talman, att mycket kort referera inledningen
              av vår plan på väg mot ett tryggt, grönt, hållbart samhälle? Alla
              människors lika värde och rättigheter är grunden för Centerpartiets
              politik. Det yttersta målet är att var och en ska kunna växa som
              människa och ha möjlighet att förverkliga sina drömmar. Ansvar
              för varandra och för naturen ska vara vägledande när samhället
              formas.
            </seg>
          </u>
          <note type="speaker" xml:id="i-a4ab08581ce8e083-0">
            Anf. 159 OWE HELLBERG (v) replik:
          </note>
          <u who="owe_hellberg_6b1485" xml:id="i-3af2c8d17bfaa53b-4">
            <seg xml:id="i-9756f0485c5f81a2-0">
              Fru talman! Även om jag riktade viss kritik när det gäller kommitténs
              betänkande och den stora fråga som inte kommer att hanteras i
              vår är jag väldigt nöjd med den största delen av innehållet. Jag
              har uppfattat det som att Centerpartiet också är det. Därför blir
              det en konkret fråga. Ni pratar om färre instanskedjor och kortare
              handläggningstider. Men på vilket konkret sätt vill ni åstadkomma
              det i Centerpartiet när det gäller plan- och bygglagen?
            </seg>
            <seg xml:id="i-35f6a66e51f8962f-0">
              Rigmor Stenmark pratar sig väldigt varm för kvinnors deltagande
              och synen på kvinnor när det gäller planering. Varför inte ställa
              sig bakom Vänsterpartiets krav då på jämställdhetskonsekvensbeskrivningar
              i samband med planering och när det gäller byggande?
            </seg>
            <seg xml:id="i-ad565cdcfcb57268-0">
              Jag har en tredje fråga. Ni vill gå ännu längre än vi när det
              gäller direktverkande el. Ni ska väl ha heder av att ni har den
              inställningen. Men jag måste ändå ställa frågan: På vilket sätt
              ska ni kunna driva det i alliansen, där man har en helt annan
              inställning till den här frågan?
            </seg>
          </u>
          <note type="speaker" xml:id="i-f9e7424af0d0b248-0">
            Anf. 160 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-9f1c95eb7a7b9656-3">
            <seg xml:id="i-a827696460ecb3db-0">
              Fru talman! Jag tror att jag börjar bakifrån med frågan hur vi
              ska driva detta i alliansen. En bit var väldigt intressant när
              Lars Leijonborg i går tyckte att vi skulle ha en gemensam lista.
              Naturligtvis var det bara ett hugskott, för det är inte genomförbart.
              En positiv grej var dock att om han fick igenom det skulle han
              kunna tänka sig att lämna kravet på att bygga fler kärnkraftverk.
              Jag kan alltså tydligt se att man är beredd att kompromissa inom
              alliansen.
            </seg>
            <seg xml:id="i-e5433b4d90fb08f4-0">
              Motfrågan till trepartskartellen måste ändå bli: Varför får inte
              du igenom dina frågor tillsammans med Socialdemokraterna och Miljöpartiet?
            </seg>
          </u>
          <note type="speaker" xml:id="i-fb6ccd9a9829da3a-0">
            Anf. 161 OWE HELLBERG (v) replik:
          </note>
          <u who="owe_hellberg_6b1485" xml:id="i-3af2c8d17bfaa53b-5">
            <seg xml:id="i-f9885afea3f8e3ed-0">
              Fru talman! Nu pratade jag om direktverkande el, och så blev
              det samlade listor för alliansen kontra kärnkraftverk. De frågorna
              är nog inte riktigt i samma division. Jag undrade nog mera hur
              ni ska kunna jobba med den här frågan.
            </seg>
            <seg xml:id="i-1834a443857c0e82-0">
              I dag har ju Centern faktiskt ett annat samarbete, energisamarbetet
              tillsammans med Socialdemokraterna och Vänsterpartiet. Min fråga
              är då: Tänker ni bryta det om det skulle råka bli en borgerlig
              regering? Det innebär naturligtvis att frågorna om direktverkande
              el och annat försvinner från dagordningen och att Centerpartiet
              kommer att svika de frågorna.
            </seg>
            <seg xml:id="i-3e8f55cbff260cc7-0">
              När det gäller plan- och bygglagsfrågan fick jag inget svar.
              Jag har hört väldigt mycket om färre instansordningar och kortare
              handläggningstider, men de konkreta förslagen finns i kommitténs
              betänkande. Man minskar sakägarkretsen när det gäller överklagande,
              instansordningen förkortas något och man uppmuntrar framför allt
              till mer planering i kommunerna för att förebygga allt detta som
              sker. Står ni bakom det, eller har ni andra förslag? Det är det
              som är det intressanta.
            </seg>
          </u>
          <note type="speaker" xml:id="i-500f6364aec92e83-0">
            Anf. 162 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-9f1c95eb7a7b9656-4">
            <seg xml:id="i-7801ed151452e12d-0">
              Fru talman! Jag tror inte att det är någon hemlighet för Owe
              Hellberg att vi från Centerpartiet vill se över alla regler som
              finns och förkorta alla instanskedjor som finns för att människor
              ska ha möjlighet att bygga på ett bra sätt. Vi kan dock inte förstå
              varför man har tillsatt en utredning som fått jobba i tre år och
              som lagt fram ett slutbetänkande 2005 och ändå inte kommer med
              några konkreta förslag till den här riksdagen.
            </seg>
            <seg xml:id="i-625796827de94113-0">
              Jag tycker inte att Owe Hellberg ska stå här och begära att vi
              från allianspartierna ska komma med konkreta förslag. Det är ju
              ni som har makten! Det är ni som ska komma med förslagen till
              beslut. Vi kommer med våra förslag till beslut nästa år. Just
              nu jobbar man väldigt aktivt med att formulera krav, som vi också
              kommer att gå till val på, till hösten 2007.
            </seg>
          </u>
          <note type="speaker" xml:id="i-29efa6c0cc4f9909-0">
            Anf. 163 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-b19d92cc7605028f-0">
            <seg xml:id="i-563a89c16a567a9c-0">
              Fru talman! Miljöpartiet har en hel del motioner som behandlas
              i detta betänkande. Det gäller tillgänglighetsfrågor, jämställdhetsfrågor,
              kretslopp, försiktighetsprincipen, lågstrålande zoner, gränsvärden
              för buller, cykelparkering och förbud mot direktel en hel del
              saker.
            </seg>
            <seg xml:id="i-62e1ee58955697e9-0">
              Jag står naturligtvis bakom de reservationer jag har i betänkandet,
              men för tids vinnande yrkar jag bifall bara till reservation 6.
            </seg>
            <seg xml:id="i-6c9317cf2c2e9cab-0">
              Som vanligt när jag kommer upp i talarstolen har alla redan pratat
              väldigt initierat och bra om flera av även mina hjärtefrågor.
              Vi behandlar i betänkandet sådana viktiga frågor som miljöfrågor
              och även en hel del väsentliga sociala aspekter på boendet. Jag
              vill ta upp några av dessa dock inte så många, för vi har väl
              lust att avsluta den här kvällen så småningom.
            </seg>
            <seg xml:id="i-165d549fc6a76585-0">
              En del folkhälsofrågor som har att göra med miljön tycker jag
              är viktiga. Miljöpartiet har i partimotioner framhållit att livsmiljön
              för barn är oerhört väsentlig. Det som kanske gjort mig mest besviken
              under de åtta år jag suttit i bostadsutskottet är att vi inte
              har kommit längre utan varje gång får samma svar när det gäller
              barnsäkerhet i äldre byggnader. Där har v, mp, c och kd år efter
              år gått ihop och försökt övertyga resten av kamraterna om hur
              viktigt det är att ta vara på de synpunkter som Barnombudsmannen
              och Barnsäkerhetsdelegationen har framfört. Vi vet allihop att
              man behöver göra mer för att förebygga de olycksfall och även
              dödsfall som barn råkar ut för. Det går att göra på ett enkelt
              sätt, och jag tycker inte att man skulle behöva avvisa det på
              det sätt som man gör i betänkandet.
            </seg>
            <seg xml:id="i-8edc8ca076ac900f-0">
              Barnombudsmannen har konstaterat att många olyckor kan undvikas
              med de säkerhetsanordningar som finns i nya hus och som på ett
              enkelt sätt kan installeras även i de årgångar som inte omfattas
              av lagstiftningen, de som är byggda före 1973. Boverket föreslog
              detta redan 1993, så det skulle egentligen ha varit gjort långt
              innan jag kom in i riksdagen om man hade tagit detta på allvar.
              Jag vädjar till majoriteten i utskottet att det inte får bli några
              fler longörer på det här området utan att vi kan komma fram till
              en lagstiftning. Det borde vi kunna enas om.
            </seg>
            <seg xml:id="i-7dee38fb3aa9d442-0">
              Barnens bästa ska över huvud taget sättas i första rummet vid
              samhällsplanering, inte minst trafikplanering. Barnens rätt till
              en stimulerande och säker vardagsmiljö måste prioriteras vid planeringen
              av stads- och boendemiljöer. Barn har företräde. Barn har företräde
              framför bilar. Bilarna bidrar till mycket förstörelse i barns
              och även vuxnas miljö. Tystnad är en bristvara. Biltrafiken bidrar
              till en störande och skadlig miljö för både barn och vuxna.
            </seg>
            <seg xml:id="i-bb814ce3c4293d4d-0">
              Vi behöver ha bullerfria rekreationsområden. Det tycks inte räcka
              med riktvärden i det här fallet, utan man behöver ta fram gränsvärden
              för bullernivåer på flera områden i samhället, inte minst i urbana
              utomhusmiljöer.
            </seg>
            <seg xml:id="i-1e36e412ca3d4881-0">
              Jag fick ett brev häromdagen om att folk blir störda av luftvärmepumpar
              i villaområden jag vet inte om det är fler som har fått det. Detta
              börjar bli ett problem. Det tillhör just de områden där nivån
              kanske inte är så hög men där ljudet ligger som ett ständigt buller
              och sus. Vi pratar ju mycket om ventilationsanläggningar och sådant,
              och detta är ytterligare en sådan grej. Vi kan faktiskt också
              förvänta oss fler värmepumpar eftersom folk ser det som ett alternativ
              inte särskilt bra, tycker jag, eftersom det bygger fast oss i
              ett elberoende.
            </seg>
            <seg xml:id="i-1e3355bb9415465c-0">
              Ur folkhälsoperspektiv är det väldigt viktigt att det finns tillräckligt
              med grönytor. De har stor betydelse både för människors välbefinnande
              och som en lunga åt staden. Grönskan renar luften från stoft och
              avgaser. Den dämpar buller och påverkar stadens klimat positivt
              genom att dämpa vindar, höja luftfuktigheten och utjämna temperaturskillnader.
            </seg>
            <seg xml:id="i-3527f754426ea605-0">
              Det är väldigt viktigt att man tar vara på grönytor och inte
              bebygger dem. Jag vet att Miljöpartiet här i Helsingfors har tagit
              fram planer på hur man kan bygga 90 000 lägenheter utan att ta
              grönytor i anspråk. Jag tycker att det är beundransvärt att det
              faktiskt går.
            </seg>
            <seg xml:id="i-64ed77a8459799ce-0">
              Man brukar beskylla miljöpartister för att stoppa alla byggen
              som är planerade. Så är det naturligtvis inte. Det går faktiskt
              att bygga utan att ta grönytor i anspråk. När miljöpartisterna
              brukar stoppa byggnation är det just för att de har synpunkter
              på bullriga miljöer och att man bygger på grönytor.
            </seg>
            <seg xml:id="i-3c272926f249879b-0">
              Andra grupper som har det lite svårare att göra sig hörda i planeringsfrågor
              är de funktionshindrade. Vi behöver ha en bättre tillgänglighetslagstiftning.
              Man utreder nu en ny, samlad diskrimineringslag för olika diskrimineringsgrunder.
              Jag hoppas att man kan lösa tillgänglighetsfrågorna inom ramen
              för det arbetet. Annars behöver vi faktiskt ha en särskild rättighetslagstiftning
              för tillgänglighet.
            </seg>
            <seg xml:id="i-cd6504b21bb5a863-0">
              Åtminstone kan man tycka att alla nya bostäder som byggs ska
              utformas så att de med små medel kan tillgänglighetsanpassas för
              alla former av funktionshinder. Jag tycker inte att man ska göra
              avkall på sådana krav. Vi kommer förr eller senare alla i den
              situationen att vi behöver underlätta för oss att komma in i och
              ut ur våra bostäder. Det är inte bara inom själva lägenheten som
              man behöver göra förändringar. De här sakerna förutsätter faktiskt
              varandra. Även om man kommer in i och ut ur sin lägenhet och den
              inte är tillgänglighetsanpassad inuti är svårigheterna desamma.
              När man nu lägger ned en massa äldreboenden finns nog behovet
              att åtminstone det som byggs är tillgängligt från början.
            </seg>
            <seg xml:id="i-79d6a12014296d1a-0">
              Det var faktiskt de allra viktigaste frågorna jag ville ta upp.
              Annars vet jag att det finns mycket mer att prata om när det gäller
              detta, men jag ska sluta här.
            </seg>
          </u>
          <note type="speaker" xml:id="i-7b2d54309dc9780c-0">
            Anf. 164 LILIAN VIRGIN (s):
          </note>
          <u who="lilian_virgin_1b7dce" xml:id="i-c7fa7f7198752769-0" next="cont">
            <seg xml:id="i-99695cde56f2d0da-0">
              Fru talman! Betänkandet behandlar motioner som tar upp plan-
              och byggfrågor. Motionerna handlar om plan- och byggprocessen,
              fysisk planering, andra former av planering och byggfrågor av
              olika slag. Det handlar om villkor för bygglov, tillgängligheten
              i boendemiljön, byggnaders inomhusmiljö, energianvändningen och
              säkerhet i byggnader.
            </seg>
          </u>
          <note xml:id="i-46a61bb8b466c31e-0">
            Betänkandet behandlar också Riksrevisionens redogörelse avseende
            Boverkets och länsstyrelsernas roll i den fysiska planeringen.
          </note>
          <u who="lilian_virgin_1b7dce" prev="cont" xml:id="i-e2ceff485326df87-0">
            <seg xml:id="i-0e2c7b973835c7c0-0">
              Vi socialdemokrater har delat upp betänkandet på så sätt att
              jag tar de frågor som rör reformeringen av plan- och bygglagstiftningen
              och Siw Wittgren-Ahl tar byggfrågorna i övrigt.
            </seg>
            <seg xml:id="i-6326c6b10f845afa-0">
              Det finns ett stort intresse för frågorna kring plan- och bygglagstiftningen.
              Det visar inte minst det stora antalet motioner som lämnades vid
              den allmänna motionstiden. Den 27 september 2005, mitt i den allmänna
              motionstiden, överlämnades ett slutbetänkande från PBL-kommittén
              till samhällsbyggnadsminister Mona Sahlin. PBL-kommittén var parlamentariskt
              sammansatt. Alla partier var representerade i utredningen som
              under nästan tre års tid arbetat med en översyn av plan- och bygglagen.
            </seg>
            <seg xml:id="i-b287225410aa2907-0">
              De förslag som finns i motionerna tar i stor utsträckning upp
              frågor som har behandlats av PBL-kommittén eller har koppling
              till PBL-kommitténs arbete och förslag.
            </seg>
            <seg xml:id="i-39829e934cb680d5-0">
              Betänkandet från PBL-kommittén heter, som vi har hört, Får jag
              lov? Om planering och byggande . Det har varit ute på en bred
              remiss. Remissbehandlingen avslutades i fredags, den 17 februari.
              Nu fortsätter remissammanställningen och beredningen inom Regeringskansliet.
            </seg>
            <seg xml:id="i-d8c8fd8d3d8ff4ac-0">
              Fru talman! Majoriteten i utskottet har valt att behandla de
              motioner som är inriktade på frågor om en reformering av plan-
              och bygglagstiftningen genom ett förenklat förfarande. Det är
              ett stort antal motioner, mer än 130 olika motionsyrkanden, och
              eftersom den omfattande översyn som har gjorts är föremål för
              beredning och överväganden anser vi att det arbetet ska avvaktas.
            </seg>
            <seg xml:id="i-7088db40e051cc16-0">
              Utskottet har också tidigare år behandlat liknande motioner och
              ansett att PBL-kommitténs arbete bör avvaktas. Vi vill inte föregripa
              remissvaren och regeringens kommande ställningstagande.
            </seg>
            <seg xml:id="i-08085ae7197e7a29-0">
              Även om utskottet inte tagit ställning i sak väljer jag att kommentera
              något och bemöta en del synpunkter i lämnade reservationer och
              hänvisa något till PBL-kommitténs arbete och förslag.
            </seg>
            <seg xml:id="i-417e9f8a22481a9f-0">
              Den plan- och bygglag som vi har gäller från 1987. Tidigare var
              frågorna splittrade i flera lagar. Skälen till att plan- och bygglagen
              nu varit föremål för översyn kan man sammanfatta i tre övergripande
              mål. Vi skulle
            </seg>
            <seg xml:id="i-16f1247e4ee0549b-0">
              Det har varit ett omfattande arbete. Många har varit inblandade.
              Det har tagit lång tid. Men jag är glad att jag fick vara en av
              ledamöterna i kommittén. Det har varit ett stimulerande och roligt
              arbete. Det vi har kommit fram till är att det i stort sett finns
              ett samstämmigt och starkt stöd för de grundläggande syftena och
              grundstrukturen i PBL. Kommittén är också överens om att vissa
              lagändringar behövs och har också föreslagit förändringar på många
              områden som de nu aktuella motionerna tar upp.
            </seg>
            <seg xml:id="i-fc929fdd51224d04-0">
              Det som lyfts fram i reservationerna till dagens betänkande har
              i stort behandlats i PBL-kommittén, till exempel att planprocesserna
              kan förkortas. PBL är ett instrument för att i kombination med
              andra insatser kunna styra bostadsbyggandet och boendemiljöns
              kvaliteter.
            </seg>
            <seg xml:id="i-bab04fc2e243e88f-0">
              Kommittén föreslår att instansordningen ändras så att den blir
              lika för planärenden och andra PBL-ärenden. Det ska också vara
              tydligt att för att man ska få överklaga ska man vara berörd och
              besluten ska gå en emot.
            </seg>
            <seg xml:id="i-c615db15b6c6656e-0">
              Förslagen som rör innehåll i planer och bygglovspliktens omfattning
              strävar efter att anpassa detaljplanens detaljeringsgrad till
              olika behov och planeringsförutsättningar i det enskilda fallet.
            </seg>
            <seg xml:id="i-7cc0b925e3fbfbc9-0">
              Frågan om buller och bostadsbyggandet tas upp i flera reservationer.
              Här har PBL-kommittén inga särskilda förslag men har ägnat ett
              stort utrymme åt avsnittet om hållbar utveckling. Kommittén anser
              att utrymmet för avvägningar mellan motstående intressen bör behållas
              med beaktande av gränsvärden för miljö och människors hälsa. Kommittén
              har också pekat på att riksdagens riktvärden för buller inte är
              rättsligt bindande utan ska vara vägledande för bedömningar i
              framför allt nybyggnadssituationer. Det innebär också att riktvärden
              kan underskridas genom en lämplig utformning av bebyggelse. PBL
              medger också en viss grad av kompensationsåtgärder för att uppnå
              miljökrav och riktvärden. Det är önskvärt att i PBL införa motsvarande
              möjligheter till kompensationsåtgärder vid överskridande av miljökvalitetsnormer
              som ges enligt miljöbalken.
            </seg>
            <seg xml:id="i-6490849a3f87b586-0">
              Utskottsledamöterna strävade efter ett brett politiskt stöd för
              lagen. Det som avgjorde var att Socialdemokraterna och Centerpartiet
              vid en gemensam presskonferens meddelade att de båda partierna
              kommit fram till en principöverenskommelse om innehållet i en
              ny PBL.
            </seg>
            <seg xml:id="i-bb313d101681c642-0">
              Jag tror inte att det kommer att ta lika lång tid att genomföra
              de förändringar som nu föreslås. Till mycket stor del finns det
              en samstämmighet mellan de olika partiföreträdarna i PBL-kommittén.
              Det är inte så många reservationer i betänkandet.
            </seg>
            <seg xml:id="i-358759b0c46619aa-0">
              Fru talman! Kommittén har också gjort en bedömning av hur frågan
              om tiden ska hanteras. Den finns med på s. 975976 i betänkandet.
              Kommittén säger att genomförandet rimligtvis kan ske tidigast
              den 1 januari 2008. Då räknar kommittén med att betänkandet tämligen
              omgående behöver sändas ut på remiss. Med hänsyn till omfattningen
              av förslagen och med hänsyn till att det är val i år gjorde kommittén
              bedömningen att en proposition troligtvis lämnas till riksdagen
              först efter valet hösten 2006. I vart fall är det sannolikt att
              propositionen kan behandlas först efter valet. Utifrån den bedömningen
              skulle riksdagens behandling och beslut kunna ske i början av
              2007. Därefter kan förberedelserna för införande ske så att ändringarna
              kan börja gälla 2008.
            </seg>
            <seg xml:id="i-0c8d0ed13ada7dbe-0">
              Reservanterna i bostadsutskottets betänkande, m, fp, kd och c,
              har samtliga kritiserat att inte någon proposition är aviserad
              för behandling under det här riksdagsåret. Det som nu har hänt
              i den här processen kring en ny lag i plan- och byggfrågor är
              att utredningens slutbetänkande har lagts fram, och förslaget
              har sänts ut på remiss. Remisstiden gick ut i fredags, den 17
              februari. Nu tar regeringens beredning vid. Det stämmer väldigt
              bra med vad kommittén bedömde som rimligt. Reservanterna efterlyser
              åtgärder som ingen av partiföreträdarna i PBL-kommittén ansåg
              var rimliga. Vi var helt överens om skrivningarna om ikraftträdande
              och hanteringen av slutbetänkandet.
            </seg>
            <seg xml:id="i-372127a0818cf0ea-0">
              I det här betänkandet tas Riksrevisionens styrelses redogörelse
              om bland annat Boverkets och länsstyrelsernas roll i den fysiska
              planeringen upp. Granskningen och synpunkterna är viktiga för
              att behålla förtroendet för lagstiftningen. Det Riksrevisionen
              pekar på har regeringen redan beaktat i ett förändringsarbete
              som pågår och genom redan vidtagna åtgärder. Därför tycker vi
              att riksdagen med anledning av detta bör lägga Riksrevisionens
              redogörelse till handlingarna.
            </seg>
            <seg xml:id="i-0942949ef1fb7e5b-0">
              Fru talman! Jag har egentligen bara en kort fråga. Arbetar socialdemokraterna
              i bostadsutskottet för eller är beredda att arbeta för att just
              bryta ut instansordningen så att det kanske till och med under
              våren kan komma en proposition?
            </seg>
          </u>
          <note xml:id="i-4622497894f8d5b4-0">
            Jag sade att det hade varit en lång utredningstid. Det var det
            också innan nuvarande lag kom till 1987. Jag har läst i riksdagsförvaltningens
            skrift avseende enkammartiden, 19712002, som författats av bostadsutskottets
            tidigare kanslichef Ronnie Melin, att det var det mest omfattande
            förslag som behandlats i riksdagen. En proposition presenterades
            i maj 1985, cirka fyra månader före valet till riksdagen. Den
            8 oktober 1986 justerade utskottet betänkandet om en ny plan-
            och bygglag. Ärendet hade legat på utskottets bord i nästan ett
            och ett halvt år, från maj 1985 till oktober 1986.
          </note>
          <note xml:id="i-99b220d5127f74c0-0">
            Med det anförda yrkar jag bifall till utskottets förslag och
            avslag på reservationerna.
          </note>
          <note xml:id="i-8b2e791d3a444ae0-0">
            Anf. 165 EWA THALÉN FINNÉ (m) replik:
          </note>
          <note type="speaker" xml:id="i-99c38e33c3f07aa2-0">
            Anf. 166 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c7fa7f7198752769-1" next="cont">
            <seg xml:id="i-71242116e2f2863d-0">
              Fru talman! PBL-kommittén lade fram ett delbetänkande när det
              gäller instansordningen. Det har varit ute på remiss, och PBL-kommitténs
              förslag har fått starkt stöd. Det var två modeller, och en av
              dem förordades. Det var modellen att behålla länsstyrelsen och
              ta bort länsrätten.
            </seg>
            <seg xml:id="i-ecfe7e5f0024735d-0">
              Nu ser vi att det finns reservationer i PBL-kommitténs slutbetänkande.
              Det visar att det finns olika förslag.
            </seg>
            <seg xml:id="i-ee0a90e236886ece-0">
              Vi vill avvakta remissbehandlingen. Sedan kommer vi med ett förslag
              tillsammans med de andra i PBL-utredningen. Jag ser ingen anledning
              nu att bryta ut och ta just den delen.
            </seg>
            <seg xml:id="i-87b5f36dcc0090c9-0">
              Vi har sett att tiden för överklagande redan har minskat rätt
              ordentligt. Bara att vi började prata om dessa saker gjorde att
              länsstyrelserna skärpte sin hantering, och även regeringen har
              gjort så. Vi är också på bra väg, även om instansordningen behöver
              kortas.
            </seg>
          </u>
          <note xml:id="i-0c35603842c62912-0">
            Anf. 167 EWA THALÉN FINNÉ (m) replik:
          </note>
          <u who="lilian_virgin_1b7dce" prev="cont" xml:id="i-e2ceff485326df87-1">
            <seg xml:id="i-9b2b58ed6020fb18-0">
              Fru talman! Jag vet också att regeringen har tagit itu med dessa
              frågor och är snabbare i dag än tidigare. Det kan jag ge regeringen
              en mycket liten eloge för.
            </seg>
            <seg xml:id="i-eaa2ced3f0de6b1f-0">
              Även regeringen ville ha ett tidigare delbetänkande om just instansordningen
              när PBL-utredningen tillsattes. Det var för att man såg att det
              var en angelägen fråga att ta itu med. Det är förvånande att man
              inte fullföljer den biten och jagar på det ärendet.
            </seg>
            <seg xml:id="i-b5cac930b3cc0393-0">
              Jag uppfattar ditt svar som att socialdemokraterna i bostadsutskottet
              inte är beredda att jaga på regeringen för att få en proposition
              om just instansordningen. Är det rätt tolkat?
            </seg>
          </u>
          <note type="speaker" xml:id="i-655fe2cf07f95aac-0">
            Anf. 168 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c559bbe260986da2-0">
            <seg xml:id="i-edc63427dd459479-0">
              Fru talman! Vi är beredda att jaga på regeringen så att vi får
              en proposition så att hela frågan kan lösas, inte bara instansordningen.
            </seg>
          </u>
          <note type="speaker" xml:id="i-558c34c6e81ba917-0">
            Anf. 169 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-15cf12303a3839ee-0">
            <seg xml:id="i-089018734e07533c-0">
              Fru talman! Det händer sig med jämna mellanrum att jag hemma
              i Karlstad får komma till universitetet och berätta lite grann
              om planeringen och hur lång tid ett ärende tar i riksdagen. Jag
              har tagit ett fall slumpvis, och det handlar om en skollagsfråga.
              Det har visat sig att det ärendet tog tre år. Studenterna blir
              väldigt förvånade.
            </seg>
            <seg xml:id="i-c7790458440d74ce-0">
              Här pratar vi om en fråga som kanske tar sju åtta år. Ni kunde
              väl någonstans säga att ni tycker att det är lång tid för en så
              viktig fråga där så mycket står på spel.
            </seg>
            <seg xml:id="i-eee9ac30ec001355-0">
              Det var inte det jag tänkte ta upp, utan jag tänkte ta upp Riksrevisionens
              rapport. Precis som jag sade i mitt anförande kan man i utskottets
              majoritetstext läsa att det är angeläget att vidta åtgärder för
              att åtgärda de brister och problem som kommer fram i rapporten.
            </seg>
            <seg xml:id="i-59aca0befe9083a9-0">
              I ett annat sammanhang är utskottet på hugget, nämligen om en
              uppföljning av regeringens information och rapporter när det gäller
              budgetpropositionen. Där är vi väl framme i uppföljningsavsnitten.
              Jag menar att utskottet hade haft ett gyllene tillfälle att ta
              ett initiativ när det gäller slutsatserna av den här revisionsrapporten.
              Det gäller viktiga myndigheter kopplade till bostadspolitiken.
              Jag tycker att majoritetstexten slutar defensivt när man säger
              att redogörelsen kan läggas till handlingarna. Hur ser Lilian
              Virgin på detta?
            </seg>
          </u>
          <note type="speaker" xml:id="i-30d990774639f23d-0">
            Anf. 170 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c559bbe260986da2-1">
            <seg xml:id="i-b6db799f3ffd9b50-0">
              Fru talman! Som jag sade i mitt anförande är saker på gång. I
              regleringsbrev har regeringen begärt vissa saker hos Boverket.
              Länsstyrelserna har fått uppdrag. Vi tycker att det är bitar som
              är på gång. Samtidigt ligger mycket av detta i PBL-utredningen.
              Därför är det bra att ta det i samband med den.
            </seg>
            <seg xml:id="i-9db0bb974387e193-0">
              Jag håller med om att det är viktigt att uppföljningen sker.
              Det är ett bra redskap för att veta om lagarna fungerar bra eller
              inte. Nu har vi gjort en översyn av PBL-lagen och sett att det
              är vissa saker som behöver förändras. Jag håller med om, som Dan
              Kihlström sade från början, att det har tagit lång tid.
            </seg>
            <seg xml:id="i-faa2eded38e524d4-0">
              Jag tittade tillbaka lite grann på när PBL kom till. Då tog det
              ännu mycket längre tid. Det är inget vi vill ha tillbaka. Det
              är svåra frågor. Det finns många synpunkter på det. Vi tycker
              att det är viktigt att vi lyssnar på de synpunkter som kommer
              in i remisshanteringen och att vi sedan gör slag i saken.
            </seg>
          </u>
          <note type="speaker" xml:id="i-fe625be761be9746-0">
            Anf. 171 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-15cf12303a3839ee-1">
            <seg xml:id="i-9643f1f278352404-0">
              Fru talman! Jag tar först upp frågan om den långa tiden för en
              ny lagstiftning. Vi är alla medvetna om att den påverkar så många
              i processen. Inte minst är det en ekonomisk fråga. Byggkostnader
              och byggprojekt fördyras. Det kanske har förändrats över tid.
            </seg>
            <seg xml:id="i-e2a579dac160c4f6-0">
              Det står redovisat i betänkandet hur mycket som har gjorts och
              görs när det gäller de frågor som tas upp i Riksrevisionens rapport.
              Jag menar fortfarande att bostadsutskottet kunde ha varit mer
              offensivt och uttalat att det här är viktigt. Det är centrala
              delar. Det handlar om regeringens styrning eller brist på styrning.
              Det handlar om länsstyrelsernas roll, uppgift och arbete samt
              Boverkets överbelastning. Det hade varit bra med en dialog med
              regeringen. Precis som vi tar upp diskussionen om budgetpropositionen,
              där jag tycker att vi är framgångsrika, kunde vi göra det på det
              här området även om det är åtgärder som ska vidtas i framtiden.
              Vi kan uttrycka att vi vill ha uppföljningsstationer för dessa
              frågor eftersom de är centrala i stället för att bara lägga rapporten
              till handlingarna.
            </seg>
          </u>
          <note type="speaker" xml:id="i-e224efaed1b4190b-0">
            Anf. 172 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c559bbe260986da2-2">
            <seg xml:id="i-60602d950bd6cd35-0">
              Fru talman! I de andra frågorna, där vi har haft en dialog med
              regeringen, har företrädare för departementen varit hos oss, men
              jag hörde inte någon önskan när det gällde de här sakerna. Jag
              tycker att det känns som att slå in öppna dörrar när allting är
              på gång. Vad vinner vi på det? Vi bevakar de här frågorna i alla
              fall.
            </seg>
          </u>
          <note type="speaker" xml:id="i-843f3b4a71690aab-0">
            Anf. 173 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-407c1aff03a5e3a3-3">
            <seg xml:id="i-20610cfd0992b601-0">
              Fru talman! Jag hade också tänkt ta upp och diskutera delbetänkandet.
              Det verkar ju konstigt att det krävdes fram och att det sedan
              inte hände någonting kring det. Det har remissbehandlats, sade
              Lilian Virgin, men sedan tog man inte tag i frågan. Jag antar
              att om jag frågar en gång till får jag samma svar, så det är väl
              inte så stor mening med det.
            </seg>
            <seg xml:id="i-7267b34f6a27da41-0">
              Lilian Virgin säger att det är 130 motionsyrkanden. Jag har inte
              räknat dem, men det är i alla fall nästan en hel sida. Det visar
              ändock hur centrala de här frågorna är och att det finns en otålighet
              när det gäller förändring. Även om man kan se historiskt på vad
              som har hänt med PBL-kommitténs arbete är det regeringen som får
              ta på sig ansvaret för att man har hamnat där man har hamnat.
            </seg>
            <seg xml:id="i-44228b3d3fa68cd5-0">
              Vi hade en bostadskonferens i Folkpartiet i fredags, och då diskuterades
              kommitténs förslag om en mer generell bygglovsplikt. Den samlade
              reaktionen från kommunala företrädare i vårt parti det är de som
              har att handha lagen; det är de som ska ha den i verkligheten
              var att de nästan var lite rädda för att den skulle utredas fler
              gånger, därför att det blir bara krångligare och krångligare för
              varje gång den utreds.
            </seg>
            <seg xml:id="i-2fde005eac777444-0">
              När det gäller den frågan finns det en samlad reservation i slutbetänkandet
              från PBL-kommittén. Jag undrar om Lilian Virgin kan utveckla hur
              hon anser att den enskilde har behandlats. Hur mycket såg man
              det ur den enskildes perspektiv i direktiven, och inte ur myndighetsperspektivet,
              så att den enskilde skulle uppleva att lagstiftningen blev enklare
              och att man kunde få göra smärre förändringar på sitt hus utan
              att behöva söka bygglov, som jag sade i mitt anförande? Nu har
              de ju vänt på processen och stärkt bygglovsplikten för att sedan
              backa från den. Enligt min mening är det att gå en bakväg.
            </seg>
          </u>
          <note type="speaker" xml:id="i-44e4f272559d7085-0">
            Anf. 174 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c559bbe260986da2-3">
            <seg xml:id="i-33f673d9adf7b107-0">
              Fru talman! Även om Lars Tysklind inte vill ställa frågor om
              delbetänkandet kan jag svara.
            </seg>
            <seg xml:id="i-f9f9e9f94d16a052-0">
              Delbetänkandet kom för att det skulle visa ett första förslag,
              och vi visar två modeller där. Avsikten var redan från början
              att instansordningen skulle in i slutbetänkandet. Tanken var inte
              att vi skulle överlämna det till regeringen och att regeringen
              skulle ta beslutet på delbetänkandet, utan vi skulle fortsätta
              att bereda frågan. Det gjorde vi också. Ändå kom vi till olika
              meningar när det gällde hur det ska se ut med instansordningen.
            </seg>
            <seg xml:id="i-4ea4425d9f678d1e-0">
              Den ökade bygglovsplikten: Vi pratade om en generell bygglovsplikt.
              I majoriteten i PBL-kommittén tycker vi inte att det ska vara
              någon skillnad om det är inom detaljplan eller utom detaljplan
              när man vill bygga.
            </seg>
            <seg xml:id="i-641fa669e3f1b6e1-0">
              Hur påverkar det här den enskilde? Jo, vi vet i dag att det är
              väldigt svårt för den enskilde att förstå varför det är skillnad
              om man bor på den ena sidan av vägen eller på den andra sidan
              av vägen. Det blir enhetligare. Sedan är det så, som Lars Tysklind
              var inne på, att kommunen kan göra undantag för områden där man
              inte behöver söka bygglov.
            </seg>
          </u>
          <note type="speaker" xml:id="i-1aa9c61c1d3c33b8-0">
            Anf. 175 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-102820716ee49397-0" next="cont">
            <seg xml:id="i-d6803b64b15831b0-0">
              Fru talman! Jag har också läst det här om ena och andra sidan
              av vägen. Det känns nästan som att det är lite konstruerat. Det
              är sant att det står talat om generell bygglovsplikt det är det
              som det handlar om men man har ändå lagt den på en högre nivå.
              Saker som förut var bygglovsbefriade har man tagit med och gjort
              bygglovspliktiga. Så långt har jag säkert rätt, eller?
            </seg>
          </u>
          <note xml:id="i-fdc3d3b284d82054-0">
            (LILIAN VIRGIN (s): Ja, delvis.)
          </note>
          <u who="lars_tysklind_ab4b35" prev="cont" xml:id="i-06d2eb184506239a-0">
            <seg xml:id="i-1decbbee841a71df-0">
              Ja. Det är egentligen inte den vägen som vi från Folkpartiets
              sida ser att man ska gå. Det är ju färre regler vi ska ha, inte
              mer regler. Rigmor Stenmark var också inne på detta att det nog
              inte bara var ett rykte, utan det är ett förslag om att utöka
              bygglovsplikten för bland annat jordbrukets ekonomibyggnader.
              Det sänder fel signaler när man stramar åt i regelverket i stället
              för att låta människor få färre regler.
            </seg>
            <seg xml:id="i-382fd42ffe8af9ab-0">
              Problemet kanske inte är att man har för få regler utom detaljplan,
              utan man kanske kan gå åt andra hållet och se vad som finns inom
              detaljplan. Är det inte styrt i detaljplanen vad som är bygglovspliktigt
              finns det en ganska stor frihet att göra vissa smärre saker. Vi
              har pratat om altaner, takkupor, inglasning av balkonger och så
              vidare. Man kan gå den vägen i stället, och då kanske människor
              förstår detta, om det nu är det som är problemet.
            </seg>
            <seg xml:id="i-8093335fcf5254e3-0">
              Men detta att det skulle vara olika regler på den ena och den
              andra sidan av vägen, som det står i betänkandet, känns lite konstruerat.
              Var kan vi hitta denna väg där det är så? Det finns naturligtvis
              exempel i Sverige det tror jag säkert men jag tror inte att det
              är det som är det stora problemet för den enskilde.
            </seg>
          </u>
          <note type="speaker" xml:id="i-d1c7fe5c416955e7-0">
            Anf. 176 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c559bbe260986da2-4">
            <seg xml:id="i-438c27edadd6da3d-0">
              Fru talman! I fråga om lättnader i bygglovsreglerna kan jag säga
              att det också finns sådana förslag i betänkandet. Vi utökar friggebodsbestämmelserna
              det är väl bra?
            </seg>
            <seg xml:id="i-cf91050e80e7ace7-0">
              När det gäller varför vi tycker att det ska vara en generell
              bygglovsplikt är det så att vi inte ser landsbygden som mindre
              känslig än vad tätorten är. Det finns många exempel på att man
              i kulturhänseende redan nu skulle ha behövt en bygglovsplikt även
              på landsbygden. Det är saker och ting som har kommit till som
              man kanske inte skulle ha gjort om man hade haft en prövning.
            </seg>
            <seg xml:id="i-ef1461f0553a0730-0">
              Det finns också domar där man har tittat på vilka frågor som
              förut varit uppe om vad som sågs som ekonomibyggnader i jordbruket.
              Ska det vara bygglovsplikt eller inte för en minkfarm? En svinfabrik
              räknas inte till lantbrukets ekonomibyggnader, men det gör ett
              vanligt svinstall. Hur är det med en badhytt? Det var sådana frågor
              som var uppe. Det förenklar egentligen inte reglerna om man måste
              göra sådana här tolkningar.
            </seg>
            <seg xml:id="i-25df6bee256a8e69-0">
              Det är mycket lättare om man vet att det finns en generell bygglovsplikt
              och att det prövas. Sedan vill jag och PBL-kommittén att den här
              prövningen ska kunna göras enkel.
            </seg>
          </u>
          <note type="speaker" xml:id="i-3200f950ce411e93-0">
            Anf. 177 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-9f1c95eb7a7b9656-5">
            <seg xml:id="i-707908ab717acc2d-0">
              Fru talman! Ju mer vi diskuterar det här ämnet, desto mer förstår
              jag att Socialdemokraterna vill ha ett ovanifrånperspektiv på
              det mesta i samhället. Man vill helt klart bestämma över andra
              människors både egendom och liv.
            </seg>
            <seg xml:id="i-b95fd6fe35bd6cce-0">
              Jag skulle tycka att det vore klädsamt om Lilian Virgin skilde
              på att sitta i en utredning och att sitta i ett ansvarstagande,
              som man ändå gör när man sitter invid makten i bostadsutskottet.
            </seg>
            <seg xml:id="i-729295fa97c19461-0">
              Det har kommit en rad förslag från oss under en följd av år,
              och hela tiden har man bara hänvisat till den kommande Plan- och
              bygglagsutredningen. Jag blir frustrerad, och jag tycker att Lilian
              Virgin också borde vara det, när man hela tiden gömmer sig bakom
              någonting. Varför tar inte socialdemokraterna i utskottet, precis
              som sades här tidigare, ett utskottsinitiativ i de frågor som
              man tycker är viktiga?
            </seg>
          </u>
          <note type="speaker" xml:id="i-a07f7ce099643b94-0">
            Anf. 178 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c559bbe260986da2-5">
            <seg xml:id="i-1359a3affd73ab97-0">
              Fru talman! Rigmor Stenmark frågar varför vi inte gör som ni
              och kommer med förslag. Det finns en hel mängd förslag, men det
              som enar är ju en kritik mot regeringen. Det är det som är det
              samstämmiga från de så kallade allianspartierna. I övrigt är det
              inte många förslag som är gemensamma.
            </seg>
            <seg xml:id="i-bf537bc8a527433c-0">
              Nu uttryckte sig Rigmor Stenmark så här i sitt anförande: Gör
              mål! Sätt fart och gör någonting! Men är det inte viktigt i en
              demokratiprocess att vi lyssnar på de remissvar som har kommit
              in nu? Det är väldigt lätt att det blir självmål annars.
            </seg>
          </u>
          <note type="speaker" xml:id="i-bcee5afe0ab420cf-0">
            Anf. 179 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-9f1c95eb7a7b9656-6">
            <seg xml:id="i-f57009e0b4ca4527-0">
              Fru talman! Väldigt fyndigt, men om man inte gör självmål blir
              det kanske inga mål alls. Det tycker jag kan vara ännu värre.
              På en spelplan måste man dock fokusera på att få in rätt mål i
              rätt bur, inte att göra självmål. Det vill i alla fall inte jag
              göra. Så mycket tänker jag inte hjälpa Socialdemokraterna. Det
              enda mål vi nu kan vara eniga om med Sveriges befolkning överlag,
              tror jag är att det måste till en ny regering.
            </seg>
            <seg xml:id="i-4e3cd0e0021d7683-0">
              Jag beklagar att jag inte med viss emfas ska kunna säga: Vad
              roligt att vi äntligen kommit överens om enklare regler och om
              att ge människor i Sverige mer självbestämmande! Vi vill nämligen
              sätta fart på hela Sverige. Vi vill inte ha överklagandeprocesser
              som drar ut på tiden. Vi har exempel på överklagandeprocesser
              där människor inte är sakägare utan helt enkelt bara vill vara
              besvärliga genom att överklaga. Att man inte gör något åt åtminstone
              den lilla biten borde väl Lilian Virgin tycka är besvärligt.
            </seg>
            <seg xml:id="i-a05d86d2a850f6d1-0">
              Att utöka bygglovet även för ekonomibyggnader på landsbygden,
              och ha mage att stå och säga att så bedrövligt som det ser ut
              på landsbygden skulle det nog också ha behövts förr, tycker jag
              är mycket starkt särskilt när man kommer från Gotland.
            </seg>
            <seg xml:id="i-87d22ef4d73a3595-0">
              Nej, Lilian Virgin, ta ansvaret som en kunnig och bra person
              i utskottet. Ta chansen och yrka bifall till någon av de reservationer
              med konkreta förslag som finns så att det blir bättre för Sveriges
              befolkning och bättre framför allt för byggandet.
            </seg>
          </u>
          <note type="speaker" xml:id="i-384633cbcea99152-0">
            Anf. 180 LILIAN VIRGIN (s) replik:
          </note>
          <u who="lilian_virgin_1b7dce" xml:id="i-c7fa7f7198752769-2" next="cont">
            <seg xml:id="i-262bba0b48a4589e-0">
              Fru talman! Jag måste rätta Rigmor Stenmark. Jag sade inte att
              det ser bedrövligt ut på landsbygden utan att det i vissa fall
              skulle ha behövts bygglov redan nu. Jag skulle kunna ge exempel
              på det, men det är inte nödvändigt.
            </seg>
            <seg xml:id="i-142a03abd4d87583-0">
              När det gäller PBL-utredningen var samtliga partier överens om
              hur detta skulle hanteras, och jag har redogjort för det. Centerpartiet
              hade en mycket engagerad och bra ledamot i utredningen, som också
              ställde upp på detta. Jag förstår inte varför ni inte pratar med
              varandra.
            </seg>
            <seg xml:id="i-1ac22d95caeda1da-0">
              Att säga att det enda rätta är att byta regering, för då får
              vi en bostadspolitik, låter för mig väldigt främmande. Det finns
              i den så kallade alliansen arbetsgrupper på sex olika områden,
              men ingen som hanterar bostadspolitiken. Vad vill ni i era partier?
              Jo, en del vill skrota bostadspolitiken. De vill inte att det
              ska finnas någonting, utan marknaden ska råda. Därför vet inte
              människorna när de går till val vad de skulle få med en borgerlig
              bostadspolitik.
            </seg>
          </u>
          <note xml:id="i-6be671cd8c9a2591-0">
            Anf. 181 SIW WITTGREN-AHL (s):
          </note>
          <u who="lilian_virgin_1b7dce" prev="cont" xml:id="i-e2ceff485326df87-2">
            <seg xml:id="i-e99af5ef5402e5e4-0">
              Fru talman! Ledamöter i bostadsutskottet! Jag skulle vilja börja
              med att tacka för alla viktiga motioner som många av våra riksdagskolleger
              väckt om byggfrågor och som behandlas i det betänkande som vi
              i dag debatterar i kammaren. Frågor om hur byggnader och bostäder
              ska utformas och fungera för att vi som bor och arbetar i dem
              ska må bra och leva ett så gott liv som möjligt hör bokstavligt
              talat till de mer grundläggande sakerna i livet. Debatten blir
              ännu bättre mot bakgrund av att det nu byggs bostäder i hög takt,
              från Luleå till Malmö, och med olika upplåtelseformer. Det kan
              man läsa i Boverkets indikator denna vecka.
            </seg>
            <seg xml:id="i-fcee533880761010-0">
              Nu får vi inte tappa farten i bostadsproduktionen. Det gäller
              därför för oss politiker att fortsätta att skapa möjligheter så
              att byggföretagen ska kunna hålla byggtakten uppe. Vi får anledning
              att i kammaren återkomma till dessa frågor lite senare i vår.
            </seg>
            <seg xml:id="i-279d7d71364b21e1-0">
              Barns hälsa och rätt till en bra inomhusmiljö är en viktig fråga
              som Folkpartiet lyft fram i en motion. Kristdemokraterna föreslår
              en nationell åtgärdsplan för att förbättra den fysiska miljön
              i skolan, och Centerpartiet vill ha en nationell handlingsplan
              mot ohälsa i inomhusmiljön. Jag håller med er om att barns hälsa
              måste komma i första rummet före vuxnas tillgång till en god inomhusmiljö.
              Bara för några dagar sedan rapporterade en forskare i radionyheterna
              att inomhusluften innehåller en mängd partiklar som är skadliga
              för hälsan, särskilt för barnen.
            </seg>
            <seg xml:id="i-f35c5cc2a60f0dc9-0">
              Med tanke på att vi i dag tillbringar nästan all tid inomhus
              talar alla fakta för att vi hela tiden måste arbeta för att förbättra
              luften vi andas. Som jag ser det är vi till stora delar överens
              över partigränserna i denna fråga. Miljökvalitetsmålet God bebyggd
              miljö har, som ni vet, delmålet God inomhusmiljö. Där sägs bland
              annat: År 2020 ska byggnader och deras egenskaper inte påverka
              hälsan negativt. Väl fungerande ventilation och radonhalter som
              är så låga att de inte är skadliga för någon att vistas i är här
              grundläggande.
            </seg>
            <seg xml:id="i-3086ec1c03a7e1de-0">
              Arbetet med miljökvalitetsmålen är bra eftersom det är långsiktigt
              och tar ett samlat grepp om miljöfrågorna. Delmålen fungerar som
              den handlingsplan som Kristdemokraterna och Centern efterlyser.
              Inom några veckor kommer regeringen att presentera en proposition
              om byggnadsdeklarationer och inomhusmiljö som jag tror att även
              Folkpartiet kommer att vara nöjda med. Där kommer det fram att
              varje hus, när det säljs, ska ha papper på hur ventilationen fungerar,
              hur hög radonhalten i byggnaden är och hur mycket energi som går
              åt till uppvärmning.
            </seg>
            <seg xml:id="i-9e4e4709cd8ae83e-0">
              Ohälsosamma byggmaterial är något som många byggnadsarbetare
              drabbas av i sina arbeten. Ett viktigt steg i rätt riktning har
              tagits i och med att Europaparlamentet ställt sig bakom Reachavtalet,
              en ny europeisk kemikalielag. Byggbranschen har också ett eget
              intresse av att minska mängden farliga byggmaterial och har därför
              tagit ansvar för att driva på utvecklingen av bättre och mer hälsosamma
              byggmaterial. Byggbranschens kretsloppsråd är ett nätverk med
              representanter för hela byggsektorn, och de samverkar med berörda
              myndigheter för att branschen ska bli mer hållbar och miljövänlig
              både för dem som bygger och för dem som ska bo och verka i husen.
            </seg>
            <seg xml:id="i-fb671e6eb28fb31b-0">
              Vad gäller kvaliteten på tappvarmvatten och risken för spridning
              av legionella, som kd motionerat om, samarbetar Smittskyddsinstitutet,
              Boverket och vvs-branschen redan i denna fråga.
            </seg>
            <seg xml:id="i-e454bcbc79085218-0">
              Fru talman! Direktverkande el är en brännande het fråga, om jag
              får uttrycka mig så. 40 % av all energi i Sverige går åt till
              att värma upp bostäder och lokaler. För att Sveriges energianvändning
              ska kunna bli långsiktigt hållbar måste energianvändningen minska.
              Industrin har jobbat länge med detta och ligger långt framme i
              sin utveckling medan vanliga bostäder och lokaler hamnat på efterkälken.
              Användning av el för uppvärmning tycker jag känns som ett föråldrat
              alternativ i dag när det finns så många mer miljövänliga sätt
              att värma upp bostäder. Konverteringsstödet, som finns sedan den
              1 januari i år, är ett ekonomiskt stöd till alla som vill investera
              i bergvärme som värmekälla.
            </seg>
            <seg xml:id="i-88dc0d0622d7f12b-0">
              I mars kommer en proposition om energieffektivisering och energismart
              byggande att läggas på riksdagens bord, och då får vi anledning
              att ytterligare fördjupa oss i utvecklingen av hur moderna och
              miljövänliga metoder kan värma upp våra hus. Propositionen kommer
              dessutom att behandla frågan om individuell mätning av värme-
              och varmvattenförbrukning. Den kommer att ge ett mer gediget underlag
              till debatten om motionerna som finns med i dagens betänkande.
              Det kommer att bli en intressant debatt med tanke på att oppositionen
              måste försöka sy ihop sig i denna fråga.
            </seg>
            <seg xml:id="i-ddd9221d31800efb-0">
              Energipolitiken hör till högeralliansens mest ömma tår eftersom
              det spretar så mellan partierna. Centern vill minska på energianvändningen
              medan Moderaterna och Folkpartiet är nöjda så länge staten inte
              lägger sig i. Det senaste utspelet, som Rigmor tog upp, gäller
              Lars Leijonborgs inlägg om att han kan tänka sig att avstå från
              kärnkraftverk. Om ni bildar en egen allians, med ett parti, vore
              det intressant att höra hur ni då tillsammans hade tänkt er detta.
            </seg>
            <seg xml:id="i-accf6d9bc3ebaf4a-0">
              En fråga som också dykt upp i årets betänkande gäller bristerna
              i byggfelsförsäkringen för den som själv bygger sin villa. Försäkringspremien
              är lika hög oavsett om man bygger själv eller låter en entreprenör
              göra jobbet. Försäkringen gäller dock inte för den som rest sitt
              hus själv, och ändå säger lagen att även självbyggare ska betala.
            </seg>
            <seg xml:id="i-01d2128c1ce287b0-0">
              Det låter som om en lucka i lagen har uppstått här, eller hur?
              Men att utforma en undantagsregel för självbyggare som inte samtidigt
              uppmuntrar till svartjobb och andra kringgåenden är mycket svårt,
              enligt juristerna som utformat lagen. Risken är att en undantagsregel
              i praktiken leder till samma situation som före reformen: De 75
              % av småhusen som hade försäkringsskydd behövde det minst, och
              de 25 % som saknade det behövde det mest.
            </seg>
            <seg xml:id="i-ebe27ea4a9670f88-0">
              Vi ska komma ihåg att problemet med självbyggeri behandlades
              i klartext i propositionen. Riksdagen ansåg då i likhet med regeringen
              att nackdelen med ett undantag övervägde fördelarna. Därför blev
              det inga undantag för självbyggarna. Det är antagligen också ovanligt
              att någon gör hela sitt byggjobb själv. Få privatpersoner kan
              till exempel gjuta bottenplattan, resa stommen eller dra el- och
              vvs-ledningar utan hjälp av en entreprenör. Den gäller alltså
              inte alla enskilda byggherrar. En privatperson som anlitar en
              entreprenör den tveklöst vanligaste situationen har ett gott skydd
              av försäkringen.
            </seg>
            <seg xml:id="i-c2a215a3fa4f8111-0">
              Fru talman! Jag ska ägna några ord särskilt åt frågan om barnsäkerhet
              eftersom det är flera partier som även detta år är missnöjda med
              hur regeringen har behandlat Barnsäkerhetskommitténs slutbetänkande.
              Barns säkerhet och trygghet i bostadsmiljön måste ges hög prioritet.
              Det är vi i utskottet helt överens om. Det har också varit en
              av de viktigaste utgångspunkterna i PBL-kommitténs arbete.
            </seg>
            <seg xml:id="i-fcd8af9559840c4f-0">
              För att komma till rätta med säkerhetsbristerna i hus byggda
              före 1973 krävs omfattande informationsinsatser från till exempel
              Boverket. Någon ny lagstiftning är inte aktuell. Det visar sig
              ju tyvärr att även nya hus ofta saknar barnsäkra fönsterhakar,
              skydd framför spisen och så vidare. Det är viktigare att den lag
              om säkerhet i bostäder som vi redan har efterlevs än att stapla
              på ytterligare lagstiftning.
            </seg>
            <seg xml:id="i-4b545fc79270a4e7-0">
              En stor del av de hus som vi pratar om är flerbostadshus i miljonprogrammet.
              De står inför omfattande renovering, om de inte redan har rustats
              upp. Då kommer även dessa bostäder att utrustas med alla skydd
              som krävs för att barn ska bli säkrare hemma.
            </seg>
            <seg xml:id="i-459404c9305ba217-0">
              Fru talman! Jag anser att utgångspunkten i det politiska arbetet
              måste vara att beslut som berör människor ska fattas så nära dem
              som möjligt, av kommuner eller lokala myndigheter som enskilda
              människor har kontakt med. Vi i riksdagen ska heller inte syssla
              med detaljstyrning av vad myndigheter ska göra. Det är inte vår
              uppgift. Det faktum att Boverket redan arbetar med många av de
              frågor som beskrivs i motionerna är ett bevis för att problemen
              redan är synliga och att man försöker göra något åt dem. Att man
              detaljstyr myndigheternas arbete kommer inte att tillåta, riva
              hinder eller göra möjligt, som ni i den borgerliga alliansen så
              gärna vill.
            </seg>
            <seg xml:id="i-8f7631200a81c18c-0">
              Fru talman! Jag frågar mig hur de borgerliga partierna ska få
              ihop sin allians och bostadspolitiken. I betänkandet är det tydligt
              att intressena går isär mellan Moderaterna och de övriga. Men
              jag blev en aning förvånad när Folkpartiet så helhjärtat instämde
              i Moderaternas anförande. Det gjorde mig orolig.
            </seg>
            <seg xml:id="i-d07379b5c580df0a-0">
              När det gäller bostadspolitik och egenskapskrav i byggnader skulle
              jag gärna vilja veta vad det är som ska gälla efter valet, om
              ni ska gå till val på en gemensam valsedel, som Lars Leijonborg
              ville. Det kan vara intressant för dem som är intresserade av
              bostadspolitik, och det är ju rätt så många eftersom det blev
              många motioner om dessa frågor i riksdagen. Jag ser fram emot
              att få veta det.
            </seg>
          </u>
          <note xml:id="i-0570d9f6ee6649d9-0">
            Jag yrkar bifall till utskottets förslag och avslag på samtliga
            motioner.
          </note>
          <note type="speaker" xml:id="i-096b7cab43ef1099-0">
            Anf. 182 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-cb0fad6a288fedff-1" next="cont">
            <seg xml:id="i-7a1393d88275391f-0">
              Fru talman! Det är roligt att få diskutera lite grann. Siw Wittgren-Ahl
              är artig och tackar för alla motioner, men sedan yrkar hon avslag
              på dem i en enda bunt. Jag ska vara artig tillbaka genom att ställa
              några frågor.
            </seg>
            <seg xml:id="i-57240aad0ebd792b-0">
              Först vill jag ta upp detta med barnsäkerhet. Nog är det ett
              rättvisekrav egentligen. Det finns ju en uppdelning där. Siw Wittgren-Ahl
              talar om att information skulle vara lösningen. Ska vi kanske
              ta bort lagen helt och hållet? Det är kanske inte aktuellt. Men
              om man ska behålla lagstiftningen ska den väl gälla alla byggnader.
              Det tycker jag.
            </seg>
            <seg xml:id="i-71cac416210584ba-0">
              Sedan vill jag ta upp inomhusmiljön i skolan, som jag tog upp
              i mitt anförande. Vi har en reservation om det. Frågan är mycket
              aktuell med tanke på Barnombudsmannens rapport som publicerades
              i går. Rapporten är mycket konkret med beskrivningar av att eleverna
              till exempel inte vill gå på toa under hela dagen på grund av
              miljön. Jag känner faktiskt igen det från när jag gick i skolan.
              Det handlar i mångt och mycket om den sociala miljön men också
              om den fysiska. Det är ju inga nya frågor för oss egentligen,
              men de är som sagt väldigt aktuella och viktiga.
            </seg>
            <seg xml:id="i-a9d3c8c5a4c18712-0">
              Barnombudsmannen föreslår bland annat att tillsynen av elevernas
              fysiska och psykosociala skolmiljö ska prioriteras. Vi kristdemokrater
              har lagt fram ett förslag som tyvärr avstyrks av majoriteten.
              Med utgångspunkt i Barnombudsmannens rapport vill jag fråga Siw
              Wittgren-Ahl hur ni vill komma till rätta med de här problemen.
            </seg>
          </u>
          <note xml:id="i-437d723e8f2f8b39-0">
            Anf. 183 SIW WITTGREN-AHL (s) replik:
          </note>
          <u who="dan_kihlstrom_dff2af" prev="cont" xml:id="i-e2882022cc585107-1">
            <seg xml:id="i-bb0f20743d84fb83-0">
              Fru talman! Jag tackar för frågan. Vi vill givetvis inte ta bort
              den barnsäkerhetslagstiftning som finns, men lagstiftningen måste
              också efterföljas. Då måste man också informera mer om den och
              tala om vad som måste åtgärdas. Det är viktigt.
            </seg>
            <seg xml:id="i-58561a9e7ff0bc3c-0">
              Det är också viktigt att markera att vi inte sysslar med retroaktiv
              lagstiftning i Sverige. Om man ska ha en långsiktig politik är
              det bra att man inte stiftar retroaktiva lagar. Det ska man ha
              så lite som möjligt.
            </seg>
            <seg xml:id="i-ed33c95abaa04959-0">
              Det är också jättebra att Dan tar upp de frågor som Barnombudsmannen
              tog upp i går. Det är klart att man blir upprörd av det reportage
              som visades i tv i går om barns arbetsmiljö i skolan. Som Dan
              säger känner väl många av oss igen miljön sedan vi själva gick
              i skolan.
            </seg>
            <seg xml:id="i-428ec5bb159f9512-0">
              Jag tror att det är viktigt att man utarbetar säkra miljöer,
              men det är också viktigt att man har fler vuxna i skolan och att
              man åtgärdar den miljön. Vi socialdemokrater, tillsammans med
              samarbetspartierna, lägger ganska mycket pengar på den offentliga
              sektorn för att få fler i arbete i skolan bland annat genom de
              gröna jobben. Det tror jag är en väg att gå. Det är också viktigt
              att man ser till arbetsmiljön och har skyddsombud i skolan, som
              kan se till både de vuxnas och barnens miljö.
            </seg>
          </u>
          <note type="speaker" xml:id="i-d4fc092fd615d2ad-0">
            Anf. 184 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-cb0fad6a288fedff-2" next="cont">
            <seg xml:id="i-9952e0dffc1862e3-0">
              Fru talman! Siw Wittgren-Ahl sade i sitt anförande att barnen
              går först. Det är viktigt att vi tänker på det. Jag var också
              inne på den psykosociala delen. Den kan vi också diskutera, men
              den hör kanske inte till vårt kompetensområde i bostadsutskottet,
              vilket däremot den fysiska miljön i skolan gör. Den är eftersatt,
              och vi kan påverka den på olika sätt.
            </seg>
            <seg xml:id="i-87419786e608e24f-0">
              Skolan är kanske Sveriges största arbetsplats. En god fysisk
              miljö borde vara en självklarhet för barnen och de vuxna som är
              där. Jag är helt övertygad om att en god fysisk miljö också har
              en positiv inverkan. Även om allt annat är bra vi talade om många
              vuxna och om pedagogik har en nedsliten och ostädad miljö faktiskt
              motsatt verkan. Därför ville vi kristdemokrater ge Boverket i
              uppdrag att göra en översyn av den fysiska miljön i landets alla
              skolor, det vill säga byggnader, lokaler, toaletter och annat.
            </seg>
            <seg xml:id="i-d4d741f09b8063f9-0">
              När den översynen är genomförd fordras det sedan någon form av
              insats. Där tror jag att det krävs ett statligt initiativ och
              någon form av stimulans för att vidta nödvändiga åtgärder. Återigen
              frågar jag hur ni ser på detta.
            </seg>
          </u>
          <note xml:id="i-00a60a6b65206548-0">
            Anf. 185 SIW WITTGREN-AHL (s) replik:
          </note>
          <u who="dan_kihlstrom_dff2af" prev="cont" xml:id="i-e2882022cc585107-2">
            <seg xml:id="i-80b1b43847252568-0">
              Fru talman! Den fysiska miljön i skolan handlar till exempel
              om radonhalten. Där sänker man gränsen för hur mycket radon byggnaden
              får utstråla. Miljömålen är också ett viktigt instrument för att,
              så att säga, fylla upp den fysiska miljö som råder i skolan. Man
              har till exempel kommit fram till att man ska ha bullerdämpande
              åtgärder och att man lokalt måste se över det.
            </seg>
            <seg xml:id="i-5c695b7c7bc68e9b-0">
              Det tror jag är viktigt. Du frågar hur vi kan avstyrka motioner.
              Det är viktigt att man i de demokratiska organisationerna också
              lyfter upp och påtalar problem så att människor i närmiljön kan
              göra någonting åt dem.
            </seg>
            <seg xml:id="i-7f948b4c46b442eb-0">
              Det är en viktig signal utåt. Vi kan inte acceptera att barns
              skolmiljö ser ut hur som helst eller att den fysiska miljön inte
              är så bra. Vi åtgärdar den fysiska miljön genom att vi omfördelar
              pengar ut till kommunerna så att de på sikt har råd att göra någonting
              åt skolmiljöerna.
            </seg>
            <seg xml:id="i-fd49c545202ef2bd-0">
              Vi socialdemokrater undrar hur ni i den borgerliga alliansen
              ska ställa er när ni ska göra neddragningar inom skolan för att
              komma ned på EU-genomsnitt för skatter och liknande. Vi är för
              ett starkt samhället där man kan omfördela till alla barns glädje
              och nytta.
            </seg>
          </u>
          <note type="speaker" xml:id="i-90db21e626f4b5e8-0">
            Anf. 186 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-102820716ee49397-1" next="cont">
            <seg xml:id="i-159832f01dca460d-0">
              Fru talman! Jag har ingen kommentar till det som sades om att
              jag instämde i Moderaternas anförande. Det borde glädja Siw Wittgren-Ahl,
              eftersom det stora bekymret tydligen tycks vara att vi inte är
              överens om någonting. Det borde faktiskt vara en sak som kunde
              glädja Siw.
            </seg>
            <seg xml:id="i-5228ead6e2ceebeb-0">
              Jag vill ta upp frågan om inomhusmiljön. Vi fick beröm för vår
              motion också förra året, och det är vi glada för. Men vad har
              hänt konkret sedan dess? Man kan läsa om ohälsosamma byggnadsmaterial.
              Vi föreslår att man ska ta fram en strategi för allergiframkallande
              ämnen. Där säger majoriteten att man nog håller med om att det
              är viktigt, och så vidare.
            </seg>
            <seg xml:id="i-db306f049a4da6a3-0">
              Man säger att det drivs vidare i de sammanhang där dessa frågor
              kan bli aktuella. Men sedan avstyrker man motionerna med motiveringen:
              De motioner som har tagits upp i detta avsnitt ger emellertid
              inte utskottet underlag att föreslå något tillkännagivande om
              formerna för eller innehållet i detta arbete.
            </seg>
            <seg xml:id="i-d0d2cc185bf83ba5-0">
              Det märkliga är att jag tycker att vår motion faktiskt bygger
              på att man ska ta fram underlaget. Man ska samla kunskap, kartlägga
              vilka ämnen det rör sig om och eventuellt komma med lagstiftning.
              Vi kräver ett initiativ från regeringen att ta fram det underlaget.
            </seg>
            <seg xml:id="i-777192f9cab11ffb-0">
              Nästa år kanske vi inte ska komma i den situationen, men vi behöver
              inte ha mer beröm för vår motion. Det vore bättre om vi hade fått
              ett konkret förslag om frågorna. Det kanske Siw Wittgren-Ahl har
              någon kommentar till.
            </seg>
          </u>
          <note xml:id="i-2555d74cf06a3b10-0">
            Anf. 187 SIW WITTGREN-AHL (s) replik:
          </note>
          <u who="lars_tysklind_ab4b35" prev="cont" xml:id="i-06d2eb184506239a-1">
            <seg xml:id="i-fd79008c23aca20e-0">
              Fru talman! Det är bra att man lyfter upp frågan. Både Naturvårdsverket
              och Kemikalieinspektionen har ett sådant uppdrag. Svårigheten
              att direkt ta fram en strategi är att det gäller kemikalier och
              att man ska kartlägga det.
            </seg>
            <seg xml:id="i-d192860d62f0bbbd-0">
              Det är därför som detta med Reach är så bra, som jag har försökt
              att påtala i utskottet. Alla tyckte att det var bra att man fick
              den redogörelsen. När det gäller vissa ämnen och vissa produkter
              som kommer in i Sverige vet inte vi själva och de som använder
              produkterna vad det är i produkterna. Då måste man kartlägga dem.
            </seg>
            <seg xml:id="i-310d432ee5312b5a-0">
              Om man ska göra en allergisanering måste man också se efter vilka
              ämnen som inte går ihop. Man måste diskutera det för att komma
              någonstans med det. Kemikalieinspektionen och Naturvårdsverket
              har redan det uppdraget. Det finns där. Svårigheten är att lägga
              fram förslag.
            </seg>
            <seg xml:id="i-c4896b1bf3d4e41a-0">
              Eftersom man inte vet vad dessa produkter innehåller för kemikalier
              är det i dag egentligen omöjligt att lägga fram en strategi. Man
              vet inte vad dessa produkter innehåller. Men man försöker att
              få fram det. Det jobbar man på. Man är väldigt samstämmig om att
              man måste få fram vilka kemikalier de innehåller.
            </seg>
          </u>
          <note type="speaker" xml:id="i-b58c44f82508b827-0">
            Anf. 188 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-102820716ee49397-2" next="cont">
            <seg xml:id="i-d566876aa94e500d-0">
              Fru talman! Ska jag tolka det så att det i själva verket är ett
              bifall till motionen som utskottet föreslår och att man håller
              på att ta fram en strategi för allergiframkallande ämnen? Det
              framgår inte riktigt av utskottsmajoritetens skrivning.
            </seg>
            <seg xml:id="i-32ec9986922f3c37-0">
              Detta är starkt kopplat till frågan om byggforskning. När vi
              hade den frågan uppe i utskottet blev jag verkligen orolig för
              om det var relevant forskning som bedrevs. Har regeringen för
              avsikt att titta över det?
            </seg>
            <seg xml:id="i-d1fc874d10c788ae-0">
              Ska det bedrivas forskning ska den vara relevant och driva de
              här frågorna framåt. Vi har bland annat föreslagit att man ska
              titta över regelverket för hur man tilldelar medel just till den
              här sektorn.
            </seg>
            <seg xml:id="i-1e9df6788642824f-0">
              Vi har även tagit upp Formas roll i sammanhanget. Det kanske
              inte är den rätta vägen att gå, eller att man åtminstone ska förändra
              den vägen.
            </seg>
            <seg xml:id="i-69483dc09887dd02-0">
              Har Siw Wittgren-Ahl några kommentarer till det relevanta i den
              bostadsforskning eller byggnadsforskning som bedrivs när det gäller
              just att rikta den mot bättre inomhusmiljö? Det är naturligtvis
              kopplat till material och metoder och så vidare, som togs upp
              här tidigare.
            </seg>
          </u>
          <note xml:id="i-26c876b4919c04bc-0">
            Anf. 189 SIW WITTGREN-AHL (s) replik:
          </note>
          <u who="lars_tysklind_ab4b35" prev="cont" xml:id="i-06d2eb184506239a-2">
            <seg xml:id="i-1183954c4fd93d7a-0">
              Fru talman! Det finns många forskningsområden som vi som politiker
              tycker att man ska forska mer på. Det är klart att vi tycker att
              man ska forska mer om inomhusmiljö och sådant. Men när det gäller
              hur man forskar finns det oftast två skolor.
            </seg>
            <seg xml:id="i-03c4959712665f1e-0">
              Det handlar också om vad forskarna själva tycker att de ska forska
              om. Det styr inte vi så bra själva. Det måste finnas en forskare
              som vill forska om det som vi tycker att man ska forska om. Det
              verkar mer vara där problemet ligger än att vi inte vill att man
              ska forska.
            </seg>
          </u>
          <note type="speaker" xml:id="i-74f3b05fc0b20368-0">
            Anf. 190 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-0d25ad2dd348f050-0" next="cont">
            <seg xml:id="i-a3018f0f07813f0b-0">
              Fru talman! Det var intressant att Lilian Virgin var lite intresserad.
              Hon undrade bland annat över alliansens bostadspolitik. Även Siw
              Wittgren-Ahl var inne på det.
            </seg>
            <seg xml:id="i-eb0581607beb429d-0">
              Först och främst tycker jag vi ska göra väldigt klart att alliansen
              består av fyra fristående partier och ska så vara också. Det är
              demokrati som ska råda. Det är väljarna som beslutar hur styrkeförhållandena
              mellan partierna blir.
            </seg>
            <seg xml:id="i-0fd4eb83f99899b9-0">
              Vi kommer att vara mycket väl förberedda att överta regeringsmakten.
              Det måste också väljarna få reda på. Det har de fått veta bland
              annat i dag och får veta i morgon genom att vi har ett väldigt
              öppet konvent där man mycket tydligt och klart speglar våra frågor.
            </seg>
            <seg xml:id="i-7716ecbc983d58a9-0">
              När det gäller just bostadspolitiken finns det sex arbetsgrupper
              som arbetar inom alliansen. En grupp är näringslivsgruppen. Det
              berör i högsta grad de frågor som vi har talat om här i kväll.
              Det handlar bland annat om enklare regler. Vi har också det som
              handlar om att ge mer ansvar och ta till vara.
            </seg>
            <seg xml:id="i-db5045a940b542a9-0">
              Det finns också en utbildningsgrupp som ser över hur ungdomars
              och barns levnadssituation är. Den tar också upp hälsofrågorna
              för barn och ungdomar. Den tar inte minst upp studenternas bostadsfrågor
              och deras miljö. Den tar också upp forskningsfrågorna och bland
              annat beteendeforskning.
            </seg>
            <seg xml:id="i-558696687d4d934a-0">
              Det finns också en grupp som jobbar med de sociala frågorna.
              Det berör i högsta grad de frågor som vi har tagit upp om hälsa,
              bullermiljön, och så vidare. Vi har också en grupp om rättstryggheten.
              Det berör också i hög grad bostadsfrågorna.
            </seg>
            <seg xml:id="i-d50df8ca35f4373c-0">
              Såvitt jag förstår kommer man till nästa mandatperiod att slå
              ihop bostadsutskottet och lagutskottet och integrera verksamheten.
              Jag tror nog att det kan vara ganska bra att vi inte hela tiden
              har dessa uppdelade block utan får en sammanhållen bostadspolitik
              som griper in i hela samhället så att vi får ett bra och hållbart
              samhälle.
            </seg>
          </u>
          <note xml:id="i-c5cfb2a14a861d2c-0">
            Anf. 191 SIW WITTGREN-AHL (s) replik:
          </note>
          <u who="rigmor_stenmark_bfd368" prev="cont" xml:id="i-1eb0e28b6552eda3-0">
            <seg xml:id="i-3f99053d37eb993d-0">
              Fru talman! Vi är emot den sammanslagningen. Jag tycker mer att
              det tyder på att den borgerliga alliansen inte är tydlig, om ni
              nu blir ett parti eller ska till val på en lista, som Lars Leijonborg
              gick ut med och erbjöd er. Då måste jag fråga: Vilken bostadspolitik
              är det som ska gälla?
            </seg>
            <seg xml:id="i-9489f26191a31497-0">
              Är det Moderaternas bostadspolitik eller är det Centerns bostadspolitik?
              Vad blir det för hyressättning? Hur blir det med investeringsbidragen
              för att bygga lägenheter? Hur blir det med tillgängligheten, som
              alla står här och säger är så viktig?
            </seg>
            <seg xml:id="i-dec00e1defb61d57-0">
              Hur blir det för de gamla att komma in och ut? Det är ju inte
              så att de bara ska sitta inne. Vem är det som ska betala bostadsbidragen
              och bostadstilläggen?
            </seg>
            <seg xml:id="i-4287dffc5baf2531-0">
              Jag förstår att en del av er inte vill ha några bostadstillägg
              till de äldre. En del vill inte ha investeringsstöd, så lägenheterna
              kommer att bli dyrare. En del vill sälja ut hela allmännyttan.
            </seg>
            <seg xml:id="i-ea12d1f9ef76fe3d-0">
              Då kan man fråga sig hur människor med dåliga inkomster ska ha
              råd att köpa sina lägenheter. Jag tycker att det är bra att man
              lämnar svar på det om man ska bli ett parti.
            </seg>
            <seg xml:id="i-e329c291ea2ae427-0">
              Men enligt Rigmor Stenmark är det i varje fall inte aktuellt
              för Centerpartiet.
            </seg>
          </u>
          <note type="speaker" xml:id="i-28986f236800087b-0">
            Anf. 192 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-0d25ad2dd348f050-1" next="cont">
            <seg xml:id="i-a4ea3ba9411aa935-0">
              Fru talman! Vi kommer att få diskutera de här frågorna. Jag tror
              att vi redan i nästa vecka har en debatt just om bland annat hyressättning
              och sådana frågor ute i samhället. Det ska bli intressant att
              följa de här frågorna.
            </seg>
            <seg xml:id="i-7e658472297dc370-0">
              Ni kommer att bli förvånade över att vi är så samspelta och att
              vi fokuserar på de frågor som vi är överens om. Vi fokuserar inte
              på dem som vi inte är överens om, för det är klart att det finns
              sådana. Annars skulle det ju inte vara någon vits med att vi är
              fyra olika politiska partier som går ut till väljarna och ber
              att få ett mandat för just vår politik, var och en för sig. Men
              vi är samkörda, och vi kan ta över regeringsmakten.
            </seg>
            <seg xml:id="i-b6abe8d06c0e1342-0">
              Så har det inte varit nu. Här sitter Vänsterpartiet och är i
              opposition mot vänsterkartellen. Här är ibland Socialdemokraterna
              i opposition. Ibland är det Miljöpartiet. Inte minst i dag har
              Miljöpartiet röstat igenom ganska många förslag tillsammans med
              alliansen.
            </seg>
          </u>
          <note xml:id="i-d5db525d862e90ba-0">
            Anf. 193 TREDJE VICE TALMANNEN:
          </note>
          <u who="rigmor_stenmark_bfd368" prev="cont" xml:id="i-1eb0e28b6552eda3-1">
            <seg xml:id="i-283a7cd418aabb03-0">
              Replikskiftet gäller Socialdemokraterna Siw Wittgren-Ahl och
              det parti som hon representerar.
            </seg>
          </u>
          <note type="speaker" xml:id="i-4ebac08755e4dd4f-0">
            Anf. 194 RIGMOR STENMARK (c) replik:
          </note>
          <u who="rigmor_stenmark_bfd368" xml:id="i-0d25ad2dd348f050-2" next="cont">
            <seg xml:id="i-408139d36a758231-0">
              Fru talman! Förlåt jag ber om ursäkt för det. Jag ska byta spår
              och vända mig direkt till Siw Wittgren-Ahl.
            </seg>
            <seg xml:id="i-88a9bf0e07d5a636-0">
              Jag har ännu inte fått något svar från de socialdemokratiska
              kvinnorna på min fråga om hur det blir med kvinnoperspektivet.
              Vilka förslag har ni för att se till att kvinnorna ska komma med
              mer i allt från planering till det direkta byggandet? Det är inte
              bara vi från Centerpartiet som visar på bristerna, utan det gör
              även byggherrar och de som är direkt inblandade.
            </seg>
          </u>
          <note xml:id="i-d1207170e354c3e0-0">
            Anf. 195 SIW WITTGREN-AHL (s) replik:
          </note>
          <u who="rigmor_stenmark_bfd368" prev="cont" xml:id="i-1eb0e28b6552eda3-2">
            <seg xml:id="i-440bbf8ca5361ea6-0">
              Fru talman! Den sista frågan tycker jag är intressant. När det
              gäller varannan damernas har vi faktiskt det i vårt socialdemokratiska
              parti. Men om ni enas om en lista eller blir ett parti i alliansen
              har ni inte ens antagit det ihop. Moderaterna har till exempel
              inte varannan damernas på sin lista. Men det får stå för er.
            </seg>
            <seg xml:id="i-148477513115f067-0">
              När det gäller de två andra partierna som samverkar med oss i
              vissa frågor har vi aldrig sagt vilket ni gör nu att vi ska sätta
              oss i samma regering. Vi är tre olika partier som går till val
              på det. Sedan ser vi till att försöka få den majoritet för besluten
              som vi kan uppnå. Men vi börjar inte förhandla innan vi har talat
              om vad vi själva vill. Det är det som skiljer oss från den borgerliga
              alliansen och Lars Leijonborgs uträckta hand.
            </seg>
            <seg xml:id="i-48c2a3b447e37729-0">
              Ska ni bli ett parti, och ska ni ha fyra olika viljor i det?
              Det som ni kan komma överens om är ju en sak. Men hur blir det
              med allt det andra som ni inte redovisar, till exempel hur ni
              ska finansiera bostadspolitiken, tillgängligheten, att det blir
              bra bebyggd miljö och mer forskning om byggandet? Det redovisar
              ni inte.
            </seg>
            <seg xml:id="i-06a51c26a03b022c-0">
              Ni pratar om det som ni är överens om, men politikområden innefattar,
              precis som Rigmor Stenmark sade, det mesta i människors liv. Det
              mesta i människors liv har vi i de tre partierna olika syn på,
              och det går vi till val på. Men ni kommer att gå till val på en
              fråga där ni har fyra olika åsikter. Det är det jag tycker är
              intressant med denna diskussion.
            </seg>
          </u>
          <note type="speaker" xml:id="i-424ff10fad803787-0">
            Anf. 196 OWE HELLBERG (v) replik:
          </note>
          <u who="owe_hellberg_6b1485" xml:id="i-de9d517b632d04c7-1" next="cont">
            <seg xml:id="i-66ed6f0ceecd3ece-0">
              Fru talman! Jag ska försöka återvända till det som debatten handlar
              om betänkandet om plan- och byggfrågor. Det är det vi ska diskutera
              i dag.
            </seg>
            <seg xml:id="i-79e888e75643bf1e-0">
              Jag har två frågor till Siw Wittgren-Ahl. Vi är överens om att
              man ska minska energianvändningen i bostäder och lokaler. Det
              kan man göra på väldigt olika sätt. Vi tycker också att det är
              viktigt att man som individ kan få vara med och bidra till det
              här. Därför tycker vi att det är viktigt att man har individuell
              uppvärmning och individuell mätning när det gäller uppvärmning
              och vatten. Jag tror att om man kan få ekonomiska incitament att
              ändra sina levnadsvanor i den frågan så kan det bidra på ett bra
              sätt.
            </seg>
            <seg xml:id="i-bc5ec126364b7fe2-0">
              Jag ställer helt enkelt frågan: Är Siw Wittgren-Ahl för eller
              emot individuell mätning av det som jag har nämnt? Och är Socialdemokraterna
              för eller emot detta?
            </seg>
            <seg xml:id="i-0b0898325c10e6ec-0">
              Den andra frågan gäller barnsäkerheten. Jag har kämpat länge
              för det här med barnsäkerhet i miljonprogramsområdena, och jag
              tycker att vi får lika dåliga svar varje gång i den här frågan.
              Jag förstår inte varför ni inte kan göra någonting åt det här.
              Det borde gå att göra det på ett enkelt sätt.
            </seg>
            <seg xml:id="i-52ac4a8bbc503fe0-0">
              Det är lite beklämmande när du säger att det här inte ens fungerar
              i nyproduktionen. Nej, då finns det väl all anledning att ta till
              sig de förslag som Vänsterpartiet har lagt fram om att man ska
              ha någon i kommunerna som bevakar de här frågorna. Så gör man
              i Norge. Det är ju orimligt och beklämmande att man inte sköter
              det här i dagens nyproduktion.
            </seg>
            <seg xml:id="i-285bae1f0d00425b-0">
              Man tror att man ska informera bort allting. Det går inte att
              informera bort allting. Det kräver andra saker. Det kräver en
              personlig fysisk närvaro, det kräver kontroll och det kräver tydliga
              signalsystem i frågan. Hur gör vi med det här nu då?
            </seg>
          </u>
          <note xml:id="i-c70c4fcac82f4ed9-0">
            Anf. 197 SIW WITTGREN-AHL (s) replik:
          </note>
          <u who="owe_hellberg_6b1485" prev="cont" xml:id="i-1a2cde9ffef277b8-1">
            <seg xml:id="i-0c4980f629541b1d-0">
              Fru talman! Jag får tacka för frågan. Men jag tror faktiskt på
              kunskap och information. Om man lär sig och om man kan informera
              om varför det är viktigt med barnsäkerhet och vad olyckorna kan
              bero på tror jag faktiskt att det hjälper. Människors okunskap
              är många gånger det som leder till att vi råkar illa ut eller
              att barn utsätts för olika faror.
            </seg>
            <seg xml:id="i-a68c2398764572a6-0">
              Jag tror inte i alla lägen på lagstiftning, utan jag tror att
              det handlar mycket om bristande kunskap. Man förstår inte hur
              farligt det kan vara och hur man kan förebygga olyckor. Jag tror
              inte på att lagstifta ännu mer om någonting som inte fungerar.
              Jag tror också att det är viktigt att man inte har retroaktiv
              lagstiftning. Det är ju det som vi har diskuterat förut i dag.
            </seg>
            <seg xml:id="i-6afb123d6ea698f6-0">
              När det gäller individuell mätning av varmvatten och värme kommer
              en del av det tillbaka i det betänkande som ska komma. Visst är
              det viktigt att man kan påverka sina kostnader i sitt boende,
              men det har alltid både för- och nackdelar.
            </seg>
          </u>
          <note type="speaker" xml:id="i-d27eb066fc50a578-0">
            Anf. 198 OWE HELLBERG (v) replik:
          </note>
          <u who="owe_hellberg_6b1485" xml:id="i-de9d517b632d04c7-2" next="cont">
            <seg xml:id="i-f2b38a2ebaf04be4-0">
              Fru talman! Jag fick inget svar på frågan om individuell mätning
              av värme och vatten. Jag förstår att du passar, men jag tycker
              att det är synd att du gör det. Ni borde vara för det här. Det
              är naturligtvis ett komplement till allting annat som man gör.
              Vi kommer att fortsätta att driva frågan och trycka på. Vi tycker
              att det här är bra.
            </seg>
            <seg xml:id="i-b58beb0a3a883de8-0">
              Vi har sett många goda exempel på hur det kan fungera, till exempel
              i Ringdansen i Norrköping där man lyfter fram detta som ett gott
              exempel på hur man på den vägen får aktiva hyresgäster som verkligen
              ser till att minska sina kostnader. De blir glada när de får några
              hundralappar tillbaka före jul för att de har skött det här på
              ett bra sätt.
            </seg>
            <seg xml:id="i-9bb5873e9cd9aeb7-0">
              När det gäller barnsäkerheten tog jag upp i min inledning att
              jag tycker att både barn, kvinnor och funktionshindrade är missgynnade
              i samhällsplaneringen och i den lagstiftning som vi nu ska förändra.
              Vi har lagt fram förslag på alla de här områdena. Tyvärr har inte
              Vänsterpartiet fått gehör för det i PBL-kommittén. Jag tycker
              att det är beklagligt att man inte kan se att det fungerar på
              det här sättet.
            </seg>
            <seg xml:id="i-44f4ccb4c7272de1-0">
              Man tror att information tar bort allting. Det är inte så. Det
              här är ju också en ekonomisk fråga. När man måste göra saker och
              ting kostar det pengar. Det är inte någon självklarhet att man
              tar på sig sådana kostnader om man inte behöver. Information kan
              man ta till sig vare sig man vill eller inte. Det blir väldigt
              krasst. Det är barnen som bor i miljonprogramsområdena som drabbas
              av det här. Det är de som har de sämsta förutsättningarna på alla
              plan, och de ska alltså inte omfattas av regelsystemen. Jag får
              beklaga att vi inte fick någon ordning på det här. Jag har hållit
              på med det ända sedan 1994, och jag hoppas att andra fortsätter.
            </seg>
          </u>
          <note xml:id="i-4422e5630fca048b-0">
            Anf. 199 SIW WITTGREN-AHL (s) replik:
          </note>
          <u who="owe_hellberg_6b1485" prev="cont" xml:id="i-1a2cde9ffef277b8-2">
            <seg xml:id="i-c777c1621abbf3fd-0">
              Fru talman! Owe Hellberg talar om barn i miljonprogramsområdena.
              Man håller ju på att rusta upp dem. När det gäller fönster och
              sådant tror jag att man kommer till rätta med det.
            </seg>
            <seg xml:id="i-950e4ffbf1ca797b-0">
              Jag tror också att det handlar om information. Det handlar om
              att tala om och att ge signaler om hur man kan planera och så
              vidare. Jag tror att det är viktigt att man gör det. Man ska inte
              underskatta människor som bor i miljonprogramsområdena. I dag
              är människor aktiva. Vi har aktiva hyresgästföreningar och sådant
              som verkar i den andan.
            </seg>
            <seg xml:id="i-77e0d9ea1c57c9e7-0">
              När det gäller kvinnors delaktighet i planeringen handlar det
              mycket om att kvinnor är med när man planerar boendet och byggandet.
              Vi som politiker har ett politiskt ansvar när det gäller planeringen
              för att se till att vi får in kvinnor och män i de politiska församlingarna
              också. När det gäller att anställa kvinnor och män har arbetsgivarna
              också ett stort ansvar. Det kommer ju fler och fler kvinnor fast
              kanske inte i den takt vi skulle önska in i byggbodar och i planeringsstadiet,
              också i tjänstemannaleden. Det är på gång. Det händer alltid en
              del, men det är klart att vi måste jobba ännu mer med det. Det
              tror jag att man också måste informera om. Vi jobbar på detta
              med vad som är kvinnligt och manligt. Båda könen behövs i planeringen.
            </seg>
            <seg xml:id="i-e075961872353dba-0">
              När det gäller stadsplanering handlar det inte bara om en jämställdhetsfråga.
              Det är lika mycket en jämlikhetsfråga hur man planerar.
            </seg>
            <seg xml:id="i-64b2c6e1c4edd8d3-0">
              Luciano Astudillo
            </seg>
          </u>
          <note xml:id="i-af338cc711ab01a8-4">
            Överläggningen var härmed avslutad.
          </note>
          <note xml:id="i-c61c22482d2ffbff-0">
            17 § Bordläggning
          </note>
          <note xml:id="i-db1a2ba68f7823d3-0">
            Anmäldes och bordlades
          </note>
          <note xml:id="i-70bbb022b2a295ee-0">
            18 § Anmälan om frågor för skriftliga svar
          </note>
          <note xml:id="i-9722968848a627a2-0">
            Anmäldes att följande frågor för skriftliga svar framställts
          </note>
          <note xml:id="i-99693db3da6c2314-0">
            den 23 februari
          </note>
          <note xml:id="i-7b8de8ff5d87f93a-0">
            Berit Jóhannesson
          </note>
          <note xml:id="i-147e6763275c9499-0">
            Ulla Hoffmann
          </note>
          <note xml:id="i-88e19c923128e072-0">
            Louise Malmström
          </note>
          <note xml:id="i-88e19c923128e072-1">
            Louise Malmström
          </note>
          <note xml:id="i-42d31eceddebffc2-0">
            Cecilia Widegren
          </note>
          <note xml:id="i-42d31eceddebffc2-1">
            Cecilia Widegren
          </note>
          <note xml:id="i-ae449849454f6344-0">
            Ulf Sjösten
          </note>
          <note xml:id="i-9f220e07e8fc7fd2-0">
            Inger Nordlander
          </note>
          <note xml:id="i-9f220e07e8fc7fd2-1">
            Inger Nordlander
          </note>
          <note xml:id="i-9f220e07e8fc7fd2-2">
            Inger Nordlander
          </note>
          <note xml:id="i-6ff2691289be47c5-0">
            Frågorna redovisas i bilaga som fogats till riksdagens snabbprotokoll
            tisdagen den 7 mars.
          </note>
          <note xml:id="i-436bedc8387472a0-0">
            19 § Anmälan om skriftligt svar på fråga
          </note>
          <note xml:id="i-53dda0b04948740b-0">
            Anmäldes att skriftligt svar på följande fråga inkommit
          </note>
          <note xml:id="i-99693db3da6c2314-1">
            den 23 februari
          </note>
          <note xml:id="i-42d31eceddebffc2-2">
            Cecilia Widegren
          </note>
          <note xml:id="i-faa30db6ffacb47a-0">
            Svaret redovisas i bilaga som fogats till riksdagens snabbprotokoll
            tisdagen den 7 mars.
          </note>
          <note xml:id="i-569d034ddbd25a60-0">
            20 § Kammaren åtskildes kl. 19.30.
          </note>
          <note xml:id="i-141e97d055f57630-0">
            Förhandlingarna leddes
          </note>
          <note xml:id="i-2003f0302c8da062-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
