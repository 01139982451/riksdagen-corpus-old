<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--119</head>
          <docDate when="2005-05-09">2005-05-09</docDate>
        </div>
      </front>
      <body>
        <div>
          <note xml:id="i-2bee3355bd28d9a5-0">
            ﻿
          </note>
          <note xml:id="i-67302106f820920d-0">
            Riksdagens protokoll
          </note>
          <note xml:id="i-a893ca618b172cc7-0">
            2005/06:119
          </note>
          <note xml:id="i-60b9ff5aa8172f55-0" type="date">
            Tisdagen den 9 maj
          </note>
          <note xml:id="i-d27e18e33cd8d74b-0">
            Kl. 13:30 - 16:04
          </note>
          <note xml:id="i-b8c994262c0b811b-0">
            Hälsningsanförande
          </note>
          <note xml:id="i-a214d28c1daed842-0">
            Anf. 1 TALMANNEN:
          </note>
          <note xml:id="i-f802ed5c325eb774-0">
            I dag är det Europadagen. Det är en stor glädje för Sveriges
            riksdag att få hälsa Turkiets talman herr Bülent Arinç och hans
            medlemmar i delegationen välkomna. Det är också en stor glädje
            för oss att så många ledamöter av den diplomatiska kåren är här
            denna dag. Varmt välkomna.
          </note>
          <note xml:id="i-81569b77007c2db7-0">
            1 § Bulgariens och Rumäniens anslutning till Europeiska unionen
          </note>
          <note xml:id="i-625da49cec57593d-0">
            Föredrogs
          </note>
          <note type="speaker" xml:id="i-4afd6258b435d2ad-0">
            Anf. 2 URBAN AHLIN (s):
          </note>
          <u who="urban_ahlin_23f18c" next="cont" xml:id="i-9cd98eeb737eef47-0">
            <seg xml:id="i-04b70c5fc2c1a55d-0">
              Herr talman! Det är med glädje och stolthet som jag kan meddela
              att utrikesutskottet enhälligt har beslutat att i detta betänkande
              föreslå riksdagen att godkänna regeringens förslag om anslutning
              till Europeiska unionen för Bulgarien och Rumänien. Det är glädjande
              att Sveriges riksdag kan samla sig och enigt fatta ett sådant
              beslut. Tittar man ut över Europa ser man att det finns olika
              åsikter i europeiska länder om hur utvidgningen fortsatt ska gå
              till.
            </seg>
            <seg xml:id="i-ee72564bd4b5842f-0">
              I detta betänkande pekar vi också på framtiden. Vi gläds åt att
              Turkiet och Kroatien just har inlett sina medlemskapsförhandlingar.
              Vi betonar också vikten av att övriga länder på Balkan så snart
              som möjligt får inleda sina medlemskapsförhandlingar. Vi pekar
              på att länder såsom Ukraina och Moldavien snarast behöver ges
              ett medlemskapsperspektiv. Det är faktiskt med stolthet som jag
              säger att utrikesutskottet är enigt i dessa ställningstaganden.
              Det bådar gott också för framtiden.
            </seg>
            <seg xml:id="i-86ce972fb11cd977-0">
              I Europa rasar en debatt om EU ska utvidgas eller om det nu är
              slut. Det är positivt att ha känslan att vi är eniga i Sveriges
              riksdag.
            </seg>
            <seg xml:id="i-5963bad60d4fb6b9-0">
              Varför är vi så eniga? Jo, det är naturligtvis för att utvidgningen
              som sådan har fört med sig mycket gott. Vem tror att dessa minoritetslagstiftningar
              i Central- och Östeuropa hade införts om inte EU-medlemskapet
              hade hägrat? Vem tror att gränstvister och andra problem hade
              lösts? Vem tror att reformer hade gjorts om inte just drivkraften
              för ett framtida medlemskap hade funnits där?
            </seg>
            <seg xml:id="i-6ad01104b7384e6e-0">
              Vi är glada över att i dag i Sveriges riksdag säga ja till Rumänien
              och Bulgarien. Förhoppningsvis ska vi kunna hälsa dem hjärtligt
              välkomna till vår familj i Europeiska unionen den 1 januari 2007.
            </seg>
            <seg xml:id="i-51c738eba85bdcfb-0">
              Jag brukar, herr talman, när det handlar om utvidgningen av Europeiska
              unionen alltid göra något slags utsvävning i ornitologins värld.
              Varför använder jag oftast fåglar som ett uttryck för Europeiska
              unionen? Det beror väl på att jag har någon dröm om att vi människor
              lika lätt ska kunna flyga, flytta och röra oss över gränserna
              i Europa, att häcka och slå ned våra bopålar varhelst vi önskar.
              Vilken fågel vore då inte bättre än biätaren att symbolisera Rumänien
              och Bulgarien?
            </seg>
            <seg xml:id="i-7a8e06532b19b06b-0">
              Biätaren bygger bon utmed Donaus strand. Den har en fantastiskt
              vacker färg, slank kropp och ivrigt, frenetiskt, slående vingar.
              Biätaren symboliserar den enorma vilja som rumäner och bulgarer
              har visat oss i Europeiska unionen. Vi vill bli medlemmar. Likt
              biätarens frenetiska vingslag har också Bulgariens och Rumäniens
              ambassadörer uppvaktat oss riksdagsledamöter. Vi är glada över
              engagemanget som dessa två ambassadörer har visat. Ni är i sanning
              ett par riktiga biätare för oss i Sveriges riksdag.
            </seg>
            <seg xml:id="i-391e9ef2ab2007e3-0">
              Dessutom slipper nu Bulgariens ambassadör äta upp sitt diplomatiska
              pass. Han har lovat att om inte Sverige ratificerar anslutningsfördraget
              ska han äta upp sitt diplomatiska pass. Jag hoppas att du om några
              timmar kan meddela Sofia att du fortfarande har ditt diplomatiska
              pass i din ägo! Det är med stolthet och glädje som jag noterar
              att utrikesutskottet enhälligt föreslår Sveriges riksdag att besluta
              att anta förslaget till anslutningsfördrag för Rumänien och Bulgarien.
            </seg>
          </u>
          <note xml:id="i-1127d5ffc5780bb3-0">
            Anf. 3 GUNILLA CARLSSON i Tyresö (m):
          </note>
          <u who="urban_ahlin_23f18c" prev="cont" xml:id="i-76b215fcaf401e3f-0">
            <seg xml:id="i-cf0fcec421a23e8e-0">
              Herr talman! Vi får aldrig glömma att de som ursprungligen tog
              initiativet till Europasamarbetet gjorde det i förvissningen om
              att det fanns så mycket som kunde göras bättre genom att arbeta
              tillsammans. Frukten av denna gemensamma övertygelse skördar vi
              i dag. Europa har aldrig varit så fritt, säkert och enat. Sedan
              början av 2000-talet har Europa varit med om en Nato- och EU-utvidgning
              som har skapat gynnsamma förutsättningar för den ekonomiska och
              säkerhetspolitiska utvecklingen på vår kontinent. I dag bidrar
              vi i denna riksdag till att denna utveckling ytterligare stärks
              med att ge vårt stöd till Bulgariens och Rumäniens anslutning
              till EU.
            </seg>
            <seg xml:id="i-8a68c13a919ef9c1-0">
              Moderaterna tror på ett EU som fortsatt utvidgas. Att EU växer
              betyder inte att vi sänker kraven. Vi avser därför att högaktningsfullt
              godkänna anslutningsfördraget av den 25 april 2005 om Republiken
              Bulgariens och Rumäniens anslutning till Europeiska unionen samt
              slutakten till fördraget. Det är vår förhoppning att anslutningsfördraget
              kan träda i kraft den 1 januari 2007 och att samtliga ratifikationsinstrument
              då har deponerats. Det förutsätter att Republiken Bulgarien och
              Rumänien infriar EU:s högt ställda krav. Det känns fint att få
              välkomna bulgarer och rumäner i Europeiska unionen.
            </seg>
            <seg xml:id="i-d021915f9258127f-0">
              Herr talman! Den dynamik som finns i EU och som för samarbetet
              framåt grundar sig på grundläggande fördrag men också på en förmåga
              att utveckla kapacitet för nya utmaningar. Att utestänga länder
              från gemenskap i EU skulle minska samarbetets själva grundvalar
              och legitimitet. EU ska vara öppet för alla europeiska stater
              som respekterar unionens allmänna värdegrund såsom människans
              värdighet, frihet, demokrati, jämlikhet, rättsstatsprincipen,
              respekt för de mänskliga rättigheterna, inklusive rättigheter
              för personer som tillhör minoriteter, samt som förbinder sig att
              gemensamt främja unionens värden.
            </seg>
            <seg xml:id="i-7d472504b1504e52-0">
              Att fler länder i vår del av världen uppfyller EU:s krav på demokrati,
              respekt för de mänskliga fri- och rättigheterna och utvecklar
              rättsstaten och marknadsekonomin är bra även för Sverige. Det
              bidrar till ökad säkerhet och välståndspotential. Vi har sett
              det i den överlag positiva utvecklingen som skett i Republiken
              Bulgarien och Rumänien, och vi kommer förhoppningsvis att kunna
              se det också i länderna på Balkan.
            </seg>
            <seg xml:id="i-c2729dff4f1fc468-0">
              Vi gläds åt att förhandlingar inletts mellan EU och Turkiet och
              Kroatien, för vi är övertygade om att det kommer att bidra till
              ett bättre EU.
            </seg>
            <seg xml:id="i-1721a6c9db573e64-0">
              För människorna som lever på västra Balkan kommer hoppet om ett
              framtida EU-medlemskap att vara en viktig källa till ökad framtidstro
              och drivkraft för fortsatt och angeläget reformarbete. Därför
              arbetar vi för ett mycket tydligt och konkret medlemskapsperspektiv,
              inte minst för att inte ge näring åt de antidemokratiska och antireformistiska
              krafter som finns på västra Balkan.
            </seg>
            <seg xml:id="i-1c6dcb296aefc56a-0">
              Herr talman! Utvidgningen är en av EU-samarbetets allra största
              framgångar. Det är ett utmärkt exempel på hur Europasamarbetet
              kan användas för att främja frihet, fred, stabilitet, välfärd
              och gemenskap i Europa. Låt oss därför fortsätta på denna redan
              inslagna och för alla gynnsamma väg.
            </seg>
          </u>
          <note type="speaker" xml:id="i-b9461637ef1af457-0">
            Anf. 4 CARL B HAMILTON (fp):
          </note>
          <u who="carl_b_hamilton_f03c03" xml:id="i-f9413a494b653187-0">
            <seg xml:id="i-9b4635cb579eef40-0">
              Herr talman, högt värderade talman från Turkiet, värderade företrädare
              för Rumänien och Bulgarien, värderade företrädare för andra länder,
              ärade riksdagsledamöter, mina damer och herrar! Sveriges riksdag
              debatterar i dag Europeiska unionens utvidgning med Rumänien och
              Bulgarien. Utgången är given. Avtalet kommer att godkännas.
            </seg>
            <seg xml:id="i-5678f099ba717e08-0">
              För nästan på månaden 60 år sedan, 1946, höll Winston Churchill
              ett berömt tal i Zürich i vilket han lade ut sin vision för ett
              förenat Europa. Kärnan i talet var synnerligen realpolitisk Europas
              enande måste bygga på ett nära samarbete mellan Frankrike och
              Tyskland. Då var den tanken inte populär överallt, särskilt inte
              i Frankrike, men talet fick successivt, tillsammans med konkreta
              insatser av sådana som Robert Schuman och Jean Monnet, en enorm
              betydelse.
            </seg>
            <seg xml:id="i-a3a260b71e677e68-0">
              Baltikum samt Öst- och Centraleuropa fattades emellertid. Länderna
              hade redan hamnat bakom den järnridå som sänkts tvärs över Europas
              kontinent, för att åter citera Churchill.
            </seg>
            <seg xml:id="i-caa4245299561f41-0">
              Dagens realpolitik, till skillnad från 1946, innebär att Europas
              enande måste bygga på ett nära samarbete mellan alla länder. Alla
              länder som själva vill ska vara med, utan undantag. Historien
              upprepar sig dock. Tanken är nämligen inte populär överallt, bland
              annat inte i Frankrike.
            </seg>
            <seg xml:id="i-987c98d055fb86f7-0">
              Sedan 1989 läggs nu land efter land till medlemskretsen i Nato
              och Europeiska unionen. Odramatiskt, men med en väldig historisk
              kraft, fortsätter utvidgningen av båda organisationer.
            </seg>
            <seg xml:id="i-491e237e14566b39-0">
              I dag behandlar vi EU-medlemskap för Bulgarien och Rumänien och
              i morgon för en rad länder på västra Balkan, Turkiet och förhoppningsvis
              så småningom också Ukraina, Vitryssland och Moldavien.
            </seg>
            <seg xml:id="i-187e561891a56836-0">
              I dag ratificeras förslaget till EU-grundlag i Finlands och Estlands
              parlament. En ny grundlag för EU behövs, bland annat för att EU:s
              utvidgning inte ska leda till en alltmer svårstyrd och trög union.
              Utvidgningen, som vi alla i Sverige säger oss vilja ha, kräver
              också en anpassning av EU:s beslutsregler och arbetssätt. Har
              man sagt A får man även säga B. EU-utvidgningen får inte skapa
              en koloss på lerfötter. Vi ska skapa ett EU på lätta fötter.
            </seg>
            <seg xml:id="i-f5face5c36c5a3bd-0">
              Snart kommer den finske utvidgningskommissionären Olli Rehns
              rapport om Bulgarien och Rumänien. Det blir ett villkorligt ja
              med en lista på krav på fortsatta åtgärder innan datum för EU-inträdet
              slutgiltigt kan fastställas. Det är bra. Köpenhamnskriterierna
              för EU-medlemskap måste följas till punkt och pricka. Reformarbetet
              på framför allt inrikesområdet och på det rättsliga området får
              på intet sätt förtröttas bara för att datum för EU-inträdet kommer
              allt närmare.
            </seg>
          </u>
          <note xml:id="i-289223a1dfce9ba5-0">
            Välkomna, Bulgarien och Rumänien!
          </note>
          <note type="speaker" xml:id="i-52226cea677cd1ee-0">
            Anf. 5 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-87a7f9d69afef14d-0">
            <seg xml:id="i-6f684cb73a36a39f-0">
              Herr talman! Varje gång vi i den europeiska unionen har nöjet
              och äran att välkomna en eller flera nya medlemsstater till gemenskapen
              illustreras en helt makalös framgångssaga den europeiska integrationen.
              Och varje gång en ny medlem antas finns det anledning att påminna
              om EU:s dåtid, nutid och framtid.
            </seg>
            <seg xml:id="i-29b4c350af73ee36-0">
              När EU diskuteras glöms ofta det mest väsentliga av allt bort,
              nämligen att krig mellan EU:s medlemsländer i dag är en helt omöjlig
              tanke. Då, kort innan gemenskapens tillblivelse för drygt 50 år
              sedan, var freden som bekant samarbetets enda egentliga syfte.
            </seg>
            <seg xml:id="i-6299f7a9653bf781-0">
              I dag och i morgon består de stora utmaningarna i att förvalta
              arvet och att förtydliga och förbättra unionen. Men det handlar
              också i ökad grad om att bidra till en positiv utveckling i vår
              omvärld. Att Turkiets talman i dag är på besök i riksdagen tar
              vi som ett tecken på Turkiets närmande till EU och till den gemenskap
              som det innebär, och framför allt till de värderingar som unionen
              står för.
            </seg>
            <seg xml:id="i-72fdaccbe4d284e2-0">
              Det spelar egentligen ingen roll om vi talar om vikten av att
              stärka unionens globala konkurrenskraft, om att skapa ett bättre
              företagsklimat som kan ge fler arbetstillfällen, om att bekämpa
              en dålig miljö, om en rättvisare och tryggare värld, om respekten
              för mänskliga rättigheter och det okränkbara människovärdet alla
              dessa frågor kräver ett vitalt och effektivt EU-samarbete.
            </seg>
            <seg xml:id="i-89ebb686fb7d65fe-0">
              Därför bör de som ser EU som ett stort problem fråga sig hur
              Europa hade sett ut utan gemenskapen. De borde också betänka det
              faktum att EU:s attraktionskraft aldrig varit så stor som i dag.
              Ibland kan man förledas att tro att det är precis tvärtom när
              kritiken mot allt från krokiga gurkor till förslag till konstitutionella
              fördrag breder ut sig.
            </seg>
            <seg xml:id="i-72117d88efebb229-0">
              I själva verket står otaliga länder på kö för att få ingå i EU-gemenskapen.
              Att så är fallet borde Sverige, och framför allt den socialdemokratiska
              regeringen, ta till sig som en utgångspunkt för att implementera
              EU i den svenska vardagspolitiken. EU är en tillgång, inte ett
              problem.
            </seg>
            <seg xml:id="i-6a856e7c469fbe38-0">
              Herr talman! Genom östutvidgningen läker Europa samman efter
              två världskrig och ett kallt krig. Det är en oerhört positiv process.
              Men Europa tar inte nödvändigtvis slut där de nya medlemsstaternas
              yttre gränser tar slut. EU måste visa en öppen attityd mot sin
              omvärld. Därmed inte sagt att EU helt saknar en bortre geografisk
              gräns. Vi kristdemokrater tilltalas dock av tanken på EU som en
              idé och inte bara ett avgränsat territorium.
            </seg>
            <seg xml:id="i-89a80f5b08264387-0">
              Utvidgningen innebär självfallet många utmaningar. Det gäller
              exempelvis unionens beslutsformer, finansiering och hur man ska
              närma sig de 400 miljoner människor som finns i angränsande länder
              som Ryssland, Vitryssland, Ukraina, Moldavien samt länder i Mellanöstern
              och Nordafrika. EU måste undvika att skapa skiljelinjer i Europa
              och mellan EU och dess grannstater.
            </seg>
            <seg xml:id="i-45058f8678a64376-0">
              Herr talman! Varje gång den europeiska unionen välkomnar en eller
              flera nya medlemmar kan man säga att unionen i viss mån föds på
              nytt. Nu börjar ett nytt kapitel för bulgarer och rumäner. Det
              kanske låter högdraget, men ett medlemskap i EU är en i sann mening
              historisk händelse, ett nytt kapitel, för en stat och dess medborgare.
            </seg>
            <seg xml:id="i-c8cf376c86c7a537-0">
              På Kristdemokraternas vägnar vill jag hälsa Bulgarien och Rumänien
              varmt välkomna till unionen.
            </seg>
          </u>
          <note type="speaker" xml:id="i-c97b1d9de9c4668c-0">
            Anf. 6 ALICE ÅSTRÖM (v):
          </note>
          <u who="alice_astrom_a6a363" xml:id="i-9c17d6b4a059f7a4-0">
            <seg xml:id="i-d87aee06ada34bd6-0">
              Herr talman! När vi i dag i ett enigt betänkande välkomnar Bulgarien
              och Rumänien till EU finns det kanske en och annan här i kammaren,
              och jag kommer säkert att få höra det under debatten, som också
              lyfter lite på ögonbrynen. Vänsterpartiet och Miljöpartiet är
              två EU-kritiska partier som inte ville att Sverige skulle gå med.
              Hur kan det då vara ett enigt betänkande?
            </seg>
            <seg xml:id="i-e97be198f8188e55-0">
              För Vänsterpartiet är det ganska självklart. Vi värderar högt
              den nationella självbestämmanderätten, och den nationella självbestämmanderätten
              tillkommer alla folk. Den nationella självbestämmanderätten är
              en av grundstenarna i vårt partis kritik av den europeiska unionen
              och överstatligheten i EU, eftersom Vänsterpartiet förordar ett
              mellanstatligt samarbete framför ett överstatligt.
            </seg>
            <seg xml:id="i-76f20e37891d9437-0">
              Vår EU-kritiska hållning delas inte av andra partier i Sverige
              och Sveriges riksdag. Men det tillhör också demokratin att man
              respekterar andras synsätt och värderingar. Vi respekterar att
              den svenska folkmajoriteten i demokratisk ordning beslöt att ansöka
              om medlemskap i EU. Folken i andra länder och stater som i demokratisk
              ordning fattar beslut och intar ståndpunkten att de vill bli medlemmar
              i den europeiska unionen ska givetvis få använda sitt nationella
              självbestämmande till att välja den väg de själva vill vandra.
              Självklart accepterar Vänsterpartiet dessa beslut.
            </seg>
            <seg xml:id="i-42324c9e334de9d2-0">
              En del av den kritik som Vänsterpartiet hade när debatten pågick
              om ett eventuellt EU-medlemskap för Sverige var också kritik mot
              att EU var en rikemansklubb där bara de rika europeiska länderna
              fanns med. Man uteslöt fattiga länder som kanske hade större behov
              av en gemenskap och ett ekonomiskt stöd.
            </seg>
            <seg xml:id="i-36fe68f278580f09-0">
              Det är ett av de områden där vi i dag har kunnat se en positiv
              utveckling i EU. Det är ett EU som utvidgar sig, och ett EU som
              omfattar länder som kanske ekonomiskt inte har kommit lika långt
              som andra. Det sätter EU på helt andra prov och innebär nya utmaningar
              för framtiden.
            </seg>
            <seg xml:id="i-31bf6ddf296fbd8d-0">
              Det är en positiv utveckling. Vi respekterar de länder som vill
              delta i EU och den utvidgning som pågår. Alla länder i Europa
              ska få en möjlighet att använda sin självbestämmanderätt till
              att välja sin egen väg. Därför välkomnar vi även som ett EU-kritiskt
              parti Bulgarien och Rumänien i EU och till medlemskapet i dag.
            </seg>
          </u>
          <note type="speaker" xml:id="i-d309dc8f6bb5c4aa-0">
            Anf. 7 AGNE HANSSON (c):
          </note>
          <u who="agne_hansson_5206a7" xml:id="i-f2a8f4f29770be5e-0">
            <seg xml:id="i-5909971525893cbb-0">
              Herr talman! Det är glädjande att kunna hälsa Bulgarien och Rumänien
              välkomna som nya fullvärdiga medlemmar av EU. Centerpartiet har
              livligt understött den pådrivande processen för utvidgningen av
              EU, och vi vill fortsätta att se nya medlemmar i EU.
            </seg>
            <seg xml:id="i-9564c2014c1fba3b-0">
              Turkiet är nästa steg i den processen. Centerpartiet ser det
              som en självklar uppgift för riksdag och regering att vara aktiva
              för att fördjupa förståelsen och kunskapen mellan EU och Turkiet
              och ge stöd under Turkiets väg mot ett fullvärdigt medlemskap
              i EU. Även länder som Ukraina och på sikt ett demokratiskt Vitryssland
              bör ha en vision om att kunna få bli medlemmar om de uppfyller
              medlemskriterierna.
            </seg>
            <seg xml:id="i-f5d926dd9d03d537-0">
              En omfattande reformprocess i Bulgarien och Rumänien har lett
              fram till anslutningsfördraget. Det är ingen lätt och enkel resa.
              Men med ett målmedvetet arbete har länderna tagit sig an och genomfört
              den. Därigenom bidrar de till att vidga demokratin och öka stabiliteten
              och säkerheten i Europa. Det är därför som det är så viktigt att
              även fler länder får den möjligheten och inte utestängs från att
              genomföra liknande resor och kunna se visionen om ett EU-medlemskap
              i framtiden.
            </seg>
            <seg xml:id="i-bdc5a41777ec2d75-0">
              Bulgariens och Rumäniens medlemskap ger oss vidgade möjligheter
              till kontakter med andra människor. Det är i mötet med andra människor
              som det sker utbyte av åsikter och idéer som ökar förståelsen
              och toleransen. Vi får också gemensamma beröringspunkter med nya
              grannar och unionen.
            </seg>
            <seg xml:id="i-82b05c0a3ce49668-0">
              Genom medlemskapet kan Bulgarien och Rumänien nu vara med och
              utveckla Europa vidare och ta del av den tillväxt som sker. Det
              ger utökade möjligheter att bygga demokrati och skapa stabilitet
              och välstånd till fler. Det finns anledning att hälsa det med
              stor tillfredsställelse.
            </seg>
            <seg xml:id="i-79b62191ed308acc-0">
              Vi kan tillsammans fortsätta arbetet med att skapa en hållbar
              utveckling socialt, ekonomiskt, men också och inte minst miljömässigt.
              Miljöförstöringen känner som bekant inga landgränser. Det är en
              av orsakerna till att utvidgningen är så viktig. Ju fler vi är
              som jobbar för en hållbar utveckling desto bättre.
            </seg>
            <seg xml:id="i-8043374a5dcdc4c3-0">
              I samarbetet med våra nya grannländer kan vi ta krafttag mot
              den ökade internationella brottsligheten, mot handeln med kvinnor
              och barn och mot handeln med droger.
            </seg>
            <seg xml:id="i-a3fce6555371763b-0">
              EU kan fortsätta att vara ett kraftfullt redskap för att främja
              fred och hållbar utveckling, för miljön, för mångfalden och för
              mänskliga rättigheter.
            </seg>
            <seg xml:id="i-499df154c140dd27-0">
              EU är ett samarbetsprojekt mellan enskilda fria stater. Vi ska
              naturligtvis inte göra det samarbetet onödigt svårt. Talet om
              social turism och försök att konstruera hinder och särskilda övergångsregler
              för nya medlemmar har visat sig komma på skam. Från Centerpartiets
              sida har vi hela tiden hävdat att det inte finns fog för att behandla
              nya medlemsländer som andra klassens medborgare och sätta upp
              onödiga hinder som försvårar samarbetet. Det finns inte heller
              anledning till det i det här fallet. Bulgarien och Rumänien ska
              välkomnas som de fullvärdiga medlemmar av den europeiska unionen
              som de är när medlemskapsförhandlingarna slutförts och inträdet
              sker.
            </seg>
            <seg xml:id="i-715d66eaa92e9868-0">
              Herr talman! Jag ber att får yrka bifall till utrikesutskottets
              förslag i det eniga betänkandet i denna fråga.
            </seg>
          </u>
          <note type="speaker" xml:id="i-07ea78e29223fae7-0">
            Anf. 8 GÖRAN LENNMARKER (m):
          </note>
          <u who="goran_lennmarker_c3704a" xml:id="i-f4e96321a6fb0ccf-0">
            <seg xml:id="i-ab801c27dcb5e141-0">
              Herr talman! Även jag vill förena mig med alla tidigare talare
              genom att hälsa Bulgarien och Rumänien varmt välkomna till den
              europeiska unionen. Det är ett stort och viktigt steg för de två
              länderna. Men det är också ett stort och viktigt steg för Europa.
              Det är nämligen bra för den europeiska unionen och för Europa
              att få nya medlemmar som ger ett tillskott till oss befintliga
              medlemmar.
            </seg>
            <seg xml:id="i-c27c17f23683ac52-0">
              Det har förts en debatt, och den kanske också förs fortfarande,
              inom EU som ett slags motsättning mellan utvidgning och fördjupning.
              Jag tror att det är en av de mer felaktiga debatterna som har
              förts och förs inom EU. Det är ingen motsättning mellan utvidgning
              och ett fördjupat samarbete.
            </seg>
            <seg xml:id="i-772685bf14f737ca-0">
              Det kan vi se av den erfarenhet vi har av de nya medlemsländerna.
              Det gäller inte minst de som kom in för två år sedan. Det är fullt
              lojala medlemmar av den europeiska unionen. I vissa fall är de
              mer lojala än somliga av de medlemmar som har funnits under lång
              tid. Det är snabbväxande ekonomier som tillför unionen väldigt
              mycket.
            </seg>
            <seg xml:id="i-ac12c893ca344fb7-0">
              Uppfattningen i debatten att EU på något sätt skulle kunna riskera
              att förlora vid utvidgning tror jag i grunden är fel. Den hittillsvarande
              utvecklingen har också visat att den inte stämmer.
            </seg>
            <seg xml:id="i-e7fb72c8df8a64e9-0">
              Det finns också en debatt om det demokratiska underskottet. Jag
              tycker att vi bör erinra oss att Europa aldrig har haft ett mindre
              demokratiskt underskott än nu. Det fanns en tid i Europa när de
              stora länderna bestämde, och vi som är något mindre länder vackert
              fick följa med. Stormakterna gjorde upp, och de små länderna fick
              anpassa sig. I värsta fall fick den anpassningen förödande konsekvenser.
            </seg>
            <seg xml:id="i-60523b8bba7d38cd-0">
              Nu har vi en ordning på vår kontinent som innebär att vi alla
              länder på denna kontinent har chansen att vara med. Vi måste uppfylla
              villkor ja. Unionen bygger på värderingar och spelregler som vi
              alla måste respektera. Det gäller nytillkommande medlemmar, men
              också oss befintliga medlemmar. I dagens läge skulle jag ibland
              vilja säga detta mer till de befintliga medlemmarna. Också vi
              måste respektera de spelregler och överenskommelser som vi kommer
              överens om.
            </seg>
            <seg xml:id="i-03e097dcee23d620-0">
              Det är det som är det stora i den europeiska integrationen. Denna
              kontinent, som så har förött sig själv i krig och genom förtryck,
              befinner sig nu i en process att bli ett helt och fritt Europa.
              Det här är ett viktigt steg på vägen mot att fullborda den process
              som naturligtvis inte är fullbordad förrän alla de länder som
              så önskar och som uppfyller villkoren finns med i vårt samarbete.
            </seg>
            <seg xml:id="i-48820b2b915d8620-0">
              Det finns särskild anledning att understryka i dag, när Turkiets
              talman är här, hur varmt vi från Sveriges riksdag välkomnar Turkiets
              medlemskap i den europeiska unionen. Det vore också ett viktigt
              steg för att hela vår söndrade kontinent. Som många tidigare här
              har talat om menar vi att Ukraina, Moldavien och Vitryssland det
              vill säga ett demokratiskt Vitryssland och inte den sista diktatur
              i Europa som det faktiskt är i dag också ska känna sig varmt välkomna.
            </seg>
            <seg xml:id="i-d6f9e1b1c59fa865-0">
              Jag har ett budskap som jag gärna skickar till våra systerländer
              inom unionen, inte minst via de ambassadörer som sitter på läktaren.
              Det handlar om hur starkt och enigt den svenska riksdagen står
              bakom detta att uppfylla Romfördragets centrala uppmaning. För
              59 år sedan i Rom sade de som grundade den europeiska unionen
              att man uppmanar de övriga folk i Europa som bekänner sig till
              samma ideal att ansluta sig till deras strävanden. Själva hjärtat
              i EU ligger just i denna uppmaning. De europeiska folk, det vill
              säga de europeiska länder, som önskar medlemskap och uppfyller
              villkoren är varmt välkomna. Det ska gälla alla Europas folk.
            </seg>
          </u>
          <note type="speaker" xml:id="i-86f9d68875dbe2b7-0">
            Anf. 9 ANDERS G HÖGMARK (m):
          </note>
          <u who="anders_g_hogmark_c7178e" xml:id="i-2995661f375dc35d-0">
            <seg xml:id="i-a0eb2028d8c04a94-0">
              Herr talman! Mitt anförande kommer att vara ett stort credo till
              det europeiska samarbetet och en hyllning till alla de kända och
              okända som sedan andra världskriget har lagt ned sitt hjärta,
              sin själ och sitt förnuft på att bygga ett nytt, fredligare och
              säkrare Europa som är byggt på grundläggande humanistiska värderingar.
            </seg>
            <seg xml:id="i-3cace634accf5ca0-0">
              Mitt anförande är också en stark markering och ett välkommen
              till Bulgarien och Rumänien som nu står på tröskeln till EU efter
              långa förhandlingar.
            </seg>
            <seg xml:id="i-7e9d4d9e250464d5-0">
              Herr talman! För 44 år sedan engagerade jag mig i dåvarande Högerns
              ungdomsförbund. Jag deltog i min första valrörelse genom att klistra
              affischer med texten Säg ja till Europa. Jag fängslades och lockades
              av detta budskap och att själv få vara med och delta i arbetet
              med att bygga ett bättre Europa efter förmåga.
            </seg>
            <seg xml:id="i-5e79478ee329904d-0">
              Herr talman! 1962 var det inte politiskt så vanligt eller passande
              i Sverige att säga ja till Europa och argumentera för närmare
              samarbete och kanske få sitt medlemskap i dåvarande EEC, då sex
              länder som slagit en ny och annan bro över Rhen en av Europas
              många krigsskådeplatser genom tiderna.
            </seg>
            <seg xml:id="i-d13cfb8484257b7a-0">
              Under den tid som jag har suttit i riksdagen, sedan 1979, har
              antalet medlemmar ökat från 9 till 25 27 om man nu inkluderar
              Bulgarien och Rumänien. Sverige har glädjande nog under senare
              år varit en starkt pådrivande kraft i denna process. Det gläder
              hela mitt hjärta.
            </seg>
            <seg xml:id="i-a88cfefd488caac5-0">
              Det har blivit ett betydande antal länder nu som regelbundet
              och kontinuerligt samlas och dryftar sina och den europeiska kontinentens
              möjligheter och problem med sikte på att bygga en bättre framtid
              i Europa. I denna diskussion ligger, och bör också ligga, frågan
              om det europeiska husets framtida omfattning, utseende och inre
              och yttre struktur.
            </seg>
            <seg xml:id="i-57cac770cc929816-0">
              Som ledamot av Europarådets parlamentariska församling nere i
              Strasbourg möter jag och mina kolleger där nere ofta frågan: Vad
              ska nu hända med övriga länder i Europarådet utanför de 27 som
              nu blir medlemmar? Med andra ord: Hur ska vi under de kommande
              5, 10 och 15 åren exempelvis hantera den vidare utvidgningen på
              Balkan? Utmaningen i att få med denna del av Europa, som Winston
              Churchill en gång kallade för Europas oroliga hörn, framstår för
              mig, herr talman, som en historisk utmaning. Det vore ödesdigert
              om vi inte efter bästa förmåga kunde hantera och anta den utmaningen.
            </seg>
            <seg xml:id="i-4b83b2235ebb7fd0-0">
              Turkiets önskan och ambition att uppnå medlemskap blir då en
              ännu mer naturlig del i denna större utvidgning på Balkan. Naturligt
              vore det också om man kunde finna former för att uppfylla Moldaviens
              önskan om ett närmare samarbete med Europa. Det vore en hederssak
              gentemot detta fattiga land, märkt av konflikter och misär.
            </seg>
            <seg xml:id="i-5c7dec6016050e4c-0">
              Som medlem i Europarådet med sina 46 medlemsländer har man anledning
              att ställa sig frågan: Var går gränsen? Jag tror inte att det
              finns något definitivt svar på detta, herr talman. Jag tror bara
              att man ska notera den enorma dragningskraft och den attraktionsförmåga
              som EU i sin nuvarande form utövar. Det kommer att vara en kraft
              av mycket stort slag.
            </seg>
            <seg xml:id="i-f473c65428477e71-0">
              I dag på Europadagen den 9 maj vänds blickarna i Sveriges riksdag
              mot Bulgarien och Rumänien och deras vilja och stora ansträngningar
              för att bli medlemmar i EU. En enig svensk riksdag kommer att
              biträda det aktuella avtalet, och välkomnar er båda.
            </seg>
            <seg xml:id="i-75d8b9562d615f96-0">
              Låt mig avslutningsvis till företrädare för dessa länder, närvarande
              i den svenska riksdagen här i dag, framföra mina hjärtliga gratulationer
              och välgångsönskningar till detta snart förestående medlemskap.
              Kloka beslut och överväganden ligger bakom er vilja att ansöka
              om ert medlemskap. Hårt och ofta politiskt svårt arbete ligger
              bakom det hittills uppnådda resultatet i långa förhandlingar.
            </seg>
            <seg xml:id="i-3ce0bc57b5a651a0-0">
              Herr talman! Nu får dessa två länder en möjlighet att via medlemskapet
              vara med och forma det framtida Europa som ni i sekler har tillhört.
            </seg>
          </u>
          <note type="speaker" xml:id="i-914dbef898b94799-0">
            Anf. 10 ANA MARIA NARTI (fp):
          </note>
          <u who="ana_maria_narti_aaeac7" xml:id="i-d731ab0d83194edf-0">
            <seg xml:id="i-364def2f69004e91-0">
              Herr talman! Den 15 november 1989 demonstrerade vi, en liten
              grupp rumäner, framför ambassaden. Under dagen hade jag gråtit
              i telefonen, för ingen ville höra vad vi hade att säga. För mig
              är avståndet mellan den 15 november 1989 och den 9 maj 2006 enormt
              astronomiskt. Vi trodde aldrig då att detta skulle kunna vara
              möjligt.
            </seg>
            <seg xml:id="i-fc3fcf99155ea914-0">
              Vi är glada och mycket stolta, vi som kommer från de här länderna,
              över allt som har hänt. Men framför allt är vi tacksamma mot EU.
              Rumänien och Bulgarien är länder och samhällen som skulle ha kunnat
              sjunka som stenar i bottenlöst elände och bottenlöst våld när
              kommunismen föll. Arvet efter decennier av krig, förtryck och
              terror var enormt tungt.
            </seg>
            <seg xml:id="i-62044c994871c2dd-0">
              Jag ska ta ett enda exempel. Mellan 1918 och 1996 hade en vanlig
              grannskapsöverenskommelse mellan Rumänien och Ungern varit en
              total omöjlighet. Och så när plötsligt möjligheten att bägge länderna
              skulle komma in i EU kom så blev det omöjliga möjligt.
            </seg>
            <seg xml:id="i-5d11dbd6ada0da8f-0">
              Så när vi i den här rika, bortskämda, lugna delen av världen
              diskuterar EU borde vi alltid komma ihåg detta: Nej, EU är inte
              en rikemansklubb. Nej, EU är inte alls kapitalisternas sammansvärjning
              mot de fattiga. De fattiga, övergivna människorna i länder så
              plågade som Rumänien och Bulgarien vet att det starkaste stöd
              de har fått under de senaste decennierna har kommit från EU.
            </seg>
            <seg xml:id="i-0b440597fb4b1741-0">
              Här har också namnet Moldavien upprepats några gånger. I dag
              verkar detta att också Moldavien skulle bli medlem i Europaunionen
              väldigt långt borta. Jag vet mycket bättre än någon här hur mycket
              moldavierna och rumänerna i Moldavien har lidit. Men jag tror
              att det omöjliga är möjligt tack vare EU.
            </seg>
          </u>
          <note type="speaker" xml:id="i-66c9a7e74c6ca98a-0">
            Anf. 11 ALF SVENSSON (kd):
          </note>
          <u who="alf_svensson_d978de" next="cont" xml:id="i-3693c1c84e8aa080-0">
            <seg xml:id="i-b0c778714ca55180-0">
              Herr talman! Jag kunde helt enkelt inte låta bli att härifrån
              talarstolen få uttala min personliga lycka och glädje över att
              som gammal politiker få vara med om ytterligare en utvidgning
              av EU.
            </seg>
            <seg xml:id="i-7746048b133b7e00-0">
              För mig personligen, även om jag kanske har lyckats dåligt internt
              i partiet, har det varit det största under mitt politiska, mångåriga
              engagemang att Europa tillfrisknar och andas allt bättre med båda
              lungorna. Däri ligger en förhoppning för våra barn och barnbarn
              som jag tycker att vi ska välkomna känslomässigt på det mest det
              var någon som sade credo här credomässiga sätt.
            </seg>
            <seg xml:id="i-84e54e373c070494-0">
              Herr talman! Jag kan inte heller låta bli att mycket kort erinra
              om att jag 1990 hade förmånen att få tala till 100 000 på ett
              kommunistbefriat område i Bukarest. När man hörde 100 000 så många
              brukar vi inte ha alls på våra valmöten rumänska studenter ropa:
              Europa, Europa, förstod man att däri fanns en förhoppning, och
              jag funderade på om den någonsin skulle komma att infrias. I dag
              har vi alltså den stora glädjen att få vara här och välkomna Bulgarien
              och Rumänien till gemenskapen. Vi är helt på det klara med för
              egen del är jag det i varje fall att vi har glädje av och kommer
              att få väldigt mycket utbyte av den här utvidgningen.
            </seg>
            <seg xml:id="i-9683b73cc835b2d8-0">
              Sedan är det förstås också min innerliga förhoppning att få uppleva
              att Turkiet blir medlem i EU. Jag tror på den religionsdialog
              som finns mellan Turkiet och oss här i Västeuropa. Jag tror att
              Turkiet kommer att spela en mycket betydelsefull roll, kanske
              rentav en avgörande roll, för att säkra en tryggare framtid för
              oss alla i Europa.
            </seg>
            <seg xml:id="i-b8e0b5847fba8250-0">
              Herr talman! Jag är den sista talaren, och jag kan därför inte
              låta bli att vara något lite personlig. Jag har en dotterdotter
              som är ett och ett halvt år gammal. Det är den vackraste flicka
              som finns. Hon förstår både svenska och turkiska. Vilken berikande
              tillvaro för en svensk flicka att förstå båda de språken och få
              del av båda de kulturerna. Hon heter Elise Binay. Jag ville nämna
              det som ett litet exempel på vilken positiv utveckling vi har
              framöver. Och, herr talman, jag är lite bedrövad att jag är så
              gammal.
            </seg>
          </u>
          <note xml:id="i-751355b153c14bef-0">
            Överläggningen var härmed avslutad.
          </note>
          <note xml:id="i-d15bb1e438bf9dcd-0">
            Beslut
          </note>
          <note xml:id="i-c54b9d98efee6fb7-0">
            2 § Berättelse om verksamheten i Europeiska unionen 2005
          </note>
          <note xml:id="i-625da49cec57593d-1">
            Föredrogs
          </note>
          <note xml:id="i-f885ee86d19cef6d-0">
            Anf. 12 GUNILLA CARLSSON i Tyresö (m):
          </note>
          <u who="alf_svensson_d978de" prev="cont" xml:id="i-25d403469bbf5f07-0">
            <seg xml:id="i-81d8fd7a00392301-0">
              Herr talman! Det svenska EU-medlemskapet har varit bra för Sverige.
              Samtidigt har regeringen varit dålig på att tillvarata de möjligheter
              som samarbetet erbjuder. I en EU-krets med 25 medlemmar har de
              informella nätverken vuxit i betydelse liksom förmågan att bygga
              strategiska allianser både i EU-kretsen och utanför. Därmed är
              det viktigare att söka strategiska allianser med andra länder.
              Det är uppenbart att det här finns ett betydande utrymme för Sverige
              att mer proaktivt driva frågor och presentera förslag inom EU-kretsen.
            </seg>
            <seg xml:id="i-f0652a5ce72ad1cb-0">
              Moderaterna och alliansen vill utnyttja dessa möjligheter. Det
              innebär att Sverige måste gå från ord till handling och aktivt
              bidra till att lösa de gemensamma problemen i EU. Det är viktigt
              att säkerställa att EU-utvidgningen och fördjupningen av Europasamarbetet
              kan fortsätta så att en fortsatt positiv utveckling i Europa kan
              säkras.
            </seg>
            <seg xml:id="i-7172afd6b23b8d2f-0">
              För två år sedan firade vi här i kammaren tio nya medlemsstater
              i EU varav åtta från det forna Sovjetblocket. Det var en enastående
              utveckling för dessa länders befolkningar och ledare. Men det
              var smolk i glädjebägaren och en onödig och oförskämd utmaning
              av våra vänskapliga relationer med ester, letter, litauer, polacker
              med flera att tala om social turism.
            </seg>
            <seg xml:id="i-f6607a02d067dfdb-0">
              Den socialdemokratiska regeringens farhågor om social turism
              från arbetssökande från de nya medlemsländerna har visat sig vara
              helt fel. Utvidgningen har visat sig vara en framgångssaga och
              genomgående medfört ekonomiska fördelar. De nya medlemsländernas
              ekonomier, men även de gamla medlemmarnas, har gynnats av utvidgningen.
              I den rapport som kommissionen nyligen presenterade med anledning
              av att det har gått snart två år sedan merparten av de dåvarande
              medlemsländerna beslutade att införa övergångsregler konstateras
              följande: Den ökande bruttonationalinkomsten, handel och inre
              investeringar som vi ser i de nya medlemsländerna har inte skett
              på bekostnad av de gamla medlemsländerna.
            </seg>
            <seg xml:id="i-a4172771055d6233-0">
              Inte heller har Sverige känt av några negativa konsekvenser från
              de befarade mängder av arbetssökande från de nya medlemsländerna
              som enligt regeringen Persson skulle överutnyttja våra svenska
              sociala förmåner.
            </seg>
            <seg xml:id="i-715c690560832d64-0">
              Det är därför välkommet att Finland, Grekland och Portugal nu
              har valt att sälla sig till de fåtal länder, Sverige, Storbritannien
              och Irland, som inte valde att tillämpa några övergångsregler
              när det begav sig. Det var här i riksdagen som vi såg till att
              det blev så, att Sverige stod upp för lika rättigheter och fri
              rörlighet.
            </seg>
            <seg xml:id="i-96d200f313881e09-0">
              Herr talman! Vi i alliansen hade gärna sett att det förslag till
              konstitutionellt fördrag som förhandlats fram också hade antagits
              så som vi hade planerat. Efter nederlagen i folkomröstningarna
              i Frankrike och Nederländerna befinner sig EU vid ett vägskäl
              där det är avgörande hur unionen väljer att gå vidare. Det är
              viktigt, inte minst eftersom den fortsatta utvidgningen förutsätter
              att ett nytt fördrag kommer på plats.
            </seg>
            <seg xml:id="i-229e243b1ac8d48b-0">
              På EU-nivå och i ett antal medlemsländer skissar man på möjliga
              förslag och konstruktiva vägar ur den reflexionsperiod som nu
              råder.
            </seg>
            <seg xml:id="i-e52e6f5493a1af9c-0">
              Guy Verhofstadt, den belgiske premiärministern, är en annan skribent.
            </seg>
            <seg xml:id="i-fb73d2cacac17b3e-0">
              Den nya förbundskanslern i Tyskland Angela Merkel har signalerat
              ambitioner, inte minst inför det tyska ordförandehalvåret.
            </seg>
            <seg xml:id="i-3cbf4c3944e201fc-0">
              I Göran Perssons Sverige har vi inte hört så mycket om den här
              debatten. Han kanske har överlåtit ansvaret på sin Bosse. Bosse
              Ringholm lyser med sin frånvaro, inte bara här i kammaren. Men
              det ryktas faktiskt att han i kväll ska vara på någon pubkväll
              i Rosenbad där vi kan ställa frågor till honom om EU, och det
              är alltid något.
            </seg>
            <seg xml:id="i-a1270da679850e25-0">
              Samtidigt som detta pågår och jag vill säga att jag tycker att
              det är en beklämmande tystnad i den svenska EU-debatten har våra
              två grannländer Estland och Finland frågan om godkännandet av
              det nya EU-fördraget högaktuellt: Estland, som i dag med stor
              sannolikhet ratificerar fördraget, och det finska EU-utskottet,
              som nyligen föreslog att Finland ska gå vidare och ratificera
              fördraget.
            </seg>
            <seg xml:id="i-787c4be73e017f91-0">
              Vi ska dock se att reflexionsperioden förmodligen kommer att
              förlängas till och med 2007 och efter det franska presidentvalet.
              Det finns därför gott om utrymme och fortsatt starka skäl för
              en ny svensk regering att dra i gång en aktiv Europadebatt. Jag
              tycker att den bör handla mer om samarbetets innehåll och mindre
              om processer och institutioner. Det är angeläget att fokusera
              på frågor som berör europeiska medborgares vardag. Det handlar
              om att diskutera frågor som är gränsöverskridande och gemensamma,
              ekonomisk tillväxt och välstånd men också den tilltagande organiserade
              brottsligheten, internationell terrorism samt miljö- och jordbrukspolitik
              ur ett europeiskt perspektiv.
            </seg>
            <seg xml:id="i-da7c4cfc036aab43-0">
              Herr talman! Moderaterna tror på ett EU som fortsätter att utvidgas.
              Att EU växer betyder inte att vi sänker kraven. Det finns emellertid
              inom EU-kretsen ett antal länder som under senare tid agerat mer
              återhållsamt när det gäller EU-utvidgningen. Vid det senaste informella
              utrikesministermötet gjordes en del olyckliga uttalanden, som
              kunde tolkas så att utvidgningsprocessen tog ett steg tillbaka.
              Det är därför extra viktigt att utvidgningen kan fortsätta med
              Sveriges fulla stöd. Förhoppningsvis kan Rumänien och även Bulgarien
              träda in som medlemmar i EU-kretsen redan i början på nästa år.
              Det förutsätter att de infriar EU:s högt ställda krav.
            </seg>
            <seg xml:id="i-d1afdefc6d7cacb6-0">
              EU:s beslut att inleda medlemskapsförhandlingar med Turkiet är
              historiskt. Det banar förhoppningsvis vägen för ett fullt ut demokratiskt
              och marknadsekonomiskt Turkiet med europeiska perspektiv och som
              respekterar de mänskliga rättigheterna och efterlever rättsstatens
              principer. Det är en utveckling som ligger i hela Europas intresse.
            </seg>
            <seg xml:id="i-5d86edcd54043189-0">
              Det är också positivt att medlemskapsförhandlingarna har inletts
              med Kroatien och att Makedonien har fått kandidatlandsstatus.
            </seg>
            <seg xml:id="i-923a0b180a7bf358-0">
              Även övriga länder på Balkan bör på sikt bli medlemmar i EU.
              EU måste fortsatt ligga på Serbien och Montenegro att fullt ut
              samarbeta med Jugoslavientribunalen och snarast överlämna den
              misstänkte krigsförbrytaren general Mladic. Samtidigt kan vi inom
              kort stå inför en situation där befolkningen i Montenegro röstar
              för självständighet, vilket kan få konsekvenser för förhandlingarna
              om Kosovos framtida status. Det är inte på något sätt lugnt.
            </seg>
            <seg xml:id="i-b7b113231eada040-0">
              Den viktigaste drivkraften för reformarbetet, som jag sade innan,
              är att det finns ett medlemskapsperspektiv och att människorna
              på västra Balkan känner att de har en anledning att eftersträva
              en högre standard i många aspekter men också att vi är välkomnande
              och understödjande.
            </seg>
            <seg xml:id="i-5342c3c5e6f6ce53-0">
              Ukraina och Vitryssland är i dag EU:s nya grannar. När nu Rumänien
              blir medlemsland kommer även Moldavien att angränsa till EU. På
              sikt bör även Ukraina och Moldavien samt ett demokratiskt Vitryssland
              ha möjlighet att bli EU-medlemmar.
            </seg>
            <seg xml:id="i-8ef8df5d6cf7be15-0">
              Relationerna till Ryssland är en av huvudfrågorna inom europeisk
              säkerhetspolitik. EU behöver en långsiktig strategi för samarbetet
              och relationerna med Ryssland. Sverige ska vara pådrivande för
              att EU ska utveckla en konsekvent och sammanhållen strategi med
              Ryssland. Sveriges roll och uppgift i sammanhanget måste vara
              att förmå EU-länderna att inte bara behandla Ryssland som en jämbördig
              partner utan att ställa högre krav på Ryssland som rättsstat samt
              att landet efterlever demokratiska principer och öppenhet. Målsättningen
              måste vara att knyta Ryssland till den europeiska säkerhetsarkitekturen
              och stärka den politiska dialogen om de mänskliga rättigheterna
              och demokratin i landet, samtidigt som vi utvecklar civila relationer
              mellan människor, där forskare, studenter och kulturarbetare möts
              och utbyter kunskaper och gemenskap och att vi verkligen får Östersjön
              som det blomstrande hav vi vill se med kontakter och utbyte mellan
              människor.
            </seg>
            <seg xml:id="i-c3cc679d02027e67-0">
              Vitryssland är Europas sista diktatur, och det är vår skyldighet
              att göra mer för att bryta landets isolering genom att öka stödet
              till det civila samhället och de demokratiska krafterna. Vi välkomnar
              att EU-kommissionen har beslutat att upprätta en regional delegation
              i Minsk. Vikten av att snarast öppna en svensk ambassad i den
              vitryska huvudstaden aktualiseras därmed ytterligare. Tillsammans
              med länder som Polen och Litauen bör Sverige kämpa för att Vitryssland
              ska hamna högre upp på EU:s dagordning.
            </seg>
            <seg xml:id="i-6037ef63abf8a889-0">
              Herr talman! Den europeiska unionen är grunden för vår säkerhetspolitik.
              Det är framför allt genom EU-medlemskapet som Sverige kan stärka
              sin roll på den internationella scenen, och det gäller inte minst
              i närområdet. Om vi agerar tillsammans med 24 och snart 26 andra
              EU-länder, som till exempel i Vitryssland, finns det en helt annan
              kraft än om Sverige agerar bara på egen hand. Vi får inte ta Europasamarbetet
              för givet, och vi borde vara mer rädda för ett för svagt Europasamarbete
              än ett för starkt.
            </seg>
            <seg xml:id="i-2a42abc298af466b-0">
              Det är viktigt att EU kan agera mer kraftfullt och samordnat
              på den internationella scenen. EU måste mer effektivt utnyttja
              de instrument som står till förfogande. Det gäller handel, bistånd,
              politisk dialog, konfliktförebyggande, krishantering liksom rättsliga
              frågor för att främja demokrati, säkerhet, respekt för mänskliga
              rättigheter och hållbar utveckling i olika delar av världen. Den
              gemensamma utrikes- och säkerhetspolitiken måste tydligare vägledas
              av gemensamma värderingar kring frihet, demokrati och de mänskliga
              rättigheterna.
            </seg>
            <seg xml:id="i-5ded6f7bf5c09b4d-0">
              Sverige ska föra en utrikespolitik som väcker respekt i världen,
              och politiken ska vägledas av tydliga ambitioner och målsättningar.
              Emellertid är behovet av förändring stort, eftersom dagens svenska
              utrikespolitik saknar både engagemang och en tydlig färdriktning.
              Resultatet av det är att Sverige inte har det inflytande och den
              samarbetskapacitet i EU-kretsen på utrikespolitikens område som
              vi skulle kunna ha. Detta sker samtidigt som vi ser hur EU successivt
              tar ansvar men skulle kunna ta ett ännu bredare ansvar för globala
              problem.
            </seg>
            <seg xml:id="i-46fb392e6f7c03af-0">
              Herr talman! Jag ska sluta med att konstatera att det är valår
              i år. Det är en vanlig årlig skrivelse vi diskuterar, Berättelse
              om verksamheten i Europeiska unionen 2005 . Om bara några månader
              är det val, och jag är väldigt glad och stolt över att vi från
              den borgerliga alliansen har ett starkt och samlat alternativ,
              där fyra partier kan göra EU mycket bättre. Detta innebär också
              att man därmed kan företräda Sverige bättre i EU.
            </seg>
            <seg xml:id="i-59c77d9b646cd694-0">
              Vi har förberett oss. Vi har skrivit oss samman. Vi är tydliga
              och klara med hur vi ser på fråga efter fråga inom EU som det
              ser ut i dag och hur vi vill att det ska se ut framöver. Vi för
              öppna och konstruktiva samtal om detta oss emellan, och vi redovisar
              hur vi vill att det ska se ut.
            </seg>
            <seg xml:id="i-222f38e8f83c07ae-0">
              Men att rösta på antingen Socialdemokraterna, Miljöpartiet eller
              Vänstern i höstens val innebär att man inte vet någonting om vilken
              EU-politik som Sverige avser att föra och hur man vill ta till
              vara Sveriges intressen inom EU, eller om man rentav bara ska
              lämna walk over.
            </seg>
            <seg xml:id="i-521221a53125e33e-0">
              Jag skulle samtidigt också vilja påtala, när jag nu har talat
              om vikten av en utrikes- och säkerhetspolitik som håller samman,
              att EU blir aldrig starkare än sin svagaste länk. Jag är orolig
              för de senaste dagarnas utveckling, som ibland beskrivs som del
              i en kommande valrörelse i Sverige. Om vi inte från svensk sida
              är solidariska med gemensamt fattade beslut inom EU på utrikes-
              och säkerhetspolitikens område kan vi inte kräva att andra ska
              vara det när det gäller andra frågor. Att Sverige nu agerar ensidigt,
              som det uppfattas, i frågor kring det mycket känsliga läget i
              Mellanöstern är bekymmersamt.
            </seg>
            <seg xml:id="i-ec5cae8fcca73fd9-0">
              Jag yrkar, herr talman, bifall till alliansens gemensamma reservation
              vad gäller utvidgningen, reservation 1, men vi står naturligtvis
              bakom samtliga våra gemensamma reservationer.
            </seg>
          </u>
          <note type="speaker" xml:id="i-c8811222b896a694-0">
            Anf. 13 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-f889a1ab37451d61-0">
            <seg xml:id="i-1b28a30fa3566e6b-0">
              Herr talman! Det här betänkandet spänner över många områden,
              liksom verksamheten i EU. Jag ska begränsa mig till att tala om
              temat att EU bör bli mer socialliberalt, mindre råkapitalistiskt
              marknadsliberalt.
            </seg>
            <seg xml:id="i-515c4db87bde8336-0">
              Socialpolitik bör naturligtvis i första hand vara en nationell
              angelägenhet, sägs det ofta. Men det går inte att skilja ut socialpolitiken
              från regler om skatter, handel, kommersiell konkurrens och rörlighet
              för människor över gränserna. Det finns många exempel på sådana
              motsättningar. Det mest tydliga men långt ifrån enda exemplet
              är EU:s och vårt medlemskaps inverkan på svensk alkoholpolitik.
              Det är många försvagningar av den svenska alkoholpolitiken som
              är en följd av vårt medlemskap och som har bidragit till ökad
              alkoholkonsumtion och ökade alkoholskador. Men det viktigaste
              är naturligtvis att Sverige har godtagit EU:s mycket generösa
              för att inte säga orimligt generösa regler för införsel av alkohol
              från länder med lägre beskattning.
            </seg>
            <seg xml:id="i-7321624fa569d5df-0">
              När jag gick hit trodde jag att man i Sveriges riksdag kunde
              visa en overheadbild, så jag hade med mig en sådan. Nu har jag
              lärt mig att så moderna är vi inte i Sveriges riksdag. Det var
              vi förr när jag var ledamot för 25 år sedan. Men jag visar upp
              den för den händelse någon ser. Den övre bilden visar hur mycket
              alkohol man får ta in. Det är en ganska god billast när man reser.
              Den undre bilden visar hur mycket cigaretter man får ta in. Det
              är 800 stycken, till skillnad från 230 liter alkoholdrycker. Alla
              som har studerat det här vet att det har bidragit till att vi
              i stället för en minskad alkoholkonsumtion med 25 % som vi hade
              tänkt oss har vi fått en ökad alkoholkonsumtion med 30 % sedan
              vi gick med i EU. Tyvärr ser det ut som om det är en bestående
              ökning, även om ökningen för tillfället inte fortsätter.
            </seg>
            <seg xml:id="i-0306ebe10fb249a6-0">
              Nu har de nordiska länderna kommit fram till en gemensam linje.
              Vi ska arbeta för att halvera mängden alkoholdrycker som får föras
              in, alltså bara 115 liter varje gång man reser. Vi ska dessutom
              arbeta för att dubblera minimiskatterna på alkohol inom EU och
              införa sådan skatt på vin som för närvarande är noll.
            </seg>
            <seg xml:id="i-3072f5cfd2c1bd23-0">
              Det beslutet, även om det skulle vara otillräckligt om det genomfördes,
              skulle ändå vara en framgång, en markering av att alkohol inte
              är en vanlig vara. Men tyvärr märks det inte mycket av den gemensamma
              nordiska linjen när man tar del av regeringens årsbok om EU. Där
              talas visserligen om att Sverige arbetar för en gemensam strategi
              för att minska alkoholens skadeverkningar inom unionen, men det
              absolut viktigaste kravet, att Sverige ska kunna begränsa införseln
              av billig alkohol från de länder som har lägre skatter än vi,
              nämns knappast. Tyvärr verkar det inte heller som om det finns
              i regeringens arbetsplan för EU, i varje fall inte om man ska
              döma av det som jag har kunnat hitta på regeringens hemsida.
            </seg>
            <seg xml:id="i-fe1262426e8221fb-0">
              Ännu mer oroande är att det inte heller verkar vara någon fråga
              som våra medarbetare i representationen i Bryssel har fått signaler
              om ska prioriteras. Var och en som vet hur man ska påverka EU
              vet ju att om man ska få gehör hos de andra medlemsländerna för
              någonting som man tycker är viktigt måste regeringens medlemmar
              och Sveriges representanter i alla sammanhang påminna om att det
              är en viktig fråga för Sverige. Det här råkar vara den i stort
              sett enda fråga där vi verkligen har fått ett påtagligt negativt
              resultat av vårt medlemskap som skapar stora skador i många svenska
              familjer. Då borde det vara lätt att argumentera för att detta
              är en prioriterad fråga, dessutom ännu lättare eftersom flera
              nordiska länder delar vår uppfattning och också har känt av det
              här, framför allt naturligtvis Finland sedan de baltiska staterna
              kom med i EU med sina mycket låga alkoholskatter.
            </seg>
            <seg xml:id="i-b346b59b23617bcb-0">
              Utskottets majoritet säger inte heller så mycket om detta. Man
              kan undra om Sverige i praktiken har givit upp strävan att få
              en ändrad hållning från EU när det gäller möjligheten att begränsa
              införseln av billig alkohol. Folkpartiets partimotion som behandlar
              den här saken har i stor utsträckning hänvisats till socialutskottet
              där vi står bakom de uttalanden som utskottet gör.
            </seg>
            <seg xml:id="i-1310520beca91d4c-0">
              I detta betänkande finns en reservation från Kristdemokraterna
              och Miljöpartiet som går ut på att Sverige ensidigt skulle införa
              hårdare regler, ungefär som de som vi accepterade när vi blev
              medlem i EU. Tyvärr tror jag inte att detta är en realistisk väg,
              även om jag naturligtvis skulle önska att det var så. Så jag kan
              inte stödja den reservationen. Vi har en situation på det juridiska
              området där i stort sett varenda svensk statstjänsteman uppfattar
              sig som en privat EG-domstol som ska tolka EG-rätten. Det är svårt
              att tolka den på annat sätt än att Sverige har gått med på att
              ha de generösa införselreglerna. Även om jag känner sympati för
              att vi kan komma i ett läge som blir så desperat att vi måste
              göra någonting sådant tror jag inte att det för dagen är en realistisk
              idé.
            </seg>
            <seg xml:id="i-e1a507504d775aa7-0">
              Nu har vi fått ett nytt hot mot den svenska alkoholpolitiken.
              Det är något som kallas för distanshandel. Det innebär att man
              genom Internet beställer alkohol från lågskatteländerna. Det är
              ett dubbelfel. Man kringgår ju då det monopol som EU har godkänt
              och som även EG-domstolen har godkänt. Dessutom kringgår man de
              svenska alkoholskatterna, trots det rättsfall som finns som säger
              att när man beställer varor kommersiellt ska det vara skatten
              i konsumtionslandet som gäller. Men då vet vi att den här distanshandeln
              inte skulle vara intressant. Folk har inget emot att gå på Systemet.
              Det de inte gillar är skatterna. Därför är det ett kringgående
              av vår beskattning. Nu har detta kommit upp i Högsta domstolen,
              och generaladvokaten i EG-domstolen har utfärdat ett glädjande
              yttrande som pekar på att Sveriges lag gäller, att vi inte behöver
              tillåta distanshandel.
            </seg>
            <seg xml:id="i-279104f7e443c9f4-0">
              Det som händer är att den här processen tar lång tid. Under den
              tiden är det ett antal skrupelfria företag som utnyttjar det som
              de anser vara ett oklart rättsläge. Så här får tullen nu beslagta
              tonvis med alkoholdrycker. Tyvärr är det säkert en hel del som
              slinker igenom, bland annat för att en del har tyckt att rättsläget
              var oklart.
            </seg>
            <seg xml:id="i-3fb4dc5f1da08e48-0">
              Det verkar som om välrenommerade jurister och företag engagerar
              sig i ansträngningarna att kringgå lagen. Det är något förvånande.
              De verkar inte bekymra sig om att deras handlande bidrar till
              ökade alkoholskador. Det sägs till och med att Bonnierföretagen
              har del i ägandet av ett av de företag som nu trotsar svensk lagstiftning
              och annonserar vitt och brett om möjligheten att beställa billig
              sprit över nätet. Om det är sant jag säger: om det är sant hoppas
              jag att någon medlem av denna familj ingriper. Annars blir familjens
              goda anseende när det gäller samhällsansvar allvarligt skadat.
            </seg>
            <seg xml:id="i-385daa3af93ce761-0">
              Folkpartiets ledamöter står bakom fem reservationer. Jag gör
              det också, även om jag inte har suttit på ärendet i utrikesutskottet,
              men för tids vinnande avstår jag från yrkande just nu. Jag instämmer
              i det yrkande som Gunilla Carlsson hade tidigare om vår gemensamma
              reservation.
            </seg>
            <seg xml:id="i-c64f88a772c2e263-0">
              För att sammanfatta, herr talman: Vi gick inte med i EU för att
              få ökade alkoholskador, men det har vi fått. Jag citerar nu Folkpartiets
              partimotion. Vi vill arbeta för ett EU som utnyttjar marknadsekonomins
              fördelar men som också låter sociala synpunkter och hänsyn till
              folkhälsan väga tyngre när det är motiverat.
            </seg>
          </u>
          <note type="speaker" xml:id="i-f5d090fb9a1d7770-0">
            Anf. 14 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-87a7f9d69afef14d-1">
            <seg xml:id="i-4b5c7fbf9aaff40d-0">
              Herr talman! Jag vill börja med att yrka bifall till reservation
              1 under punkt 1. Vi står naturligtvis bakom alla våra andra reservationer
              också. Utöver den vill jag yrka bifall till reservation 10, som
              just handlar om alkoholfrågorna. Jag ska återkomma till dem senare.
            </seg>
            <seg xml:id="i-778868b04a26227c-0">
              Herr talman! Pionjärerna bakom EU var kristdemokrater. De motarbetade
              fascismen och nazismen vid en tidpunkt då det krävdes stort mod
              att göra det. Jean Monnet brukar kallas EU:s arkitekt och lade
              grunden för det europeiska samarbetet. Den bärande tanken är fred,
              välstånd och demokrati. Detta glöms ibland bort i den sakpolitiska
              debatten. Vi kristdemokrater vill gärna förvalta denna tanke och
              påminna om den också i den här skrivelsen.
            </seg>
            <seg xml:id="i-18c77c55d71932bc-0">
              Herr talman! För Kristdemokraterna i Sverige är det europeiska
              samarbetet en självklarhet. Det är svårt att i dag tänka sig ett
              Europa bestående av handelsmurar, tullar och fientlighet. Men
              allt är inte perfekt; det finns många saker som behöver förbättras
              och utvecklas.
            </seg>
            <seg xml:id="i-faf6818dd507623b-0">
              Det konstitutionella fördraget handlar i allt väsentligt om att
              reformera beslutsprocessen och att bekräfta redan gällande regler.
              Det skulle rensa upp i snårskogen av regelverk och bringa klarhet.
              Regler som i dag finns utspridda på en mängd ställen skulle samlas
              i en överskådlig fördragstext. Frankrikes och Nederländernas nej
              har i grunden förändrat förutsättningarna för hela EU.
            </seg>
            <seg xml:id="i-1053483cde89d17d-0">
              I juni 2005 utlyses en så kallad reflexionsperiod under vilken
              en fördjupad diskussion skulle föras, bland annat om det konstitutionella
              fördragets framtid. Detta har inte regeringen tagit på allvar.
              Under snart ett års tid har det inte pågått någon het debatt om
              konstitutionens framtid. Debatterna lyser med sin frånvaro. Den
              utlysta reflexionsperioden har mer liknat en tankepaus än en tid
              för reflexion.
            </seg>
            <seg xml:id="i-fdb6ebb5dd2709c3-0">
              När vi kristdemokrater kritiserar regeringen försöker regeringen
              skyla sina tillkortakommanden genom att hänvisa till en parlamentarisk
              kommitté som tillsatts Kommittén för EU-debatt. Det duger inte.
              Att avfärda vår kritik genom att hänvisa till en parlamentariskt
              tillsatt kommitté är inte ansvarsfullt. Regeringen måste börja
              ta ett eget ansvar i denna fråga.
            </seg>
            <seg xml:id="i-8485e09bfbfbc7f9-0">
              Herr talman! En fråga som måste lyftas upp i Europadebatten gäller
              alkohol. Alkoholkonsumtionen har ökat dramatiskt under den senaste
              tioårsperioden. Vi kristdemokrater menar att Sverige måste driva
              kravet att införa striktare regler för införsel av alkohol. En
              rimlig nivå bör vara att återgå till de införselkvoter som avtalades
              i samband med medlemskapsförhandlingarna.
            </seg>
            <seg xml:id="i-a6414fd5aa7f576c-0">
              Folkhälsoskäl är ett legitimt skäl för att frångå principen om
              en öppen marknad inom EU. Enligt artikel 30 i EU:s grundfördrag
              kan en medlemsstat införa restriktioner för import, export eller
              transitering som grundas på hänsyn till allmän moral, allmän ordning
              eller allmän säkerhet eller intresset att skydda människors eller
              djurs hälsa och liv. EG-domstolen har även slagit fast att syftet
              att skydda människors hälsa från alkoholens skadeverkningar otvivelaktigt
              är ett av de syften som kan göra ett undantag från artikel 30
              [nuvarande artikel 28] befogat. Dessutom slås det i artikel 152
              i EU:s grundfördrag fast att en hög hälsoskyddsnivå för människor
              skall säkerställas vid utformning och genomförande av all gemenskapspolitik
              och alla gemenskapsåtgärder.
            </seg>
            <seg xml:id="i-b93c8c48cf4109fc-0">
              Sannolikheten är stor att ett ensidigt införande av införselkvoter
              innebär att Sverige dras inför EG-domstolen. Därmed ges en möjlighet
              att argumentera för ett folkhälsoperspektiv när det gäller försäljningen
              av alkohol. Det kommer också att ge den svenska regeringen tid
              att förhandla.
            </seg>
            <seg xml:id="i-b45a1e56f4d1ea7a-0">
              Jag vill uppmana Gabriel Romanus att här rösta för vår reservation
              och också i handling bidra till en sådan här möjlighet. Det är
              viktigt att man i politiken inte bara ger uttryck för och visar
              vilja utan också ställer upp på de reservationer som riksdagen
              har till sitt förfogande. Jag tror att vi inte bara ska rädas
              tjänstemännens tolkningar, utan som politiker måste vi också tala
              om var vi står och vad vi vill arbeta för och kanske ibland utmana
              det system vi inte gillar. Jag hälsar Gabriel Romanus välkommen
              att delta i den voteringen så småningom.
            </seg>
            <seg xml:id="i-c9cd5789c6d0b922-0">
              Herr talman! En annan fråga som måste lyftas upp är EU:s utvecklings-
              och biståndspolitik. EU är en stor bidragsgivare. Det är bra,
              men många utvecklingsländer tvingas i dag hantera tusentals parallella
              utvecklingsprojekt. Eftersom projekten ofta saknar samordning
              och har många olika rapporteringsrutiner uppstår brister i effektiviteten,
              vilket leder till stor belastning på en ofta redan hårt prövad
              förvaltning. En koordinering av medlemsländernas och EU:s bistånd
              skulle skapa samordningsvinster. Kristdemokraterna har jobbat
              hårt för denna fråga inom ramen för Europaparlamentet, men ännu
              återstår mycket att göra. Här bör den svenska regeringen ta nya
              och tydliga initiativ!
            </seg>
            <seg xml:id="i-74da8f0d4ca8fd72-0">
              Till sist, herr talman, men mycket viktigt: Sverige handlade
              fel när ledare för terroristorganisationen Hamas tilläts besöka
              Sverige. Sverige borde i stället ha följt Frankrikes exempel.
              Hamas vann förvisso valet till den palestinska myndigheten, men
              valresultatet har inte lett till att Hamas har ändrat sina grundvärderingar.
              Hamas stadgar slår ännu fast att Israel bör utplånas. En sådan
              ståndpunkt borde aldrig svenska demokratiska företrädare ge sitt
              stöd genom att upplåta tid och plats för ospecificerade överläggningar.
            </seg>
            <seg xml:id="i-ac9a7ef052b471d1-0">
              Herr talman! Så länge Hamas inte erkänner staten Israel, och
              så länge Hamas inte sätter stopp för självmordsbombningar och
              andra terrorattentat som har för avsikt att döda civila vilka
              det vara må som besöker drabbade restauranger och kaféer, ska
              Hamasledare inte vara välkomna in i EU.
            </seg>
            <seg xml:id="i-f8d0b47999b68a4b-0">
              Självklart ska Sverige och EU göra allt för att främja en dialog,
              men den ska föras mellan parter och inom världssamfundet. Och
              för att en dialog ska vara meningsfull måste Hamas erkänna staten
              Israels rätt att existera och fördöma terror! Att försvara besöket
              med att reglerna följts duger inte. Ledare för terroristorganisationer
              ska inte ges visum till Sverige eller övriga Schengenländer. EU
              måste uppvisa en enad hållning mot terrorismen. Allt annat är
              orimligt.
            </seg>
          </u>
          <note type="speaker" xml:id="i-38d6cbf2beb9d091-0">
            Anf. 15 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-f889a1ab37451d61-1">
            <seg xml:id="i-2eeedc9ad0d5f1d5-0">
              Herr talman! Jag tror att Holger Gustafsson och jag har samma
              grundsyn när det gäller önskan att driva en restriktiv alkoholpolitik.
              Vi beklagar också att Sverige, dock utan medverkan av våra partier,
              vek sig för påtryckningarna från EG-kommissionen och kommissionären
              Bolkestein. Men nu gjorde Sverige det, och då gäller det att göra
              det bästa möjliga av situationen.
            </seg>
            <seg xml:id="i-23598960ef4327d2-0">
              Tyvärr tror jag inte att vi nu kan införa de här begränsningarna
              igen ensidigt. Jag utesluter inte att vi kan komma i ett sådant
              läge i framtiden, men jag tror att vi först måste driva detta
              förhandlingsvägen genom den gemensamma nordiska aktion som det
              borde synas lite mer av i regeringens agerande och rapporter.
              Som sagt utesluter jag inte att vi i framtiden kan komma i ett
              mer desperat läge, men jag tror inte att vi är där nu.
            </seg>
            <seg xml:id="i-d198dc030400c950-0">
              Tyvärr är EG:s rättssystem sådant att det är svårt att upprätthålla
              regler på ett sådant sätt som vi skulle behöva göra i det här
              fallet, och därför förordar jag inte någon ensidig aktion i dagsläget.
            </seg>
          </u>
          <note type="speaker" xml:id="i-0c1835185cbf2d49-0">
            Anf. 16 HOLGER GUSTAFSSON (kd) replik:
          </note>
          <u who="holger_gustafsson_268a76" xml:id="i-87a7f9d69afef14d-2">
            <seg xml:id="i-546e5f4d6f1a8111-0">
              Herr talman! Jag delar Gabriel Romanus åsikt att vi har liknande
              uppfattning. Men jag har visat på tre lagrum som är goda nog beträffande
              att försöka sig på en annan politik inom EU. Jag tror att det
              vore värdefullt att inte bara visa värderingar utan också visa
              civilkurage genom att rösta för detta och att vara handlingskraftig.
              Vi behöver ha många om det i Sveriges riksdag om vi ska åstadkomma
              en förändring, och det är därför jag utmanar Gabriel Romanus lite
              grann.
            </seg>
          </u>
          <note type="speaker" xml:id="i-f8be5fa14c64086f-0">
            Anf. 17 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-f889a1ab37451d61-2">
            <seg xml:id="i-83e51640bf328585-0">
              Herr talman! Jag vill inte recensera Holger Gustafssons civilkurage.
              Jag vet inte vilka stora risker han tar genom att rösta för den
              här reservationen. Jag hoppas att han inte tror att det beror
              på brist på mod från min sida när jag har en annan uppfattning
              i sakfrågan.
            </seg>
            <seg xml:id="i-87e8e3fad85832ab-0">
              Samtidigt vill jag, eftersom jag har ordet, passa på och instämma
              i vad Holger Gustafsson sade om inbjudan till representanter från
              Hamas.
            </seg>
          </u>
          <note type="speaker" xml:id="i-c38f9fb761640bd7-0">
            Anf. 18 HOLGER GUSTAFSSON (kd) replik:
          </note>
          <u who="holger_gustafsson_268a76" xml:id="i-87a7f9d69afef14d-3">
            <seg xml:id="i-560b6a69316dd58d-0">
              Herr talman! Jag vill bara hälsa Gabriel Romanus välkommen i
              voteringen!
            </seg>
          </u>
          <note type="speaker" xml:id="i-f9fb6ecfd5b0082d-0">
            Anf. 19 ALICE ÅSTRÖM (v):
          </note>
          <u who="alice_astrom_a6a363" xml:id="i-9c17d6b4a059f7a4-1">
            <seg xml:id="i-423f3985a09eed90-0">
              Herr talman! I dag behandlar vi utrikesutskottets betänkande
              UU10, som bygger på regeringens skrivelse om verksamheten i Europeiska
              unionen 2005, med andra ord en skrivelse om vad som har hänt och
              vad som redan har skett, och inte så mycket om vad som ska hända
              i framtiden, vilket man ibland kan tro när man lyssnar på debatten.
            </seg>
            <seg xml:id="i-867d0a2574dfe343-0">
              Det här är ändå ett tillfälle att säga någonting om EU, det samarbete
              som finns där och vad som har hänt.
            </seg>
            <seg xml:id="i-463e86a86ac56e2a-0">
              Sedan folkomröstningarna i Frankrike och Holland, folkomröstningar
              där folket röstade nej till den nya konstitutionen, har vi haft
              en lite underlig debatt, om man ska vara ärlig och tittar runtomkring
              i olika länder, om varför man röstade nej i Frankrike och Holland.
              Det har sagts väldigt ofta och väldigt mycket att det här egentligen
              inte handlar om konstitutionen, utan det handlade om inrikespolitik,
              det handlade om missnöje med ett eventuellt medlemskap för Turkiet,
              det handlade om att man ville ha mer regleringar eller mindre
              regleringar men alla hade röstat nej av fel orsak. Man hade inte
              röstat om konstitutionen. Samtidigt har vi i debatten inte hört
              någon diskussion om varför de som röstade ja till konstitutionen
              gjorde det. Det finns ju länder där man har gjort det. Ingen har
              sagt att de som röstade ja gjorde det av fel orsaker, att de egentligen
              hade röstat ja bara för att det fungerade bra inrikespolitiskt
              eller att man var positiv till andra saker.
            </seg>
            <seg xml:id="i-fa9f53a1f39f2709-0">
              Jag tror att det är viktigt, herr talman, att man i debatten
              om EU också tar folk på allvar. Deras oro och deras ställningstagande
              är värda all respekt.
            </seg>
            <seg xml:id="i-87308077c0ebffbd-0">
              Där kan vi nu se att vi har en process. Efter den reflexionsperiod
              som vi är inne i ser vi att flera länder har gått vidare i processen
              och att man ratificerar den nya konstitutionen, men att det här
              egentligen saknar en juridisk mening. Ska man titta på de tidigare
              fördragen så innebär nej i en folkröstning, som när Holland och
              Frankrike sade nej, att konstitutionen har fallit. Men det kan
              vara en juridisk diskussion.
            </seg>
            <seg xml:id="i-3f22baa125dc3244-0">
              Det viktiga är kanske att det krävs en aktiv EU-debatt. Det var
              en debatt som skulle föras nu under reflexionsperioden. Men där
              måste vi faktiskt instämma i den kritik som har kommit från flera
              i talarstolen: Någon aktiv debatt och någon aktiv diskussion om
              EU:s framtid har inte förts. Där räcker det inte med att man tillsätter
              en kommitté eller någonting, utan debatten och diskussionen måste
              föras med befolkningen.
            </seg>
            <seg xml:id="i-3c02c932036d3880-0">
              För Vänsterpartiets del är det också viktigt att den här debatten
              och diskussionen förs före valet, det vill säga diskussionen om
              EU:s utveckling och framtid och om en framtida konstitution. Det
              är nämligen nästa riksdag som kommer att fatta beslut i dessa
              frågor. Det kommer att ske under nästa mandatperiod. Och vi vet,
              herr talman, att det tyvärr har varit stora skillnader mellan
              vad riksdagsledamöter och partitoppar har tyckt och vad folket
              har tyckt. Ett exempel man kan ta är EMU-folkomröstningen, där
              ca 80 % av riksdagsledamöterna var för EMU, men 56 % av folket
              röstade emot. Det tyder på att det finns ett behov av att föra
              den här debatten och diskussionen och av att man faktiskt för
              den nu under valrörelsen.
            </seg>
            <seg xml:id="i-286579d7aa763cfc-0">
              Det är många stora frågor som ligger på bordet. En fråga som
              har varit uppe här tidigare från talarstolen är frågan om den
              gemensamma utrikespolitiken och de gemensamma ställningstagandena.
              Det är en viktig fråga som folk måste ta ställning till. Vad innebär
              utvecklingen av en gemensam utrikespolitik att EU ska tala med
              en röst och att EU måste agera gemensamt och vara starkt? Men
              den viktigaste frågan måste ju vara: Vad ska man agera för? Vad
              är det för politik man ska föra? Är det samma politik som Storbritannien,
              som faktiskt begick ett folkrättsbrott när man gick in i Irak,
              eller de övergrepp eller kränkningar av mänskliga rättigheter
              som begås av de länder i EU som också finns med i Irak och Afghanistan
              i dag? Är det fråga om den viktigare och starkare knytningen,
              den transatlantiska länken med andra ord ett mycket starkare närmande
              till USA som är den gemensamma utrikespolitik vi ska ha? Är det
              Frankrikes politik när det gäller frågan om Västsahara och västsahariernas
              rättigheter som ska vara den gemensamma utrikespolitiken? Det
              är innehållet som måste bli föremål för den viktiga diskussionen.
            </seg>
            <seg xml:id="i-387a0c2a2e9d1ea1-0">
              Herr talman! Jag hade inte tänkt att beröra det jag ska ta upp
              nu, men flera har nu tagit upp det här i talarstolen, nämligen
              EU:s gemensamma ståndpunkt när det gäller Hamas och att ha en
              debatt eller dialog med Hamas. Det finns ingenstans inom EU ett
              beslut att man inte ska föra någon som helst dialog med Hamas.
              Det är viktigt att poängtera det. Men det är också viktigt att
              poängtera att för Vänsterpartiets del är det självklart att en
              dialog måste kunna föras, och man måste kunna föra den med olika
              parter och kunna kritisera men också kunna föra en dialog för
              att kunna få en förändring till stånd. Vänsterpartiet är kritiskt
              till mycket i Hamas politik och att Hamas inte ger Israel rätt
              att existera, men vi är beredda att ta en dialog och framföra
              det.
            </seg>
            <seg xml:id="i-14daa27dfa17f642-0">
              Min fråga blir till övriga: Är ni lika beredda att framföra till
              Israel, där man nu i installationstalet för den nya regeringen
              pratar om att vissa mindre bosättningar på Västbanken ska utrymmas.
              Resten, de stora bosättningarna på Västbanken, skulle man nu räkna
              med låg innanför Israels nya gränser. Men där kommer ingen kritik,
              och där är man beredd att föra dialog. Ska vi få någon fred i
              Mellanöstern så måste en dialog kunna föras.
            </seg>
            <seg xml:id="i-3d16c97a53801a6a-0">
              Herr talman! I det här betänkandet har Vänsterpartiet bara två
              reservationer. En reservation rör de problem och den oro vi ser
              när det gäller mänskliga rättigheter i Turkiet. På samma sätt
              som flera talare tidigare i dag har välkomnat en möjlighet för
              Turkiet att komma med men också betonat att man måste uppfylla
              de villkor och krav som EU ställer, så måste man också, om man
              är seriös, våga framföra kritiken och lyfta fram den också här
              i kammaren. Vi ser att det finns stora brister när det gäller
              mänskliga rättigheter i Turkiet, och man har en lång väg kvar
              att gå.
            </seg>
            <seg xml:id="i-42b91fedc7c99109-0">
              Därför yrkar jag bifall till reservation 2, men jag står givetvis
              bakom även den andra reservationen.
            </seg>
            <seg xml:id="i-63e3703330968cfb-0">
              Vänsterpartiet har också i ett särskilt yttrande skrivit att
              på flera av de punkter som tas upp i skrivelsen har vi under året
              i olika sammanhang och i olika reservationer i andra betänkanden
              lyft fram vår EU-politik. Vi har valt att inte upprepa det i samband
              med regeringens skrivning på nytt igen.
            </seg>
          </u>
          <note type="speaker" xml:id="i-d8d578c18c5953a7-0">
            Anf. 20 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-f889a1ab37451d61-3">
            <seg xml:id="i-23b40637a14a740e-0">
              Herr talman! Alice Åström tycker att man ska debattera förslaget
              till ny konstitution för EU, och det är väl bra om vi då också
              gör det här i riksdagen och inte bara säger att andra ska debattera
              det.
            </seg>
            <seg xml:id="i-45001ed89ec2b944-0">
              För mig som just talade för att EU bör bli mer socialliberalt
              är det angeläget att lyfta fram att i förslaget finns det faktiskt
              åtskilliga bestämmelser som betonar det sociala ansvaret och som
              också betonar att länder som vill gå längre än vad EU har gjort
              ska kunna göra det och ha en starkare socialpolitik på områden
              där man har också gemensamma åtgärder. Det ämne som jag talade
              om, alkoholpolitiken, är ett tydligt exempel på det, och det är
              ett av skälen till att jag tycker att det vore en framgång om
              man fick den här konstitutionen eller någonting som i varje fall
              innehåller de här elementen för framtiden och inte bara sade nej
              till alla förändringar.
            </seg>
            <seg xml:id="i-a919396a89b53c61-0">
              Sedan är det ändå att mäta med lite olika mått när man säger:
              Ja, ja, ni kritiserar Hamas för att de vill att Israel ska utplånas,
              men då får ni kritisera Israel för att de drar gränserna på ett
              sätt som vi inte gillar. Men det är ändå lite skillnad. Israel
              ska tydligen till varje pris kritiseras. Är det så att man ockuperar
              är det fel, och när man drar sig tillbaka ensidigt, ja, då är
              det också fel. Men det är klart att man drar sig ju tillbaka ensidigt
              därför att man inte får till stånd någon förhandling. Man kan
              ju inte förhandla med någon som vill att man ska avlivas.
            </seg>
          </u>
          <note type="speaker" xml:id="i-5e468c6d82f07291-0">
            Anf. 21 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-9c17d6b4a059f7a4-2">
            <seg xml:id="i-a7402f7c8b30989d-0">
              Herr talman! Jag ska börja med det sista. Jag hade kunnat räkna
              upp en mängd olika punkter när det gäller Israel: husdemoleringar,
              utomrättsliga avrättningar, bomber både i Gaza och på Västbanken.
              Det är åtskilliga liv som har spillts på båda sidor.
            </seg>
            <seg xml:id="i-23f11c359be68040-0">
              Sedan måste jag i den här debatten uttrycka en förvåning. Under
              flera år har Israel haft möjlighet till förhandling med en organisation
              och med en palestinsk regering som hade accepterat Israels rätt
              att finnas som stat. Också den palestinska förhandlingsparten
              var för en tvåstatslösning, men man såg inte någonting hända.
            </seg>
            <seg xml:id="i-5f16782e04939eeb-0">
              Jag tar avstånd från Hamas uttalande, men jag tror inte att det
              blir en bättre fredsprocess, en positivare utveckling och en minskad
              våldsspiral om man inte också för dialogen med den folkvalda regering
              som finns i Palestina i dag och framför den kritik som bör framföras.
            </seg>
            <seg xml:id="i-9e8b24970a68da76-0">
              När det sedan gäller konstitutionen finns det självklart vissa
              delar i den som är positiva, och en förändrad alkoholpolitik är
              någonting som skulle vara väldigt positivt. Det är en fråga som
              vi tog upp inför medlemskapet och där vi såg ett bekymmer. Tyvärr
              har vi fått rätt, och därför är det viktigt att man vidtar åtgärder.
              Men det finns en skillnad. Konstitutionen öppnar för att vi ska
              ha en gemensam socialpolitik och att det inte ska vara en nationell
              fråga som ska hanteras på nationellt plan för att man i vissa
              avseenden ska kunna uppnå förbättringar. Där tror vi att vi på
              sikt snarare skulle kunna förlora mer. När det gäller kampen om
              alkoholpolitiken tror jag att det finns andra områden som man
              kan ta den på.
            </seg>
          </u>
          <note type="speaker" xml:id="i-676e27dd362aa391-0">
            Anf. 22 GABRIEL ROMANUS (fp) replik:
          </note>
          <u who="gabriel_romanus_dbb0c3" xml:id="i-f889a1ab37451d61-4">
            <seg xml:id="i-0cc49fc2546e7347-0">
              Herr talman! Jag tänkte på den bestämmelse som finns i förslaget
              som säger att de europeiska lagar och ramlagar som har antagits
              enligt den här artikeln inte ska hindra någon medlemsstat från
              att bibehålla eller införa sådana mer långtgående skyddsåtgärder
              som är förenliga med konstitutionen. Jag tycker att de som har
              förhandlat om den här grundlagen på den punkten har gjort ett
              ganska bra jobb.
            </seg>
            <seg xml:id="i-6369da4f15956a98-0">
              För att säga ytterligare några ord om Israel är det ju bekant
              för oss alla att Israels dåvarande premiärminister Ehud Barak
              förde förhandlingar med PLO väldigt långt och var beredd till
              mycket långtgående eftergifter för att få fred. Men att begära
              att Israel ska acceptera att dess medborgare i helt oskyldiga
              sammanhang dödas av självmordsbombare utan att den palestinska
              statsledningen eller myndigheten gör något för att förhindra det
              är att begära väl mycket tycker jag. Om Alice Åström ingick i
              en regering i något land som utsattes för den typen av attacker
              tror jag nog att hon skulle dela den uppfattningen.
            </seg>
          </u>
          <note type="speaker" xml:id="i-c22629827115586d-0">
            Anf. 23 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-9c17d6b4a059f7a4-3">
            <seg xml:id="i-6fd827ba560ad735-0">
              Herr talman! Det är underligt att det i den här diskussionen
              i stort sett aldrig lyckas gå fram att jag tar avstånd från Hamas
              uttalande om att Israel inte ska få existera. Jag är för en tvåstatslösning.
              Jag tar avstånd från våld som metod, som politisk metod. Jag tar
              avstånd från självmordsbombare som spränger oskyldiga människor
              i luften. Men jag tar också avstånd från en statsterrorism. Jag
              tar avstånd från en israelisk militärmakt som sopar ned hela kvarter
              med hus för att det finns någon som har varit misstänkt. Man tar
              ifrån barn deras hem och man bombar där man säger att det finns
              en misstänkt terrorist, men man bryr sig inte om att eventuellt
              oskyldiga människor runtomkring dör.
            </seg>
            <seg xml:id="i-fa0c17e9c923fbf6-0">
              Jag tar avstånd från att använda våld som en metod. Och jag är
              beredd att kritisera både Israel och Hamas och de palestinska
              grupper som använder våld eller varhelst i världen man använder
              våld. Men jag tror inte att det går att bara säga att man ska
              ta avstånd från våldet och sedan säga att man inte är beredd att
              föra någon som helst dialog i de här krishärdarna. Då tror jag
              inte att man kommer långt. Jag tror att man kommer mycket längre
              om man vågar vara öppen och kritisk mot båda parter och föra dialog
              med båda parter, oavsett om det finns saker som man ogillar och
              med all rätt ska kritisera.
            </seg>
          </u>
          <note type="speaker" xml:id="i-2f4f42e19f011a16-0">
            Anf. 24 AGNE HANSSON (c):
          </note>
          <u who="agne_hansson_5206a7" xml:id="i-f2a8f4f29770be5e-1">
            <seg xml:id="i-c5f545ce9c0ce8ff-0">
              Herr talman! Vi har just lämnat de lite mer högtidliga proklamationerna
              om EU och kommit in på det praktiska vardagsslitet och vardagsarbetet
              om verksamheten i Europeiska unionen.
            </seg>
            <seg xml:id="i-c00c8c01991679bd-0">
              Vi få som sitter här ska debattera den medan fraterniseringsprocessen
              går vidare på talmannens mottagning på annan plats här i riksdagen.
            </seg>
            <seg xml:id="i-6246f42129701924-0">
              Det här är två sidor av EU som ofta speglas och också speglas
              hos folk i allmänhet. Då är det främst de högtidliga representationerna
              med glidande limousiner och klingande champagneglas som slår igenom
              mest. Men det är ändå det praktiska vardagsarbetet och vardagspolitiken
              som är det viktiga och som jag ser som det väsentligaste. Jag
              säger inte det här för att jag är avundsjuk för att jag inte får
              vara med på mottagningen, för jag är högst tillfredsställd med
              att få vara här i kammaren och ägna de här minuterna och timmarna
              åt praktisk vardagspolitik i stället. Medan representationen på
              diplomatins planhalva bland champagneglasen går vidare ska vi
              ägna oss åt att nu diskutera verksamheten i unionen.
            </seg>
            <seg xml:id="i-ecbed4aab447688f-0">
              Regeringens skrivelse, herr talman, omfattar hela verksamheten
              i Europeiska unionen år 2005. Den är naturligtvis viktig och den
              är framför allt omfattande. Samarbetsprojekt, som EU är, har ju
              alltid en tendens att vara självgenererande och att vidgas. Och
              det är bra att EU vidgas i fråga om antalet medlemmar. 2005 är
              ju det första verksamhetsåret med den vidgade kretsen av nya medlemmar,
              och det har fallit väl ut. De nya medlemsländerna har bidragit
              till tillväxten på ett positivt sätt i Europa. Nu står Turkiet
              på tur. Det är viktigt att välkomna och stödja också deras väg
              mot ett medlemskap fullt ut med sikte på ett fullvärdigt medlemskap
              när förhandlingsskedet är avslutat.
            </seg>
            <seg xml:id="i-5df4f195b3014b02-0">
              Det är bra att medlemskapsförhandlingar inletts med Kroatien
              och att Makedonien fått kandidatlandsstatus. Även övriga länder
              på Balkan bör kunna få bli medlemmar i EU på sikt. EU ska vara
              ett dynamiskt samarbete som står öppet för europeiska länder som
              uppfyller medlemskriterierna. Några yttre slutliga gränser ser
              jag inte ska ritas ut i Europa.
            </seg>
            <seg xml:id="i-bf964c2fd45d0b94-0">
              Herr talman! EU-samarbetet har också en tendens att växa i omfattning
              i fråga om bredden på ämnen och sakområden, något som innebär
              att EU ska syssla med allting. Den självgenereringen är oftast
              större. Den tycker inte jag är bra. Det riskerar att bli vare
              sig effektivt eller samlande. EU bör syssla med det EU är bra
              på och lämna åt medlemsländerna själva att vara suveräna och effektiva
              på områden som inte omfattas av ett samarbete. Därför är det viktigt
              att EU hittar en beslutsstruktur som gör att utvidgningen i antalet
              medlemmar blir lätt att hantera ur inflytandesynpunkt för alla
              men också klart avgränsad i uppgifter. Det bör, tycker jag, bli
              fokus för det arbete som måste ske när processen med det nya fördraget,
              som nu har strandat, åter ska tas upp.
            </seg>
            <seg xml:id="i-0405acdfdd7dc7d1-0">
              Herr talman! Regeringens skrivelse omfattar som sagt hela verksamheten
              i EU under 2005. Utrikesutskottet har i sitt ändå ganska omfattande
              betänkande valt att fokusera på sex teman eller områden. I ett
              anförande på tolv minuter måste avgränsningen bli ännu snävare.
              Jag har berört ett tema, utvidgningen. Jag väljer nu att i första
              hand se framåt. Att ge de före detta kommunistiska länderna i
              öst medlemskap i EU var Europas senaste stora utmaning. Det är
              dags, tycker jag, för en ny utmaning. Det är att ta sig an den
              uthålliga tillväxten, miljön och energifrågorna i EU. EU måste
              bli världsledande inom grön industripolitik.
            </seg>
            <seg xml:id="i-65296983bca54e7f-0">
              Europa står inför två enorma problem. Det ena är den låga och
              i vissa stycken kortsiktiga ekonomiska tillväxten och en oroande
              brist på sysselsättning. Den andra är klimatförändringarna, den
              tilltagande miljöförstöringen och en ohållbar situation inom energisektorn.
              Det är två utmaningar som går att förena till ett positivt resultat.
              Det är dags att se miljöutmaningen som ett sätt att skapa arbetstillfällen.
              Det är dags att vi förstår att en grön industripolitik i framtiden
              kommer att vara den största konkurrensfördel vi kan ha i Sverige
              och i Europa. Lissabonstrategin, som ska vara EU:s stora tillväxtprojekt,
              har hittills mest stått och stampat. Om vi ska få fart på Lissabonstrategin
              krävs det en storsatsning just inom den miljömässigt hållbara
              utvecklingen. Det är den stora tillväxtsektorn i Europa.
            </seg>
            <seg xml:id="i-88e730b70667f00f-0">
              Låt oss börja med att så långt det går göra oss fria från oljeberoendet.
              Vad olje- och gasberoendet från Ryssland inneburit har vi sett
              det senaste året. Det är inte enbart en stor risk för miljö och
              ekonomi. Det är det också ur säkerhetssynpunkt i Europa och för
              friheten och demokratin. Om inte EU snabbt kommer in på den miljövänliga,
              förnybara energivägen, som ger just långsiktighet och långsiktigt
              uthållig tillväxt, finns risk för att Europas länder investerar
              sig fast alltmer i den långsiktigt farliga kärnkraften. Dyr, olönsam
              och skadlig kärnkraft utgör ett allvarligt hot mot Lissabonstrategin
              och mot tillväxten i Europa. Tillväxt måste också byggas på en
              social och miljömässigt hållbar grund.
            </seg>
            <seg xml:id="i-2866ecf63bac5560-0">
              Herr talman! Utvecklingsfrågorna är också ett tema i utrikesutskottets
              betänkande. Fattigdomsproblemet är en annan viktig utmaning i
              det sammanhanget. Trots att världsekonomin vuxit med mer än åtta
              gånger sedan andra världskriget slutade lever mer än tre miljarder
              människor på mindre än två dollar om dagen. Det är inte en rättvis
              fördelning av jordens samlade resurser. Här måste EU bli bättre
              än vad som i skrivelsen framgår om verksamheten hittills. Sverige
              bör arbeta intensivare för att EU:s samordning av biståndet ska
              bli bättre, kvaliteten och arbetsformerna likaså. Samarbetet mellan
              kommissionens olika direktorat måste öka. Överensstämmelsen mellan
              EU:s bistånds-, jordbruks- och handelspolitik måste bli bättre.
              Sverige bör verka för att stärka de handelsrelaterade utvecklingssamarbetena
              och ta bort EU:s handelshinder.
            </seg>
            <seg xml:id="i-8ef5b2cf40007fff-0">
              Sverige och EU behöver ställa tydligare krav på respekt för mänskliga
              rättigheter och demokrati i utvecklingsländerna. I ett partimotionsyrkande
              från Centerpartiet tar vi upp kvinnors roll i biståndsarbetet.
              Ett ökat fokus bör läggas på särskilda satsningar just på kvinnor
              i det sammanhanget. I de flesta fattiga länder tar kvinnorna ett
              oerhört stort ansvar i vardagen. Tillgång och rätt till utbildning
              för flickor och kvinnor är därför centralt i arbetet med att minska
              fattigdomsproblemen och i utvecklingsarbetet. Satsning på kvinnorna
              är ett effektivt sätt att nå resultat. En större andel av såväl
              svenskt bistånd som EU-bistånd bör gå till utbildningssatsningar
              riktade till just kvinnor och barn i fattiga länder. Även bistånd
              till mikrokrediter för att främja kvinnlig näringsverksamhet i
              dessa länder är mycket viktigt och av stor betydelse. Reservation
              6 tar upp utvecklingssamarbetet i EU och är gemensam för allianspartierna.
            </seg>
            <seg xml:id="i-53fa3734c5f12491-0">
              Jag hoppas att nästa års rapport över verksamheten inom den europeiska
              unionen rymmer mer av de stora utmaningarna och mindre av detaljfrågor
              som bara retar EU-medborgarna. Det är hög tid att göra EU smalare
              men vassare. Centerpartiet står bakom de två reservationer där
              jag finns med, men för tids vinnande yrkar jag bifall endast till
              reservation 6. På övriga punkter, där inte reservation 1 står
              emot, yrkar jag bifall till betänkandet i övrigt.
            </seg>
          </u>
          <note type="speaker" xml:id="i-9d51fb177d4c35c7-0">
            Anf. 25 LOTTA HEDSTRÖM (mp):
          </note>
          <u who="lotta_hedstrom_01417a" next="cont" xml:id="i-c3cb54617845cb51-0">
            <seg xml:id="i-17b6f51359c6b9e1-0">
              Herr talman! Det är som sagt hela EU-politiken som vi nu har
              under lupp. Vi passar på att tala om var vi står och vad våra
              positioner är. Självklart står Miljöpartiet också bakom det förra
              betänkandet. Vi valde att inte gå upp och instämma i det välkomnande
              och credo som alla andra hade men vi tycker likadant i den frågan.
            </seg>
            <seg xml:id="i-74515641a1280370-0">
              Europa är för oss vårt vardagsrum. Resten av världen är hela
              gården. Det är där vi bor. Det finns inte och ska inte finnas
              en motsättning, några murar, mellan vårt vardagsrum, vårt eget
              land, och resten av världen. Vi är en familj. Det är den globalistiska
              utgångspunkten för Miljöpartiet.
            </seg>
            <seg xml:id="i-27b8602c9a20302d-0">
              Precis som Agne sade kan man inte prata om allt, utan jag kommer
              att göra fyra nedslag på de fyra områden som är viktigast för
              oss. Jag börjar med det bästa, och det är just utvidgningen. Utvidgningsarbetet
              är det bästa som hänt EU. Men i motsats till Centerpartiets slogan,
              som de vill hamra in, säger vi: Ju bredare och plattare, desto
              bättre. Ju mer markkontakt EU har och ju mer utspätt EU blir,
              desto bättre är det.
            </seg>
            <seg xml:id="i-8f21e29e27ca6acb-0">
              Då blir inte heller problematiken med grannskapsområdet och skärningspunkterna
              till omvärlden så problematiska. Om inte EU vore så monolitiskt
              och ett sådant cementblock skulle inte utvidgningsproblematiken
              finnas. Då skulle man inte behöva ängsligt fråga sig om alla kan
              vara med. Ska vi inte låta hela Mellanöstern vara med i EU, kanske
              hela världen? Det handlar alltså om ett bredare och plattare samarbete
              där man låter sig berikas och själv bidrar med det man har.
            </seg>
            <seg xml:id="i-9fbf29e7123a4a93-0">
              Utvidgningen med de tio har ju berikat Europa. Det har gjort
              oss både ekonomiskt och kulturellt rikare. Turkiets framtida eventuella
              medlemskap kommer också att berika oss kulturellt, förutsatt att
              alla de kriterier som har satts upp uppfylls. Vi har varit väldigt
              noga med det i dag när Turkiet är på besök i Sverige och vi har
              haft tillfälle att ställa frågor. Vi kommer inte att skapa en
              gräddfil bara för att Turkiet ska få vara med, utan de krav som
              ställs, framför allt på MR-sidan, måste uppfyllas.
            </seg>
            <seg xml:id="i-bc95f17feca6aabc-0">
              Jag vill passa på att flika in att Köpenhamnskriterierna inte
              är särskilt specifika. Vi skulle ha en mycket tydligare MR-standard.
              EU har något bra att komma med när det gäller att sätta press
              på andra länder för att komma upp till acceptabla standarder för
              mänskliga rättigheter. Man kan förstå länder som Bulgarien och
              Rumänien som vi som sagt också hälsar välkomna och hela det gamla
              östblocket. Självklart vill man komma ut ur en gammal kolbox,
              ut i solljuset. Problemet är kanske att man blir så bländad av
              skenet att man inte ser att läsa det finstilta.
            </seg>
            <seg xml:id="i-3e7e2f7efce6c32a-0">
              Ett bredare och plattare EU kommer självklart att kräva andra
              beslutsformer och en större demokratisk tydlighet.
            </seg>
            <seg xml:id="i-7876cb85406a9334-0">
              För att förstå det som sker i EU-processen brukar vi säga att
              det är ett handelsblock. Från början var den europeiska gemenskapen
              ett handelsblock som gradvis ville bli en stat. Man försöker bit
              för bit lägga de tre tydliga kriterierna på plats. Man har en
              territorialgräns, tyvärr med höga murar. Man skaffar sig en armé
              med tilltagande militarisering. Med stora ansträngningar vill
              man ha en gemensam valuta. Det har som tur är inte lyckats ännu.
            </seg>
            <seg xml:id="i-66b42256e7bc0157-0">
              Utvidgningen är, som sagt, i grunden den bästa processen hittills.
              Utmaningen ligger fortfarande i att skapa regler på tjänstemannaområdet
              för arbetsmarknadens krav och fackliga krav så att det med lätthet
              går att flytta runt, bo och arbeta var man vill. Där har vi fortfarande
              ett gemensamt samarbete som måste lösas.
            </seg>
            <seg xml:id="i-dbd048ad2046e957-0">
              Det andra området är inte alls lika trevligt. Det är det område
              där Miljöpartiet har mest problem, och fortfarande är mest kritiskt
              mot EU. Det gäller den gemensamma försvars- och säkerhetspolitiken.
              Ska den innebära att alla ska tycka lika? Skulle vi på något sätt
              ha tvingat folk att tycka lika vid tiden för Irakinvasionen för
              tre år sedan? Innebär den att alla ska vara lika tysta, det vill
              säga lika lojala? Det såg vi exempel på när hela EU-kollektivet
              teg vid kärnvapennedrustningsförhandlingarna i New York i fjol
              då ingen tilläts kritisera Storbritannien som höll på att rusta
              upp sitt kärnvapeninnehav. Det är inte heller en bra väg.
            </seg>
            <seg xml:id="i-3fe054d43ec255cb-0">
              Det kanske innebär att alla ska ställa upp. Ja, det är egentligen
              vad den militariseringsprocess som är kärnan i den europeiska
              säkerhets- och försvarspolitiken handlar om. Det är tyvärr den
              kärna som finns där. I kärnan av kärnan ligger den europeiska
              försvarsbyrån. Den är inte till för något annat än att utveckla
              vapen och underlätta köp och handel med vapen. Det är mycket tråkigt.
              Det läggs väldigt mycket pengar, energi och resurser på detta.
            </seg>
            <seg xml:id="i-1e79c726735b371e-0">
              Vi har i den avdomnade konstitutionen, som verkar kunna väckas,
              en solidaritetsklausul som enligt EU:s egen högsta befälhavare
              är starkare än Natos solidaritetsklausul. Låt vara att det står
              att den ska appliceras när det gäller terrorhot. Vi vet alla hur
              väldigt tänjbara terrorbegreppet och terrorhoten är och hur mycket
              nyttigt som det kan användas till.
            </seg>
            <seg xml:id="i-22b9c1dfffff22ea-0">
              Vi ser ett stort problem med den överlappning mellan EU:s militarisering
              och egna styrkor och strukturer som sker gentemot Nato. Här råder
              stor förvirring. Budskapet är inte klart. Ska det vara egna strukturer?
              Nej, de ska inte konkurrera med Nato. Å andra sidan fortgår uppbyggnaden
              i egen regi. Alla EU-länder är inte Natoländer ännu.
            </seg>
            <seg xml:id="i-0c114ba4671d19d2-0">
              I den vilande konstitutionen finns också en klart uttalad önskan,
              ett förpliktande, där varje ingående EU-stat ska öka sina militära
              investeringar. Detta är en pågående militarisering. Det tycker
              inte Miljöpartiet är bra.
            </seg>
          </u>
          <note xml:id="i-1fec425a94504093-0">
            Reservation nr 3 vill vi yrka bifall till.
          </note>
          <u who="lotta_hedstrom_01417a" prev="cont" xml:id="i-4269b7d0719031ed-0">
            <seg xml:id="i-aa561b709d38fb1f-0">
              Det finns också en intressant diskussion om huruvida EU ska vara
              en motvikt till USA det har att göra med Natodiskussionen eller
              om EU och Nato egentligen har sammanfallande värderingar och intressen
              i en transatlantisk länk. Här finns inte heller något entydigt
              budskap. Vi har dock ett entydigt budskap som säger: Varken en
              bipolär värld igen eller en flerpolär värld och framför allt inte
              en unipolär värld med en stormakt. Låt oss ha platta samarbeten
              över hela världen utan stormaktsbildningar.
            </seg>
            <seg xml:id="i-64c6c7e40c657faa-0">
              Vi vill naturligtvis också se ett förverkligande av den civila
              fredskår som eventuellt är på väg som är en grön tanke och som
              har fått fäste i EU-parlamentet. Vi vill naturligtvis se mer av
              konfliktförebyggande arbete. Det är där pengar, kraft, resurser
              och kunskaper ska satsas, inte på det eviga militära upprustandet
              och vapenskramlandet.
            </seg>
            <seg xml:id="i-a3ae621cce692c13-0">
              Som medlingskapacitet har EU naturligtvis en jättestor roll att
              spela och man kan ta mer prestigepoäng på att vara en duktig medlare.
            </seg>
            <seg xml:id="i-5ce88e2616c8c425-0">
              Jag vill också klargöra Miljöpartiets ställningstagande runt
              den battle group som byggs upp i EU:s regi. Vi tycker naturligtvis
              att det svenska militära försvaret på sikt bör monteras ned. Men
              vi har inte en värld utanför Sverige och EU som är helt lugn och
              fredlig. Det behövs någon med ett världsmandat från FN som kan
              gå in och stabilisera. Eftersom många länder inte har den kapaciteten
              att erbjuda accepterar vi tills vidare att FN ska kunna anropa
              EU. Därför har också Miljöpartiet biträtt en omställning i den
              riktningen av det svenska försvaret.
            </seg>
            <seg xml:id="i-d5dc55fec566d07b-0">
              Det tredje området som jag ska beröra är den avsomnade konstitutionen.
            </seg>
            <seg xml:id="i-45bd456c98e6c530-0">
              Frågan är egentligen vad det är för poäng med att ha en konstitution
              när man inte alltid lyder den. Vi har ju sagt att om några länder
              röstar emot så är den död. Nu verkar den inte vara död. Den sprattlar
              lite och kanske väcks åter av Finland och Estland i dagarna.
            </seg>
            <seg xml:id="i-b7af26a933dc259b-0">
              Vi har inte sett någon reflexionsperiod. Vi har inte sett en
              tankepaus och än mindre någon debatt. Det är tyvärr inte den folkliga
              angelägenhet som det borde vara. Det kanske finns en tanke med
              det. I så fall är det mycket beklagligt. Motsatsen till god demokrati
              är nämligen brådska och att hasta igenom någonting och tvinga
              fram någonting. Så gick det med konstitutionen.
            </seg>
            <seg xml:id="i-40070f155af46b65-0">
              Slutligen vill jag säga något om olika delsamarbeten. De lyckade
              har till exempel varit den synkronisering som pågår vad gäller
              bekämpning av trafficking. Det tycker Miljöpartiet är bra. Ansatsen
              till hållbar utveckling, som det ännu inte har blivit så mycket
              av, talade sig Agne varm om. Det skulle kunna bli bra. Just vad
              gäller miljöarbetet skulle man kunna tänka sig regelrätt överstatlighet.
              Gemensamma gränsöverskridande problem bör kunna lösas med tvingande
              nödvändighet.
            </seg>
            <seg xml:id="i-216e7efb50bbf1fa-0">
              Kemikaliesamarbetet är inte lyckat. Fiskeripolitiken är en katastrof.
              Mer vägtransporter och mer kärnkraft är misslyckanden i miljösamarbetet.
            </seg>
            <seg xml:id="i-ef4cb5f4336f493e-0">
              EU skulle kunna bli bättre på att skapa plattformar för civilt
              utbyte mellan människor, mellan sina grannstater och EU:s randländer
              och för ungdomar. Vi skulle till exempel kunna minska viseringsproblemen.
            </seg>
            <seg xml:id="i-27b1cb5186af7630-0">
              Rent negativ är till exempel alkoholpolitiken, vilken redan har
              diskuterats här. Vi välkomnar både Vänsterpartiet och Folkpartiet
              att rösta på den gemensamma kd- och mp-reservationen.
            </seg>
            <seg xml:id="i-120726a2d00a6651-0">
              Asyl- och migrationspolitiken är näst efter militariseringen
              det riktigt svarta och trista. Den har inte gett ett dugg mer
              säkerhet vare sig i Europa eller runtomkring. Den har skapat en
              enorm ångest, ett Schengeninferno. Det är ett stort misslyckande.
              Den så kallade fjärde friheten för människor, var finns den?
            </seg>
            <seg xml:id="i-5e833f795dd0d3f1-0">
              Slutligen kan man naturligtvis se Europa som en stor möjlighet.
              Jag är egentligen mest positiv och hoppfull. De svarta inslagen
              måste vi också se. Det finns mycket EU-nationalism.
            </seg>
            <seg xml:id="i-3c3c7e4ae74c3330-0">
              Det finns en neokolonialistisk inställning exempelvis till Västsahara
              där man följer den franska gamla kolonialstatens exkludering av
              Västsahara. Det finns en högerpopulism som breder ut sig lite
              varstans i EU-familjen och som är svår att stävja.
            </seg>
            <seg xml:id="i-5d343defb18c95ac-0">
              Vi behöver mer öppenhet i dokument och papper, så att vanliga
              människor och aktiva medborgare kan ta del av besluten. Vad vet
              vi i Sverige om vad som sker i regeringsförhandlingarna? Inte
              ens EU-nämnden får tillräckligt med information i god tid. Öppenheten
              är inte bra. Den bör bli bättre.
            </seg>
            <seg xml:id="i-20ecafd0eaf98982-0">
              Bygget kostar också för mycket pengar. Vi tycker att ett tak
              på 1 % av bnp vore rimligt eftersom en stor del fortfarande går
              till en högindustrialiserad jordbrukspolitik som inte riktigt
              gagnar Europa.
            </seg>
            <seg xml:id="i-d478f4d478a5c2fe-0">
              Sammanfattningsvis: Vi vill ha mer civil dialog och mer äkta
              och behövligt samarbete på relevanta områden som lyckas, inte
              maktstrukturer av i dag. Vi vill ha mindre vapensatsningar och
              mindre av statsbildning och mer samarbete med hela världen.
            </seg>
          </u>
          <note type="speaker" xml:id="i-6a843d611110ca91-0">
            Anf. 26 AGNE HANSSON (c) replik:
          </note>
          <u who="agne_hansson_5206a7" xml:id="i-f2a8f4f29770be5e-2">
            <seg xml:id="i-1f180bb815ced1c3-0">
              Herr talman! Jag håller med Lotta Hedström om en hel del av det
              som hon säger om kärnkraft, om öppenhet, om procenttal och om
              civilt samarbete.
            </seg>
            <seg xml:id="i-6941a7d76fe69ee6-0">
              Men hon angrep mig lite grann för att vara smal och vass. Lotta
              Hedström talar om brett och platt. Men platt är väl inte det som
              man direkt tänker på när man vill vara effektiv och nå framgång.
              Det innebär att alla länder skulle kunna vara med i ett EU-samarbete
              utan att ta ansvar och utan att egentligen bidra med så väldigt
              mycket. Det blir inte så mycket av det.
            </seg>
            <seg xml:id="i-4363b309e90af9bc-0">
              Det talas om att biståndet till exempel skulle gå lite hit och
              dit ganska brett utan att så att säga ge någon kraft på något
              ställe och att krishanteringen skulle spridas lite överallt i
              världen utan att bli särskilt effektiv.
            </seg>
            <seg xml:id="i-ae23fc68c1140e60-0">
              Förresten vore kanske ett lite bredare och plattare Nato intressant
              ur miljösynpunkt. Det är inte alls intressant för Centerpartiet.
              Jag tänker kanske inte heller på brett och platt när jag ser Lotta
              Hedström, snarare smalt och vasst. Det tycker jag är effektivt
              och tilltalande. Det är därför som vi menar att när man satsar
              på bistånd så satsar man koncentrerat och effektivt. Och när man
              gör krishanteringsinsatser så satsar man också koncentrerat och
              kraftigt.
            </seg>
            <seg xml:id="i-efe4bc64b087669d-0">
              Och EU ska ägna sig åt det som man ska ägna sig åt, nämligen
              övergripande frågor. Man ska vara vass och effektiv men strunta
              i de detaljfrågor som medlemsländerna egentligen kan klara själva.
            </seg>
            <seg xml:id="i-8e26ce13fead6fbd-0">
              Det tycker vi skulle vara även Miljöpartiets slogan. Men vi vill
              inte ha ett EU platt som en pannkaka.
            </seg>
          </u>
          <note type="speaker" xml:id="i-ec2f38a142b5b812-0">
            Anf. 27 LOTTA HEDSTRÖM (mp) replik:
          </note>
          <u who="lotta_hedstrom_01417a" xml:id="i-fac061d384590d98-0">
            <seg xml:id="i-1d819b59d356f525-0">
              Herr talman! Utan att vi ska förfalla till semantiska spetsfundigheter
              så menar vi med brett och platt naturligtvis att många ska få
              plats, att det faktiskt ska kunna vara ett EU à la carte där man
              inte, som jag sade i början, har en cementerad monolitisk struktur
              som man helt och hållet måste gå in i. Man ska kunna välja om
              man vill ha ett valutasamarbete eller inte, om man vill ha ett
              Schengensamarbete eller inte och så vidare. Man ska helt enkelt
              se var vårt lands strukturer passar in och var vi kan ha någonting
              att ge och någonting att få.
            </seg>
            <seg xml:id="i-bff4e6b84bd0e599-0">
              Det kritiska ordet det har med höjden på detta bygge att göra
              och om det ska vara vasst eller om det ska vara platt är naturligtvis
              överstatligheten. Jag tycker att under alla år, från 1994 års
              folkomröstningsförberedelser, har det funnits en kollektiv förvirring,
              där man helt enkelt kallar överstatlighet för samarbete. Det är
              inte samma sak. Man ska vara oerhört selektiv när man laddar på
              med överstatlighet. Det kan behövas på MR-området. Det behövs
              definitivt på miljöområdet. Där har inte ens EU lyckats trots
              att det är en alltmer överstatlig organisation.
            </seg>
            <seg xml:id="i-35baffe43f7d02ff-0">
              Det som är intressant utöver biståndet är platta samarbeten,
              samarbeten mellan likar där man också kan säga: Nej tack, vi ingår
              inte i just detta. Det passar inte oss just nu. Det handlar alltså
              om frivilliga samarbeten. Skillnaden mellan det platta samarbetet
              och pyramiden är skillnaden mellan smalt och vasst eller brett
              och platt, enligt oss.
            </seg>
          </u>
          <note type="speaker" xml:id="i-f81bcf63dcec8339-0">
            Anf. 28 AGNE HANSSON (c) replik:
          </note>
          <u who="agne_hansson_5206a7" xml:id="i-f2a8f4f29770be5e-3">
            <seg xml:id="i-05dd47530e0012fb-0">
              Herr talman! Vi är överens när det gäller brett i meningen att
              EU kan vidgas. Men vi anser att det inte är meningen att EU ska
              behöva ägna sig åt allt, och det är vi också överens om när det
              gäller EMU. Man behöver inte ägna sig åt valutasamarbete. Men
              man kan vara desto effektivare i det ekonomiska samarbetet i övrigt.
              Och där styr vi mot smalt och vasst, inte brett och platt. Om
              det är platt och brett, då ska EMU vara med.
            </seg>
            <seg xml:id="i-47ee28e021942006-0">
              Jag förstår inte riktigt det som sades om överstatligheten. Den
              borde inte vara bred och platt, om jag fattade det rätt, snarare
              tvärtom. Men där är vi överens om att vi inte ska ha någon överstatlighet.
              Vi ska ha ett strukturerat samarbete där vi i en kompetenskatalog
              talar om vad som ska ingå i samarbetet då ska samarbetet vara
              effektivt och vad som inte ska ingå. Och då ska det inte vara
              vare sig platt eller vasst, utan då ska det bedrivas på medlemsstaternas
              egen planhalva och ingen annanstans. Det är smalt och vasst.
            </seg>
          </u>
          <note type="speaker" xml:id="i-efe51160e5925dcc-0">
            Anf. 29 LOTTA HEDSTRÖM (mp) replik:
          </note>
          <u who="lotta_hedstrom_01417a" xml:id="i-fac061d384590d98-1">
            <seg xml:id="i-ecd20cab107378ea-0">
              Herr talman! Här talar vi vitt och brett om brett och platt.
            </seg>
            <seg xml:id="i-504f5c53adadb20f-0">
              En kompetenskatalog, det hade varit grejer det, som klart och
              tydligt talar om vad nationalstaten ska ta hand om och vad man
              ska ha ett samarbete om på mellanstatlig nivå, det vill säga regeringsnivå.
              Och det som man har mest av är civilt samarbete. Och det handlar
              om föreningar, organisationer och avtal. Det handlar helt enkelt
              om utbyten. Europa var och är smockfullt av det, och det har inte
              ett dugg med EU att göra. Det hamnar inte under EU:s paraply.
              Vi anser att det ska vara mer av sådana civila samarbeten, och
              en kompetenskatalog som till slut väldigt, kalla det smalt om
              du vill, selektivt talar om vad som kräver överstatlighet. Och
              det är väldigt få saker som kräver det, alltså diktat uppifrån.
            </seg>
            <seg xml:id="i-d4d4f3e451e5ba0f-0">
              Den konstitution som nu ligger på fryshyllan innehöll bara saker
              som flyttades från den nationella nivån till överstatlighet. Det
              var bara i den riktningen. Mer och mer överstatlighet kallar inte
              jag för samarbete. Jag tycker att det vore bättre att platta till
              den här pyramiden och få människor och organisationer att fungera.
              Handelssamarbetet är inte fel. Det är väl hederligt att vara ett
              handelsblock. Låt EU stå för det. Det har gynnat ekonomin inom
              Europa. Men riv ned murarna ut mot världen, och se till att de
              fattiga länderna får komma in med sina produkter, och se till
              att det är tullnivåer så att man klarar av att skapa tillväxt
              och utveckling över hela världen och inte bara inom det höga och
              vassa EU som det har utvecklats under de tio år som vi har varit
              med.
            </seg>
            <seg xml:id="i-30de3ece111e431d-0">
              Anf. 30 GUNILLA CARLSSON i Tyresö (m) replik:
            </seg>
            <seg xml:id="i-d00704415b70b477-0">
              Herr talman! Eftersom det är Lottas sista EU-debatt kan jag inte
              låta bli att ställa mig något frågande till det som vi har fått
              höra. Jag gör det mycket därför att jag sätter stort värde på
              de diskussioner som vi brukar ha men också därför att jag länge
              har följt den gröna rörelsen i Europa och är förvånad över att
              Miljöpartiet så tydligt väljer att inte göra samma analys som
              många andra gröna partier. De ser gemensamma europeiska problem
              och ett EU som behövs eftersom vi har gemensamma utmaningar i
              kontrast till de länder eller de partier som i stället vill använda
              EU för enskilda nationella intressen. Miljöpartiet i Sverige vill
              inte ha EU-samarbetet över huvud taget. Och om man vill ha det
              ska det vara platt och brett.
            </seg>
            <seg xml:id="i-1531df284fcab89e-0">
              Då kan man bara minnas hur rörd en av våra kolleger var i dag
              när hon tackade EU för allt vad EU hade gjort för hennes hemland.
            </seg>
            <seg xml:id="i-97c89098dd140771-0">
              Man kan också se de ansträngningar som människor i Bulgarien
              och Rumänien gör för att komma med i ett samarbete som är effektivt
              och verkningsfullt och som fungerar. Om det bara blir plattare
              och bredare och bredare, då är det väl inte så intressant att
              gå med eftersom det då inte kommer att vara tillräckligt effektivt
              att möta de utmaningar som vi ser, vare sig det handlar om internationell
              brottslighet, gränsöverskridande terrorism eller omfattande miljöproblem
              som vi måste lösa gemensamt? Då måste vi ha ett beslutsfattande
              för det som fungerar.
            </seg>
            <seg xml:id="i-964843dbed5239db-0">
              Vi firar i dag Europadagen här. När Lotta Hedström talar om att
              man tvingas till något inom det samarbetet verkar det som att
              Miljöpartiet inte har förstått att Sverige är ett av 25 länder,
              att vi inte är med för att tvingas till något utan för att vara
              med och ha möjlighet att påverka. Det är därför som vi efterlyser
              en regering som vet vad den vill i EU och kan bidra med något.
            </seg>
            <seg xml:id="i-62d57749817e564f-0">
              Inte undra på att vi har den situation vi i dag har. Miljöpartiet
              vill ju inte ha det här samarbetet och bidrar samtidigt till att
              hävda att det nu sker ett vapenskrammel. När vi vill öka EU:s
              förmåga att bistå människor i nöd och samla säkerhet för att kunna
              erbjuda utveckling för utsatta människor är det, tycker jag, synd
              att man kallar det för vapenskrammel. Snarare är detta en fortsättning
              på ett fredsprojekt som är unikt.
            </seg>
          </u>
          <note type="speaker" xml:id="i-af5a195f7f740755-0">
            Anf. 31 LOTTA HEDSTRÖM (mp) replik:
          </note>
          <u who="lotta_hedstrom_01417a" next="cont" xml:id="i-c3cb54617845cb51-1">
            <seg xml:id="i-15cd8e7766816855-0">
              Herr talman! Det är roligt att få diskutera med Gunilla, men
              vi har inte samma grundsyn. Jag tycker att Gunilla gör sig skyldig
              till just en sammanblandning av överstatlighet och samarbete.
              Överstatlighet är inte lika med samarbete, som vi nu hört i 15
              år i EU-debatten.
            </seg>
            <seg xml:id="i-4dc6119817ce1698-0">
              Den gröna rörelsen i Europa, på kontinenten närmare bestämt,
              har samma historiska arv som andra länder på kontinenten, nämligen
              en historisk sårighet efter världskrigen som inte på samma sätt
              är anfrätt i Sverige och de andra nordiska länderna. Vi kan förstå
              den. Vi kan leva oss in i den känslomässighet även Holger var
              inne på detta i sitt anförande när det gäller läkning som ett
              samarbete på alla möjliga områden och till och med överstatlighet
              skulle kunna skapa. Samma känslomässighet kände, förstod vi, Ana
              Maria Narti i sitt anförande. Den är också förståelig. Som jag
              sagt ser man hur hela östblocket kliver ut ur en gammal dammig
              kolbox mot ljuset. Men man får naturligtvis inte bli bländad,
              utan det gäller att också orka titta på det finstilta i vad det
              är man går in i.
            </seg>
            <seg xml:id="i-a2472443bd862f3b-0">
              Utmaningarna, Gunilla Carlsson, ligger där för hela världen.
              Det är hela världens samarbeten och problemlösningar vi behöver
              ta tag i. Det kan vi göra inom ramen för FN. Det kan vi göra som
              enskild nation. Det kan vi göra i olika typer av samarbeten även
              inom EU, självklart! Det är inte så att EU detta tycker jag är
              grunden för EU-nationalismen tror att världen stannar utanför
              den egna sfären. Det här är ett problem snarare än en öppen attityd
              för lösningar av världens problem.
            </seg>
            <seg xml:id="i-8729ddaf1c87ad42-0">
              Vad skulle vi ha kunnat påverka? Ja, det är väl just där som
              facit kanske inte var så himla bra. Alkoholpolitiken har vi pratat
              om i dag. Vi påverkade inte ett dugg. Vi blev offer för EU:s alkoholpolitik.
              Kranarna är nu mer öppna än någonsin. Alkoholskadorna har skjutit
              i höjden på den historiskt korta tiden tio år sedan vi gick med
              i EU. Det här är en katastrof. Vi har inte orkat eller förmått
              att påverka ett enda dugg!
            </seg>
            <seg xml:id="i-ba57e63131530e0d-0">
              Vår minister Ann-Christin Nykvist kommer inte att påverka fiskeripolitiken
              gentemot Västsahara ett enda dugg om några veckor när hon ska
              vara med och rösta. Hon höjde sin röst lite grann och sade att
              det kanske inte är så bra. Vi kommer inte att göra sak av det.
              Det kommer att bli en gemensam politisk inriktning av fisket från
              EU gentemot Västsahara som är fortsatt kolonialistisk och som
              inte gynnar den sista kolonin i Afrika ett enda dugg.
            </seg>
            <seg xml:id="i-e0fe40dc5037f18e-0">
              Våra möjligheter att påverka skulle ha varit större om vi hade
              haft kvar vetorätten. Vetorätten innebär en starkare mellanstatlig
              struktur. Gunilla, blanda inte ihop överstatlighet och samarbete
              mer! Det är inte intellektuellt hederligt.
            </seg>
            <seg xml:id="i-02849f8e4c9e5206-0">
              Anf. 32 GUNILLA CARLSSON i Tyresö (m) replik:
            </seg>
            <seg xml:id="i-d67f19edd548e5db-0">
              Herr talman! EU är ett samarbete mellan stater men har stora
              inslag av överstatlighet just för att kunna ha ett effektivt beslutsfattande.
            </seg>
            <seg xml:id="i-3c6323fc8fedb29e-0">
              Jag bara konstaterar att Lotta Hedström i sin inledning inte
              ville ha någon gemensam utrikes- och säkerhetspolitik. Men hon
              efterlyser hos EU en bättre förmåga till konfliktförebyggande
              och till att samverka civilt och militärt och åstadkomma mycket
              mycket mer. Ja, det är just därför man måste ha ett samarbete
              som fungerar och som har ett innehåll, och det är därför man också
              måste kunna ha förmåga att fatta beslut. Just för att vi ser de
              här utmaningarna vill vi se till att Europasamarbetet byggs starkare
              på de områden där det verkligen kan göra skillnad.
            </seg>
          </u>
          <note xml:id="i-b6ffa75daa69ff36-0">
            Jag vill förtydliga, herr talman, att jag yrkade bifall till
            reservation 1 under punkt 1.
          </note>
          <u who="lotta_hedstrom_01417a" prev="cont" xml:id="i-4269b7d0719031ed-1">
            <seg xml:id="i-257089db8399eedd-0">
              Vidare vill jag tacka talmannen så hemskt mycket för att vi i
              dag igen har två flaggor i riksdagen, som sig bör. Såvitt jag
              förstår har man förberett att det i den kommande kammaren ska
              vara möjligt att ständigt visa att Sverige inte bara är Sverige
              utan också en del i den europeiska unionen samt att man ska kunna
              ha möjlighet att tydligare och oftare visa att vi är delar av
              Europeiska unionen. Att vi också har möjlighet att hänga upp en
              FN-flagga tycker jag är jättebra. Sverige kan inte isolerat lösa
              egna problem, utan vi måste i en allt större utsträckning gemensamt
              lösa de gemensamma problem vi har och därmed ta till vara gemensamma
              möjligheter. Därför är det roligt att få fira Europadagen.
            </seg>
          </u>
          <note type="speaker" xml:id="i-70d09849de34cc1d-0">
            Anf. 33 LOTTA HEDSTRÖM (mp) replik:
          </note>
          <u who="lotta_hedstrom_01417a" xml:id="i-fac061d384590d98-2">
            <seg xml:id="i-4165caa8022b73c2-0">
              Herr talman! Just det, en FN-flagga vore bra därför att utmaningarna
              är globala. Det är de gemensamma globala lösningarna och det är
              den gemensamma globala effektiviteten för allas välfärd som vi
              behöver eftersträva. EU är, som sagt, bara vardagsrummet i detta
              möjligtvis en startpunkt.
            </seg>
            <seg xml:id="i-2d670a12742a978f-0">
              Effektivitet ja, men för vem? Vems intressen är det vi gynnar?
              Är det de stora industrierna i Europa som ska vara förmånstagare
              eller är det den fattige lille bonden i Afrika söder om Sahara?
            </seg>
            <seg xml:id="i-cf8c7dabb7398f69-0">
              Vem ska alltså vara förmånstagare när det gäller denna effektivitet?
              Är det svensk glesbygd? Har den tjänat på EU? Svaret är nej. Vi
              måste ha samarbeten som är flexibla i sina beslutsformer.
            </seg>
            <seg xml:id="i-3445b9559fc91aa5-0">
              EU blir alltmer monolitiskt och allt mindre flexibelt i hur man
              samarbetar, på vilka premisser och med vilken grad av bevarad
              nationell integritet. Det betyder inte att nationalstaten är svaret
              på alla problem absolut inte! Nationalstatskramare är inte jag
              och inte heller Miljöpartiet. Tvärtom måste vi hitta andra samarbetsformer,
              flexibla beslutsformer, för de globala utmaningarna.
            </seg>
            <seg xml:id="i-67476a22b57a69ff-0">
              Tyngdpunkten i EU har tyvärr hittills legat på det militära samarbetet
              och de militära strukturerna. Det är mycket tragiskt.
            </seg>
          </u>
          <note type="speaker" xml:id="i-0d5752b50c69e4d7-0">
            Anf. 34 KENNETH G FORSLUND (s):
          </note>
          <u who="kenneth_g_forslund_70157f" next="cont" xml:id="i-97cf2570e84d2b6f-0">
            <seg xml:id="i-a10aadc3d98718d2-0">
              Herr talman! Just i dag den 9 maj är det 56 år sedan den dåvarande
              franske utrikesministern Robert Schuman lade fram sitt förslag,
              en plan för hur kol- och stålindustrin i Frankrike, Västtyskland
              och andra intresserade länder skulle kunna ställas under överstatlig
              kontroll.
            </seg>
            <seg xml:id="i-f19efe3a9285b112-0">
              I förslaget står bland annat att läsa: Genom att skapa en gemensam
              basproduktion och genom att instifta en ny högsta myndighet vars
              beslut är bindande för Frankrike, Tyskland och övriga länder som
              ansluter sig kommer detta förslag att förverkliga den första konkreta
              basen för en europeisk federation som är oundgänglig för att bevara
              freden.
            </seg>
            <seg xml:id="i-c10d235effbafe95-0">
              Kolet och stålet var centrala råvaror som möjliggjorde andra
              världskriget. Genom att integrera europeiska länder med varandra
              och genom att fatta gemensamma beslut i en central fråga skulle
              nya krig undvikas.
            </seg>
            <seg xml:id="i-253a872455e1fc16-0">
              Robert Schuman kunde knappast tro att hans ansats skulle göra
              honom lika central för Europas integration och utveckling som
              hans namne för musikens.
            </seg>
            <seg xml:id="i-9da07766f7034dd7-0">
              Schuman pekade på en fredlig och reformistisk väg, bort från
              krig, när han år 1950 lade fram sitt förslag. Året därpå bildades
              vad som kom att bli den första europeiska gemenskapen, Kol- och
              stålunionen. Sedan dess har integrationen fortsatt. Nya politikområden
              har lagts till samarbetet, och nya länder har anslutit sig.
            </seg>
          </u>
          <note xml:id="i-76678127eda0330b-0">
            Sedan Milanotoppmötet år 1985 uppmärksammas den 9 maj som Europadagen
            runtom i EU och nu också i Sverige.
          </note>
          <u who="kenneth_g_forslund_70157f" prev="cont" xml:id="i-e4baa9034c4242d8-0">
            <seg xml:id="i-09ca0fa969be6bf8-0">
              Herr talman! Vi socialdemokrater vill göra EU till en tydlig
              global förespråkare och ett föredöme för en stark internationell
              rättsordning. Framväxten av det europeiska samarbetet har varit
              avgörande för vår kontinents välstånd.
            </seg>
            <seg xml:id="i-dd3038c8c50ca596-0">
              I århundraden drabbades Europas befolkning av blodiga krig länderna
              emellan. I dag präglas Europa av fred. Historiskt sett är denna
              utveckling fantastisk.
            </seg>
            <seg xml:id="i-efe89eebe8e495ce-0">
              Vi socialdemokrater vill att EU i grunden ska vara ett mellanstatligt
              samarbete där vi tillsammans med de andra medlemsstaterna kan
              lösa problem som kräver gemensamma lösningar.
            </seg>
            <seg xml:id="i-ca2ad1b8f0fe6306-0">
              Vi socialdemokrater vill utveckla dagens EU på alla de områden
              där vi genom unionen bäst kan skapa gemensamma lösningar på gemensamma
              problem.
            </seg>
            <seg xml:id="i-7f9e1fe7b42054ab-0">
              Det gäller hårdare gemensamma tag mot miljöförstöring, kraftfulla
              insatser mot människohandel och annan internationell brottslighet
              och arbetet för att skapa fler och tryggare jobb. Vi socialdemokrater
              har drivit på så att EU i maj 2004 kunde få tio nya medlemsstater.
              Sverige ska även i fortsättningen vara pådrivande för en fortsatt
              utvidgning av EU.
            </seg>
            <seg xml:id="i-52d16c101c967aae-0">
              Den skrivelse från regeringen som vi debatterar i dag och fattar
              beslut om senare täcker hela EU:s verksamhet. Utrikesutskottet
              har i betänkandet valt att utifrån motioner och skrivelser fästa
              särskild uppmärksamhet vid sex teman. Dessa är: den övergripande
              utvecklingen i EU och utvidgningen, EU:s förbindelse med omvärlden
              och EU:s utvecklingsarbete, EU:s budget, grundläggande rättigheter,
              människohandel med mera, den inre marknaden och frågor om verksamheten
              vid EU:s institutioner.
            </seg>
            <seg xml:id="i-72a9c73f4cd778f2-0">
              Regeringen lyfter i sin skrivelse fram debatten under 2005 om
              EU:s framtid och inriktning, långtidsbudgeten och utvidgningen.
              I avsnitten lyfts också EU:s tillväxtstrategi, det som brukar
              kallas för Lissabonstrategin, och EU:s strategi för hållbar utveckling
              fram som exempel på viktiga frågor under året. I regeringens skrivelse
              redovisas också arbetet med frågor om den inre marknaden, jämställdhet,
              miljö och handelspolitik samt hur EU under 2005 har arbetat för
              en säkrare och rättvisare värld.
            </seg>
            <seg xml:id="i-f6b7103cc7adfa39-0">
              År 2005 har präglats av Bulgariens och Rumäniens kommande medlemskap
              i EU och av medlemskapsförhandlingarna med Kroatien och Turkiet.
              Sverige har varit pådrivande i EU:s utvidgningsprocess och har
              ägnat särskild uppmärksamhet åt de förhandlingar som inleddes
              med Turkiet och Kroatien i oktober. Inriktningen har varit att
              Bulgarien och Rumänien ska bli medlemmar i EU så fort som möjligt,
              dock senast den 1 januari 2008 under förutsättning att de är redo
              för medlemskapet. Vi har i dag här i riksdagen debatterat och
              ställt oss bakom deras anslutningsfördrag.
            </seg>
            <seg xml:id="i-fe815605a5fd2092-0">
              En lång rad positiva reformpaket har antagits i Turkiet under
              de senaste åren. Det är ett led i Turkiets närmande till EU. Reformansträngningarna
              har starkt bidragit till att medlemskapsförhandlingarna kunde
              inledas under 2005. Det är mycket positivt att dessa anslutningsförhandlingar
              utifrån ingångna överenskommelser i samband med Europeiska rådet
              i december 2004 kunde inledas i oktober 2005.
            </seg>
            <seg xml:id="i-c94f120b1c507588-0">
              I den senaste översynsrapporten från Turkiet bedömer EU-kommissionen
              det som att landet fortsatt tillräckligt uppfyller de politiska
              Köpenhamnskriterierna och att Turkiet för första gången är en
              fungerande marknadsekonomi, förutsatt att antagna reformer och
              den rådande stabiliteten upprätthålls. Men kommissionen understryker
              dock att reformtakten har avtagit under 2005 i Turkiet.
            </seg>
            <seg xml:id="i-e725a0e548273457-0">
              Lagstiftningar har alltså antagits, men tillämpningen bedöms
              vara ojämn. Ytterligare ansträngningar krävs i Turkiet främst
              inom området för mänskliga rättigheter. Utrikesutskottet har i
              ett betänkande nyligen redovisat hur reformarbetet i Turkiet fortskrider
              och kunde i betänkandet framhålla att ett framtida EU-medlemskap
              för det muslimskt präglade Turkiet skulle vara ett värdefullt
              bidrag till att utveckla relationen mellan EU och den muslimska
              världen.
            </seg>
            <seg xml:id="i-4bcc1c4c99903264-0">
              I syfte att bland annat underlätta beslutsfattandet inom unionen
              i en ytterligare utvidgad union har ett konstitutionellt fördrag
              för Europeiska unionen förhandlats fram. 13 medlemsstater har
              godkänt EU:s nya konstitutionella fördrag, men efter folkomröstningsresultaten
              i Frankrike och Nederländerna våren 2005 har flertalet övriga
              medlemsstater, däribland Sverige, valt att tills vidare inte gå
              vidare med det som kallas ratificeringsprocessen. Vid Europeiska
              rådets möte i Bryssel i juni uttalade unionens stats- och regeringschefer
              nödvändigheten av att ta en reflexionspaus. Denna ska utgöra en
              period av eftertanke som ska utnyttjas för en bred debatt där
              medborgarna, det civila samhället, arbetsmarknadens parter med
              flera kan delta. Det konstaterades att en sådan debatt redan har
              inletts i flera medlemsstater men att den även i dessa länder
              bör intensifieras och utvidgas. Reflexionsperioden fortsätter
              under våren 2006, och stats- och regeringscheferna kommer att
              mötas i juni i år för att göra en samlad bedömning av de nationella
              debatterna och enas om en fortsättning av processen. Jag har i
              andra debatter och samtal om EU sagt att reflexionspausen alltför
              mycket kännetecknas av paus och alltför lite av reflexion.
            </seg>
            <seg xml:id="i-e2b78178af8a74e5-0">
              Herr talman! I dag för 56 år sedan startade alltså den europeiska
              integrationen. Den processen fortsätter, och alltfler länder ansluter
              sig. Regeringens EU-skrivelse är en skildring av det gångna året
              i den processen. Utrikesutskottets betänkande är en reflexion
              på både processen och skrivelsen. När jag nu avslutar det här
              anförandet hoppas jag att debatten om EU kan fortsätta under hela
              det 57:e året och att den inte tar någon paus.
            </seg>
            <seg xml:id="i-f5cf2d45718278e0-0">
              Med det yrkar jag bifall till förslaget i betänkandet i sin helhet.
            </seg>
          </u>
          <note type="speaker" xml:id="i-e358378aada26085-0">
            Anf. 35 AGNE HANSSON (c) replik:
          </note>
          <u who="agne_hansson_5206a7" next="cont" xml:id="i-4279e5fe957636fd-0"/>
          <note xml:id="i-0f8b084f78e217f6-0">
            Herr talman! Kenneth G Forslund gjorde en del deklarationer.
          </note>
          <u who="agne_hansson_5206a7" prev="cont" xml:id="i-0541e9a886bcf3e1-0">
            <seg xml:id="i-e4986b4572a1235e-0">
              Global företrädare för internationell rättsordning vill Kenneth
              G Forslund ha. Min fråga är för det första: Är man nu beredd att
              arbeta för en gemensam utrikespolitik i EU?
            </seg>
            <seg xml:id="i-30ca31f9fa679654-0">
              För det andra svävar den här skrivelsen, som både Kenneth G Forslund
              och jag sade, över ett brett område. Vilket EU vill Kenneth G
              Forslund ha, ett smalt och vasst eller brett och platt?
            </seg>
            <seg xml:id="i-445e41f12ba26e0c-0">
              För det tredje: Lissabonstrategin och strategin för hållbar tillväxt,
              som innebär att vi ska bli bäst på tillväxt, står och stampar.
              Är Socialdemokraterna beredda att ge den ett nytt innehåll i en
              grön industripolitik som jag var inne på?
            </seg>
          </u>
          <note type="speaker" xml:id="i-4773bbc309abe9f8-0">
            Anf. 36 KENNETH G FORSLUND (s) replik:
          </note>
          <u who="kenneth_g_forslund_70157f" xml:id="i-1449bbe13c4b4069-0">
            <seg xml:id="i-1a19248d1a676d88-0">
              Herr talman! För att börja med Agne Hanssons första fråga om
              Socialdemokraterna vill ha en gemensam utrikespolitik: Ja, det
              vill vi.
            </seg>
            <seg xml:id="i-77abde2d2bc118e9-0">
              Den andra frågan var vilket EU Socialdemokraterna vill ha. Agne
              Hansson pläderade för ett EU som är smalt och vasst. Min motfråga
              blir: Vad är det Agne Hansson vill att EU inte ska ägna sig åt
              som EU gör i dag? Jag vill ha ett EU som samarbetar på de områden
              där det är relevant och där våra gemensamma beslut kan bidra till
              att lösa gemensamma problem och möta gemensamma behov. Det är
              det EU jag vill ha, exempelvis på miljöns område och när det gäller
              att skapa arbete och ekonomisk utveckling i Europa.
            </seg>
            <seg xml:id="i-439f275e7643978e-0">
              När det gäller Lissabonstrategin och satsningen på gröna verksamheter
              kanske vi läser in olika saker i Lissabonstrategin. Jag tycker
              att det täcks in i den strategi som finns i dag och att möjligheterna
              finns för gröna satsningar.
            </seg>
          </u>
          <note type="speaker" xml:id="i-0c66707b51848850-0">
            Anf. 37 AGNE HANSSON (c) replik:
          </note>
          <u who="agne_hansson_5206a7" xml:id="i-f2a8f4f29770be5e-4">
            <seg xml:id="i-6ab058e2e71d0779-0">
              Herr talman! Tycker Kenneth G Forslund att det har hänt något
              på det området? Jag tror att vi diskuterade den frågan för ett
              år sedan. Jag tycker att det står och stampar. Det gäller att
              driva på i de här frågorna, och det är regeringen som är vår företrädare
              i EU. Vad händer på det området?
            </seg>
            <seg xml:id="i-fff3f333f4c609fe-0">
              Slutligen frågan om smalt eller vasst och vad som EU inte ska
              syssla med. Gurkor och tomater, jordgubbar och sådant har det
              varit debatt om. Det är mycket mer som man inte ska syssla med.
              Jag vill, med tanke på att tiden är knapp, hänvisa till den reservation
              som jag står bakom. Där har vi utvecklat vad EU inte ska syssla
              med men som medlemsländerna i stället ska arbeta med.
            </seg>
          </u>
          <note type="speaker" xml:id="i-a53effec25324ff3-0">
            Anf. 38 KENNETH G FORSLUND (s) replik:
          </note>
          <u who="kenneth_g_forslund_70157f" next="cont" xml:id="i-97cf2570e84d2b6f-1">
            <seg xml:id="i-8e44ec096115d9c4-0">
              Herr talman! Jag kan också känna att Lissabonstrategin står och
              stampar. När man studerar den som helhet kan man tänka sig att
              det beror på att inte alla mål är helt förenliga med varandra.
              Jag skulle också vilja att det gick ännu fortare, för det är bråttom,
              inte minst om vi ska uppfylla Lissabonstrategin att göra EU till
              världens mest konkurrenskraftiga ekonomi. Vi har passerat mer
              än halva tiden nu.
            </seg>
            <seg xml:id="i-f53ccefdb6eaac54-0">
              Gurkor, tomater och jordgubbar det var väl ändå länge sedan EU-diskussionen
              handlade om det. Det är inte precis det vi möts av i EU-nämnden
              i stort sett varje fredag, utan det är andra frågor. Men jag ska
              med intresse läsa Centerpartiets och Agne Hanssons reservation
              i detta ämne en gång till.
            </seg>
          </u>
          <note xml:id="i-751355b153c14bef-1">
            Överläggningen var härmed avslutad.
          </note>
          <note xml:id="i-e83e00990efde43f-0">
            3 § Justering av protokoll
          </note>
          <note xml:id="i-6db1b7d23d70bea8-0">
            Justerades protokollet för den 3 maj.
          </note>
          <note xml:id="i-21fc4a7f4c8d0b73-0">
            4 § Anmälan om fördröjda svar på interpellationer
          </note>
          <note xml:id="i-4669836071150516-0">
            Till riksdagen hade inkommit följande skrivelser:
          </note>
          <note xml:id="i-70aaf887aea15ffc-0">
            Interpellation 2005/06:369
          </note>
          <note xml:id="i-99bd69aa07ad165f-0">
            Interpellation 2005/06:369 av Per Westerberg (m)
          </note>
          <note xml:id="i-8e6af995bc7ed0a8-0">
            Interpellationen kommer att besvaras torsdagen den 8 juni 2006.
          </note>
          <u who="kenneth_g_forslund_70157f" prev="cont" xml:id="i-e4baa9034c4242d8-1">
            <seg xml:id="i-054639af12892d55-0">
              Skälet till dröjsmålet är tjänsteresor.
            </seg>
            <seg xml:id="i-054639af12892d55-1">
              Skälet till dröjsmålet är tjänsteresor.
            </seg>
            <seg xml:id="i-054639af12892d55-2">
              Skälet till dröjsmålet är tjänsteresor.
            </seg>
            <seg xml:id="i-867beabd6852f05b-0">
              Skälet till dröjsmålet är andra sedan tidigare inbokade åtaganden
              som inte går att flytta på.
            </seg>
            <seg xml:id="i-4a694a80488c1e2c-0">
              Skälet till dröjsmålet är att statsrådet inte befinner sig i
              Helsingfors.
            </seg>
            <seg xml:id="i-4a694a80488c1e2c-1">
              Skälet till dröjsmålet är att statsrådet inte befinner sig i
              Helsingfors.
            </seg>
            <seg xml:id="i-4a694a80488c1e2c-2">
              Skälet till dröjsmålet är att statsrådet inte befinner sig i
              Helsingfors.
            </seg>
            <seg xml:id="i-4a694a80488c1e2c-3">
              Skälet till dröjsmålet är att statsrådet inte befinner sig i
              Helsingfors.
            </seg>
            <seg xml:id="i-7ec10de64c0e2286-0">
              Skälet till dröjsmålet är sedan tidigare inbokade engagemang.
            </seg>
            <seg xml:id="i-ab95ca217d485384-0">
              Skälet till dröjsmålet är sedan tidigare inplanerade engagemang.
            </seg>
            <seg xml:id="i-4a694a80488c1e2c-4">
              Skälet till dröjsmålet är att statsrådet inte befinner sig i
              Helsingfors.
            </seg>
            <seg xml:id="i-4a694a80488c1e2c-5">
              Skälet till dröjsmålet är att statsrådet inte befinner sig i
              Helsingfors.
            </seg>
            <seg xml:id="i-4ad8a464991e2840-0">
              KOM(2006)135
            </seg>
            <seg xml:id="i-3278a4ce058f464f-0">
              Holger Gustafsson
            </seg>
            <seg xml:id="i-452056014d487a34-0">
              Torsten Lindström
            </seg>
            <seg xml:id="i-452056014d487a34-1">
              Torsten Lindström
            </seg>
          </u>
          <note xml:id="i-7fcfc7ff1496c155-0">
            Dag Ekman
          </note>
          <note xml:id="i-c5fbc0be4c8c44c4-0">
            Interpellation 2005/06:370
          </note>
          <note xml:id="i-f46b1a585b4397c2-0">
            Interpellation 2005/06:370 av Anne-Marie Pålsson (m)
          </note>
          <note xml:id="i-8e6af995bc7ed0a8-1">
            Interpellationen kommer att besvaras torsdagen den 8 juni 2006.
          </note>
          <note xml:id="i-7fcfc7ff1496c155-1">
            Dag Ekman
          </note>
          <note xml:id="i-679d59ae6f321d85-0">
            Interpellation 2005/06:371
          </note>
          <note xml:id="i-087687d97d119f6d-0">
            Interpellation 2005/06:371 av Anne-Marie Pålsson (m)
          </note>
          <note xml:id="i-8e6af995bc7ed0a8-2">
            Interpellationen kommer att besvaras torsdagen den 8 juni 2006.
          </note>
          <note xml:id="i-7fcfc7ff1496c155-2">
            Dag Ekman
          </note>
          <note xml:id="i-b1dc4a591c206c84-0">
            Interpellation 2005/06:373
          </note>
          <note xml:id="i-6b241d66222284df-0">
            Interpellation 2005/06:373 av Ronny Olander (s)
          </note>
          <note xml:id="i-d400d3374fce5ea2-0">
            Interpellationen kommer att besvaras måndagen den 15 maj 2006.
          </note>
          <note xml:id="i-7bc982a7591f3ef4-0">
            Lilian Wiklund
          </note>
          <note xml:id="i-17e60858eff4fe21-0">
            Interpellation 2005/06:377
          </note>
          <note xml:id="i-0ba079a537f30ab2-0">
            Interpellation 2005/06:377 av Yvonne Ruwaida (mp)
          </note>
          <note xml:id="i-3be676af0503badb-0">
            Interpellationen kommer att besvaras måndagen den 5 juni 2006.
          </note>
          <note xml:id="i-28b4dcb548f122e3-0">
            Per Thöresson
          </note>
          <note xml:id="i-89db484586c8dd3b-0">
            Interpellation 2005/06:378
          </note>
          <note xml:id="i-638a1989bc21f07c-0">
            Interpellation 2005/06:378 av Ingegerd Saarinen (mp)
          </note>
          <note xml:id="i-3be676af0503badb-1">
            Interpellationen kommer att besvaras måndagen den 5 juni 2006.
          </note>
          <note xml:id="i-28b4dcb548f122e3-1">
            Per Thöresson
          </note>
          <note xml:id="i-7dae6ecca449fc8b-0">
            Interpellation 2005/06:381
          </note>
          <note xml:id="i-1e0d6c471330f116-0">
            Interpellation 2005/06:381 av Sven Gunnar Persson (kd)
          </note>
          <note xml:id="i-3be676af0503badb-2">
            Interpellationen kommer att besvaras måndagen den 5 juni 2006.
          </note>
          <note xml:id="i-28b4dcb548f122e3-2">
            Per Thöresson
          </note>
          <note xml:id="i-d3e5c8d3e902c855-0">
            Interpellation 2005/06:382
          </note>
          <note xml:id="i-3d61b3244607f6e5-0">
            Interpellation 2005/06:382 av Staffan Danielsson (c)
          </note>
          <note xml:id="i-3be676af0503badb-3">
            Interpellationen kommer att besvaras måndagen den 5 juni 2006.
          </note>
          <note xml:id="i-28b4dcb548f122e3-3">
            Per Thöresson
          </note>
          <note xml:id="i-e3b7c7089aac5d45-0">
            Interpellation 2005/06:383
          </note>
          <note xml:id="i-bdf0ebd4dbd0df06-0">
            Interpellation 2005/06:383 av Kenneth Johansson (c)
          </note>
          <note xml:id="i-8e6af995bc7ed0a8-3">
            Interpellationen kommer att besvaras torsdagen den 8 juni 2006.
          </note>
          <note xml:id="i-949cc0b42f4f8289-0">
            Erna Zelmin
          </note>
          <note xml:id="i-d4fb0f96c8be0bcd-0">
            Interpellation 2005/06:384
          </note>
          <note xml:id="i-4b2cd2bf8778ee59-0">
            Interpellation 2005/06:384 av Ana Maria Narti (fp)
          </note>
          <note xml:id="i-b9c03bf62d037750-0">
            Interpellationen kommer att besvaras den 7 juni.
          </note>
          <note xml:id="i-d2c560fb18167f30-0">
            Ibrahim Baylan
          </note>
          <note xml:id="i-cd041c3451a9aedb-0">
            Interpellation 2005/06:387
          </note>
          <note xml:id="i-6d9d9f757eeb7742-0">
            Interpellation 2005/06:387 av Cecilia Wigström (fp)
          </note>
          <note xml:id="i-3be676af0503badb-4">
            Interpellationen kommer att besvaras måndagen den 5 juni 2006.
          </note>
          <note xml:id="i-28b4dcb548f122e3-4">
            Per Thöresson
          </note>
          <note xml:id="i-203f002f1c03604a-0">
            Interpellation 2005/06:390
          </note>
          <note xml:id="i-e53ab09630fc26b6-0">
            Interpellation 2005/06:390 av Carl B Hamilton (fp)
          </note>
          <note xml:id="i-3be676af0503badb-5">
            Interpellationen kommer att besvaras måndagen den 5 juni 2006.
          </note>
          <note xml:id="i-28b4dcb548f122e3-5">
            Per Thöresson
          </note>
          <note xml:id="i-002e0880ff607523-0">
            5 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-09e0cf1e049e65fd-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-9d1028c6aee6c467-0">
            KOM(2005)483
          </note>
          <note xml:id="i-08e707475cd93e57-0">
            KOM(2006)112
          </note>
          <note xml:id="i-b66f29623ab43497-0">
            6 § Förnyad bordläggning
          </note>
          <note xml:id="i-8b75b15adfb02170-0">
            Föredrogs och bordlades åter
          </note>
          <note xml:id="i-ecb73581ebbb25c5-0">
            7 § Bordläggning
          </note>
          <note xml:id="i-ca83df13ee2c919a-0">
            Anmäldes och bordlades
          </note>
          <note xml:id="i-fad40e4252236764-0">
            8 § Anmälan om interpellation
          </note>
          <note xml:id="i-a9fd9cd5acba38f0-0">
            Anmäldes att följande interpellation framställts
          </note>
          <note xml:id="i-725c8403ac3ced0a-0">
            den 8 maj
          </note>
          <note xml:id="i-426cf79e97da8033-0">
            Nina Lundström
          </note>
          <note xml:id="i-8c921e7660180728-0">
            Interpellationen redovisas i bilaga som fogats till riksdagens
            snabbprotokoll tisdagen den 16 maj.
          </note>
          <note xml:id="i-2e70b7d7be7ad07c-0">
            9 § Anmälan om frågor för skriftliga svar
          </note>
          <note xml:id="i-17955f3d513a52ff-0">
            Anmäldes att följande frågor för skriftliga svar framställts
          </note>
          <note xml:id="i-725c8403ac3ced0a-1">
            den 8 maj
          </note>
          <note xml:id="i-ba39d813cab912e5-0">
            Rigmor Stenmark
          </note>
          <note xml:id="i-438c576ab5684496-0">
            Gunilla Carlsson
          </note>
          <note xml:id="i-5efd3ca0d073ec7b-0">
            Jan Ertsborn
          </note>
          <note xml:id="i-ea00d0bdc2bebc18-0">
            Veronica Palm
          </note>
          <note xml:id="i-69d21902349140fa-0">
            Staffan Danielsson
          </note>
          <note xml:id="i-fa11fa3e52e8d83c-0">
            Åsa Torstensson
          </note>
          <note xml:id="i-fec3d558e1aeb276-0">
            Per Landgren
          </note>
          <note xml:id="i-bbd243364879e872-0">
            Jörgen Johansson
          </note>
          <note xml:id="i-aadfac4cd3c4d152-0">
            Krister Örnfjäder
          </note>
          <note xml:id="i-325ddd0fa261a48d-0">
            Cecilia Widegren
          </note>
          <note xml:id="i-25ad1707b238fbc8-0">
            Ingegerd Saarinen
          </note>
          <note xml:id="i-0857f73250f57a6a-0">
            Eva Arvidsson
          </note>
          <note xml:id="i-62db4a2ef7edb31e-0">
            Lennart Kollmats
          </note>
          <note xml:id="i-0a77670c79cf878b-0">
            Sverker Thorén
          </note>
          <note xml:id="i-0a77670c79cf878b-1">
            Sverker Thorén
          </note>
          <note xml:id="i-0a77670c79cf878b-2">
            Sverker Thorén
          </note>
          <note xml:id="i-0a77670c79cf878b-3">
            Sverker Thorén
          </note>
          <note xml:id="i-0a77670c79cf878b-4">
            Sverker Thorén
          </note>
          <note xml:id="i-a6b244d6b9783d73-0">
            den 9 maj
          </note>
          <note xml:id="i-8391e3d8b5d4ce21-0">
            Gunnar Nordmark
          </note>
          <note xml:id="i-bbd243364879e872-1">
            Jörgen Johansson
          </note>
          <note xml:id="i-fa11fa3e52e8d83c-1">
            Åsa Torstensson
          </note>
          <note xml:id="i-1468e3f03a25f794-0">
            Marie Engström
          </note>
          <note xml:id="i-22a8f9e68a315517-0">
            Krister Hammarbergh
          </note>
          <note xml:id="i-2882303a26533583-0">
            Lars-Ivar Ericson
          </note>
          <note xml:id="i-b584290675ba5e9f-0">
            Frågorna redovisas i bilaga som fogats till riksdagens snabbprotokoll
            tisdagen den 16 maj.
          </note>
          <note xml:id="i-4fa59a91ce1d52a2-0">
            10 § Kammaren åtskildes kl. 16.04.
          </note>
          <note xml:id="i-61558a3c4af82bfc-0">
            Förhandlingarna leddes
          </note>
          <note xml:id="i-0c2332fb2cbf641d-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
