<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--83</head>
          <docDate when="2009-03-05">2009-03-05</docDate>
        </div>
      </front>
      <body>
        <div>
          <note xml:id="i-ef65fdbaa8870613-0">
            ﻿
          </note>
          <note xml:id="i-bc0cbba2434ddc3a-0">
            Riksdagens protokoll
          </note>
          <note xml:id="i-7995a9fb17376c2a-0">
            2009/10:83
          </note>
          <note xml:id="i-7634e94fc76ac2df-0" type="date">
            Fredagen den 5 mars
          </note>
          <note xml:id="i-5b00008f213ee49a-0">
            Kl. 09:00 - 11:14
          </note>
          <note xml:id="i-cd9fd452474102ec-0">
            1 § Svar på interpellation 2009/10:257 om bankernas bonussystem
          </note>
          <note type="speaker" xml:id="i-c2f653ba06668a1d-0">
            Anf. 1 Statsrådet MATS ODELL (kd):
          </note>
          <u who="unknown" xml:id="i-37f7c2d7831460ee-0">
            <seg xml:id="i-e93201b0c6b312f9-0">
              Fru talman! Bosse Ringholm har frågat mig om jag är beredd att
              ge Finansinspektionen i uppdrag att skärpa det nu gällande regelverket
              för bonusar och se över om stabilitetsavgiften kan användas till
              att begränsa bonusar i banker.
            </seg>
            <seg xml:id="i-1d82680c9c0fb259-0">
              Regeringen har sedan finanskrisen blossade upp arbetat målmedvetet
              för att bankerna ska ta bort ersättningssystem som leder till
              osunt risktagande. Vi har också uppmanat bankerna att begränsa
              storleken på bonusutbetalningarna i krisens kölvatten. Två tydliga
              bevis på att regeringens agerande och den allmänna opinionen har
              haft effekt är det bonusstopp och den bonussänkning som storbankerna
              Swedbank och SEB nyligen annonserade.
            </seg>
            <seg xml:id="i-498be41d26aa4d7a-0">
              Sedan årsskiftet gäller i Sverige ett nytt, tufft regelverk för
              bankernas ersättningssystem, baserat på de internationella överenskommelser
              i Europeiska unionen och G20 som regeringen var med om att förhandla
              fram under hösten. Regleringen syftar till att motverka överdrivet
              risktagande och därigenom undvika att bonusar i framtiden blir
              ett hot mot den finansiella stabiliteten.
            </seg>
            <seg xml:id="i-bf8659f1f3ef1292-0">
              Det är viktigt att understryka att det nya regelverket bygger
              på internationella principer som Sverige och andra länder i olika
              forum utfäst sig att följa. Genom att regelverket genomförts som
              föreskrifter som kompletterats med allmänna råd av Finansinspektionen
              är samtliga banker och finansinstitut med säte i Sverige skyldiga
              att följa dem. Finansinspektionen kommer att bedriva en aktiv
              tillsyn av bankernas ersättningsprinciper och noga följa vilka
              åtgärder de vidtar med anledning av den nya regleringen. En rapport
              avseende deras iakttagelser ska vara regeringen tillhanda senast
              den 1 oktober 2010.
            </seg>
            <seg xml:id="i-1209bab7c5b5089e-0">
              Jag förutsätter att samtliga banker och finansinstitut rättar
              sig efter det nya, tuffa regelverket. Finansinspektionen har kraftfulla
              möjligheter att ingripa mot de banker som inte följer de nya reglerna.
              Skulle det ändå bli nödvändigt kommer regeringen att vidta ytterligare
              åtgärder, där en riskdifferentierad stabilitetsavgift skulle kunna
              vara ett tänkbart alternativ.
            </seg>
            <seg xml:id="i-d13e2d4b555c7d05-0">
              Låt mig slutligen kommentera Nordea, där svenska staten äger
              19,8 procent av aktierna. Redan i fjol lade staten fram ett eget
              förslag till ersättningsprinciper för ledande befattningshavare,
              i syfte att stoppa rörliga ersättningar till högsta ledningen
              i banken. Staten har därefter i dialog med styrelsen och andra
              storägare utan framgång försökt vinna stöd för sin linje. Inför
              årets stämma lägger staten därför åter fram ett eget förslag till
              ersättningsprinciper som innebär att ledande befattningshavare
              i Nordea inte ska ha rätt till rörlig ersättning. Jag är övertygad
              om att det finns många småsparare som på den kommande bolagsstämman
              kommer att stödja vårt förslag. Min och regeringens ambition är
              att staten som ägare även framgent ska verka för att ledande befattningshavare
              i Nordea inte ska ha rätt till rörlig ersättning. Det är viktigt
              för regeringen att staten sopar framför egen dörr när vi kräver
              största möjliga återhållsamhet av andra.
            </seg>
          </u>
          <note type="speaker" xml:id="i-e19bfe2b2ca735d8-0">
            Anf. 2 BOSSE RINGHOLM (s):
          </note>
          <u who="bosse_ringholm_6ef738" xml:id="i-6173903818eaa660-0">
            <seg xml:id="i-ecb51adf32c4d325-0">
              Fru talman! Statsrådet Mats Odell säger i svaret på min interpellation
              att han är beredd att överväga ytterligare åtgärder när det gäller
              bonusarna i bank- och finansvärlden och att han är beredd att
              överväga en riskdifferentierad stabilitetsavgift, som är ett alternativ
              som har förts fram i debatten.
            </seg>
            <seg xml:id="i-135ea00a0cc328ed-0">
              Jag tackar för svaret. Jag måste säga, Mats Odell, att det för
              en gångs skull var ett svar där det fanns ett innehåll. Jag kommer
              naturligtvis noga att följa upp om detta svar också leder till
              någon form av handling och åtgärd från regeringens och Mats Odells
              sida.
            </seg>
            <seg xml:id="i-d11b519467ffa200-0">
              För några dagar sedan skrev Svenska Dagbladet: Bonusgasen i botten.
            </seg>
            <seg xml:id="i-99827b49415008a7-0">
              Resultatet har ingen betydelse. Storbankerna höjer bonusen ändå.
            </seg>
            <seg xml:id="i-80f28f950ad166cb-0">
              Det är klart att det är illavarslande att det är så. Trots att
              vi har haft en debatt under mycket lång tid om överdrivna bonusersättningar
              i banker och i finansinstitut men också i övriga bolag verkar
              det som att det har haft mycket liten inverkan på bankernas och
              andras agerande.
            </seg>
            <seg xml:id="i-8759a99152960cef-0">
              Mats Odell säger i sitt svar att regeringen har följt de internationella
              riktlinjer som har tagits fram av G20-gruppen och EU och andra.
              Tyvärr är väl det internationella riktlinjer som inte är särskilt
              verkningsfulla.
            </seg>
            <seg xml:id="i-504ee8e8646ac44d-0">
              Vi minns alla det mycket märkliga uttalande som statsminister
              Fredrik Reinfeldt gjorde i höstas, efter G20-mötet i Pittsburgh
              i september. Fredrik Reinfeldt sade att bonusbubblan nu sprack.
            </seg>
            <seg xml:id="i-2692e3617577fa0d-0">
              Ja, det hade varit en förhoppning att så hade varit fallet, men
              sanningen är den att det inte hände särskilt mycket över huvud
              taget efter det.
            </seg>
            <seg xml:id="i-f30a9e5da9157df1-0">
              Jag kan också se att en stor bank som Nordea i det här läget
              faktiskt inte har brytt sig om att göra några stora förändringar.
              Tvärtom har företrädare för Nordea i en artikel nyligen sagt:
              Det finns ingenting som hindrar oss att i stort sett fortsätta
              med de system vi har.
            </seg>
            <seg xml:id="i-57e958f41bdf3c8e-0">
              Jag inser statsrådet Odells dilemma när det gäller Nordea. Även
              om staten har ett stort aktieinnehav är staten inte på något vis
              majoritetsägare, utan det finns andra intressen som driver på
              och försvarar bonusprocessen i Nordea. Där har statsrådet naturligtvis
              ett svettigt jobb framför sig när det gäller att kunna övertyga.
            </seg>
            <seg xml:id="i-06031f38dff37bf8-0">
              Nu säger statsrådet i sitt svar att de svenska bankerna ändå
              har försökt att göra förändringar efter den debatt som har varit.
              Men det är väl en liten skönmålning. Handelsbanken höjde exempelvis
              sina bonusar under 2009 med 66 procent. Man kan väl inte säga
              att den banken har tagit något som helst intryck av den allmänna
              debatten?
            </seg>
            <seg xml:id="i-49b2f948a4848041-0">
              SEB det är en annan bank som hade ett ganska svagt resultat förra
              året har också en bonus på bortåt 800 miljoner kronor. Det är
              nästan lika stort som resultatet. Och Nordea kommer att betala
              nästan 3 miljarder kronor i bonusar.
            </seg>
            <seg xml:id="i-02e1d10992f242e4-0">
              Jag tror nog att Mats Odell måste fundera på det svar som han
              lämnar på min andra fråga, som jag ändå tycker är positivt, att
              man är beredd att överväga ytterligare åtgärder och någon form
              av riskdifferentierad avgift till stabilitetsfonden. Det är en
              åtgärd som Mats Odell inte bara bör överväga, utan han bör se
              till att ganska snabbt komma tillbaka till riksdagen, eftersom
              bankerna uppenbarligen inte bryr sig om signalerna från regeringen
              på området.
            </seg>
          </u>
          <note type="speaker" xml:id="i-bcea3163f15ca485-0">
            Anf. 3 Statsrådet MATS ODELL (kd):
          </note>
          <u who="unknown" xml:id="i-37f7c2d7831460ee-1">
            <seg xml:id="i-7d309f7edfdfdb7e-0">
              Fru talman! När man tittar på vilka möjligheter vi har i Sverige
              att vidta åtgärder som ligger vid sidan av internationella överenskommelser
              finner man att det kanske inte är någon riktigt bra idé. I en
              alltmer globaliserad finansmarknad är det ju åtgärder som har
              global eller åtminstone europeisk verkan som blir effektiva.
            </seg>
            <seg xml:id="i-0630b28490369190-0">
              Om vi ska vidta nya åtgärder måste vi därför titta på om de ligger
              inom och bygger på de överenskommelser som vi har slutit på internationell
              nivå.
            </seg>
            <seg xml:id="i-84cac4c06234372e-0">
              Jag tror att det vi nu måste göra är att avvakta och se vad som
              sker på det här området. Vi vet att bankerna nu håller på att
              implementera det nya regelverket. Men och där håller jag helt
              och hållet med Bosse Ringholm skulle vi finna att det finns banker
              som inte följer det här regelverket, som nu är fastlagt och som
              nu implementeras och som ska rapporteras tillbaka till Finansinspektionen,
              eller på annat sätt betalar ut bonusar som inte kan anses vara
              förenliga med en sund riskhantering får vi naturligtvis anledning
              att överväga om vi måste vidta ytterligare åtgärder.
            </seg>
            <seg xml:id="i-d7071883759ac737-0">
              Jag menar att regelverket är solklart, och jag förväntar mig
              att alla banker följer det.
            </seg>
            <seg xml:id="i-66d229cd46a35b98-0">
              Men om det blir nödvändigt finns möjligheten att införa en riskdifferentierad
              stabilitetsavgift. Vi har sagt att den ska vara riskdifferentierad
              från 2011. Det är en målsättning som regeringen slår fast och
              som finns. Vi förbereder detta.
            </seg>
            <seg xml:id="i-ab46a74b56cccd76-0">
              Man kan fråga sig om det finns andra alternativ. Det finns de
              som diskuterar en bonusskatt till exempel. Är det ett bra alternativ?
            </seg>
            <seg xml:id="i-055f933bf71de5d2-0">
              Vi har inte tagit ställning till om en bonusskatt kan vara effektiv
              för att förhindra utbetalningar av bonusar som bidrar till osunt
              risktagande. Men man kan nog lugnt säga att erfarenheter från
              andra länder inte är entydigt positiva. Personligen är jag skeptisk
              till att följa det spåret, men regeringen har inte uteslutit någon
              sådan åtgärd.
            </seg>
            <seg xml:id="i-ebf2d9bb91b393c7-0">
              Vad det finns för andra alternativ kan man alltid fundera på.
              Vi har, som sagt, siktat in oss på att stabilitetsavgiften ska
              vara riskbaserad från 2011. Det innebär en högre avgift för banker
              som har ett högre risktagande och som därmed löper större risk
              för att åsamka skattebetalarna stora kostnader.
            </seg>
            <seg xml:id="i-ba5764b6baebad5e-0">
              I den mån det finns bonusar som bidrar till ett sådant risktagande
              ska stabilitetsavgiften självfallet fånga upp det. Men exakt hur
              en riskbaserad stabilitetsavgift ska utformas kommer regeringen
              att utreda under året.
            </seg>
            <seg xml:id="i-b67656fef0e076ca-0">
              När det gäller Nordea tycker jag ändå att det är angeläget att
              säga att av de 2,8 miljarder som har avsatts för rörliga ersättningar
              handlar ungefär 600 miljoner om Sverige. Resten är verksamheter
              som bedrivs i Luxemburg, London, Helsingfors, Köpenhamn, Oslo
              och så vidare. Det gör inte saken bättre.
            </seg>
            <seg xml:id="i-2e1da258fefe0f59-0">
              Det som beslutas på stämmorna handlar uteslutande om ledningsgruppen,
              om dem som tar de strategiska besluten om risktagande i banken.
              Trots att stämman röstade ned det har ledningsgruppen självmant
              avstått från varje form av bonus både under förra året och under
              detta år. Regeringen lägger, som sagt, fram ett eget förslag om
              att stämman ska besluta om att sådan bonus inte heller ska utgå
              i framtiden.
            </seg>
          </u>
          <note type="speaker" xml:id="i-4f5fa2ce7536bff3-0">
            Anf. 4 BOSSE RINGHOLM (s):
          </note>
          <u who="bosse_ringholm_6ef738" xml:id="i-6173903818eaa660-1">
            <seg xml:id="i-daf27e0e856adb73-0">
              Fru talman! Det är bra att Mats Odell håller dörren öppen för
              fortsatta insatser mot bankernas excesser när det gäller bonusar
              och andra finansinstituts agerande. Men jag är inte lika säker
              på att Mats Odell vill visa den handlingskraft som skulle behövas.
            </seg>
            <seg xml:id="i-b210ce57c14f8ba3-0">
              Det regelverk som nu har trätt i kraft och som Mats Odell hänvisar
              till, är det så särskilt starkt? Är det inte bara ett regelverk
              som i huvudsak skjuter upp bonusutbetalningarna över tiden? Det
              ändrar inte volymen eller inriktningen. Det är bara ett uppskov,
              strängt taget.
            </seg>
            <seg xml:id="i-7d9799d957542860-0">
              Det är inte bara jag som påstår det. Jag kan hänvisa till Mats
              Odells egen, om jag säger så, bank, där staten har ett stort inflytande
              trots allt. Nordeas företrädare, både styrelseordförande och vd,
              säger i en debattartikel den 28 januari i Dagens Nyheter att det
              finns inte någonting som begränsar vare sig bonusnivåer eller
              lönenivåer i regelverken.
            </seg>
            <seg xml:id="i-ea4c41dacc94a5d6-0">
              Man inför ett sådant nytt regelverk och den största banken tycker
              att det inte finns något som hindrar dem att fortsätta det bonusregn
              de har hållit på med sedan ganska länge. Det är precis som Mats
              Odell säger. Det spelar ingen roll om det sker i Sverige eller
              någon annanstans. Det är lika illa var det än sker. Men Nordeas
              representanter har uppenbarligen inte uppfattat det nya regelverket
              som särskilt besvärande eller hämmande eller som att det på något
              vis förhindrar att de kan fortsätta den process de har haft sedan
              länge att ha mycket stora bonusutdelningar.
            </seg>
            <seg xml:id="i-5e89abb49b08e053-0">
              Jag inser att det finns kommunicerande kärl mellan bonus och
              lönenivåer. Det är inte så enkelt att bara klippa av den ena strängen
              och tro att den andra inte förändrar sig på något vis. Det handlar
              om hela processen, att man inom framför allt finansvärlden och
              bankerna har ersättningsnivåer i sin helhet, både löner, bonus
              och andra typer av ersättningar, som är vida större än i många
              andra branscher.
            </seg>
            <seg xml:id="i-b0b5ede7a2ad1b19-0">
              Jag ger inte så mycket för det argument som ofta används om svenska
              bankföreträdare att det skulle vara så stor internationell konkurrens
              att de främsta bankföreträdarna skulle fly landet om de inte fick
              de våldsamma bonusar som de har fått under senare år. De kommer
              uppenbarligen att få dem även i år och framöver om Mats Odell
              inte gör mer i fortsättningen.
            </seg>
            <seg xml:id="i-687398f1d3a074c1-0">
              Jag tror att konkurrensargumentet är överdrivet. Jag har inte
              sett någon sådan flykt. Jag tror inte heller att det kommer att
              bli fallet i fortsättningen.
            </seg>
            <seg xml:id="i-187a270cc24a70cc-0">
              Nu säger Mats Odell att man överväger idén som har förts fram
              att man kan ha någon form av differentierad avgift som hänger
              ihop med just hur mycket bonus man är beredd att betala ut från
              bankernas sida. Jag skulle vilja höra mer om vad det övervägandet
              går ut på, om det kan komma något förslag under våren eller om
              Mats Odell vill vänta så att han låter en ny, socialdemokratisk
              regering efter höstens val lägga fram förslaget.
            </seg>
            <seg xml:id="i-4ba936ac23da027e-0">
              Det är ett alternativ som kanske framför allt garanterar att
              det är lite mer kraft i förslaget. Uppenbarligen förhindrar det
              nuvarande regelverket inte tillräckligt att bankerna fortsätter
              att betala ut. De är tondöva, som det har sagts i debatten. Många
              bankledningar och bankdirektörer fortsätter med sitt bonusagerande
              trots den oerhört intensiva debatten.
            </seg>
          </u>
          <note type="speaker" xml:id="i-da371417eed33e1e-0">
            Anf. 5 Statsrådet MATS ODELL (kd):
          </note>
          <u who="unknown" xml:id="i-37f7c2d7831460ee-2">
            <seg xml:id="i-89c2ff703ac55c31-0">
              Fru talman! För att börja i den senare ändan har vi sagt att
              en riskdifferentierad avgift ska kunna gälla från 2011. Exakt
              när ett sådant förslag kan levereras kan jag inte svara på i dag.
              Det är också ett antal dimensioner av det här som behöver utredas.
              Vad ska ingå? Vad är det som konstituerar riskbeteende i de här
              sammanhangen? Det är något som vi nu arbetar med. När det finns
              färdigt att presentera kan jag inte svara på i dag.
            </seg>
            <seg xml:id="i-5f4066c2aa1fc87a-0">
              Jag tror ändå att det mest slagkraftiga i den reglering som vi
              nu har infört och som Finansinspektionen har implementerat just
              är att det bygger på vad som har överenskommits på internationell
              nivå. Jag tror att det är viktigt att vi håller fast vid den principen.
            </seg>
            <seg xml:id="i-3ec56c433803978b-0">
              Man kan fundera på införandet av regleringar på det här området.
              Regeringen har faktiskt genomfört den första verkliga regleringen
              av ersättningssystemen i finanssektorn någonsin. Bosse Ringholm
              i all ära, men han har varit finansminister. Han har suttit i
              socialdemokratiska regeringar och haft viktiga uppdrag. Såvitt
              jag känner till har den socialdemokratiska regeringen inte ens
              försökt att genomföra något som är i närheten av detta, trots
              att det finns exempel på att det förekom ännu större bonusutbetalningar
              så sent som under den senaste socialdemokratiska mandatperioden.
            </seg>
            <seg xml:id="i-acfd59c67b17aaa7-0">
              Vår samlade uppfattning i regeringen är att det är absolut nödvändigt
              att åstadkomma ett definitivt stopp för den bonuskultur som har
              premierat där tror jag vi är helt överens ett osunt risktagande.
              Det är också bakgrunden till att regeringen har varit pådrivande
              inom både Europeiska unionen och G20 för att få på plats en skarp
              och effektfull reglering. Den signalen tror jag är alldeles glasklar.
            </seg>
          </u>
          <note type="speaker" xml:id="i-83f6d9936e3d5bea-0">
            Anf. 6 BOSSE RINGHOLM (s):
          </note>
          <u who="bosse_ringholm_6ef738" xml:id="i-6173903818eaa660-2">
            <seg xml:id="i-bccf36cfed639ec0-0">
              Fru talman! Det är väl bra att Mats Odell och jag är överens
              om att vi bör göra insatser för att stoppa den enorma utveckling
              som har skett när det gäller bonusar i bankvärlden och finansvärlden
              under senare tid. Men frågan är om det regelverk som nu har beslutats
              om och som ska genomföras verkligen förhindrar det hela.
            </seg>
            <seg xml:id="i-91ebd40d3348178a-0">
              Jag kan tvivla på det. Jag blir ännu mer tvivlande när Nordeas
              främsta representanter själva säger att det inte finns någonting
              i regelverket som gör att de tvingas begränsa sig när det gäller
              bonusnivåer eller lönenivåer. Om företrädarna för den största
              banken själva dömer ut regelverket och säger att det är som förut
              har regelverket från början fallit.
            </seg>
            <seg xml:id="i-e3d65a19a9fc72d2-0">
              Man ser på utdelningar, inte bara från Nordea utan också från
              Handelsbanken och SEB för 2009 att det inte på något vis har begränsat
              deras utdelningar. Det fortsätter som om ingenting har hänt. Därför
              tror jag att Mats Odell måste snabba på. Det räcker inte med att
              försöka genomföra något internationellt regelverk som uppenbarligen
              inte är tillräckligt effektivt. Man måste ta ett steg till.
            </seg>
            <seg xml:id="i-040fd65cb4687d36-0">
              Jag är ändå glad över att Mats Odell vill titta på idén om någon
              form av koppling mellan bonusnivåerna och de avgifter som man
              kan tänka sig i fortsättningen. Man ska naturligtvis vara öppen
              för vilken teknik som kan användas, men det är helt klart att
              det behöver göras mer. Att vänta till 2011 är väl, Mats Odell,
              att vänta så länge att det kanske blir någon annan än Mats Odell
              som får lägga fram det förslaget i en ny regering.
            </seg>
          </u>
          <note type="speaker" xml:id="i-55d93e4b74c6e227-0">
            Anf. 7 Statsrådet MATS ODELL (kd):
          </note>
          <u who="unknown" xml:id="i-37f7c2d7831460ee-3">
            <seg xml:id="i-2004ddd1b3704215-0">
              Fru talman! Jag tycker ändå att vi ska komma ihåg att regeringen
              har varit väldigt pådrivande i den debatt som har förts, och det
              regelverk som har satts på plats, inte bara i Sverige utan också
              inom hela Europeiska unionen och på G20-nivå, är ett kraftfullt
              regelverk. Vi ser också att den allmänna opinionen påverkar bankerna.
              Swedbank har infört ett totalt bonusstopp, vilket kan tyckas vara
              naturligt med tanke på den bankens situation. Samma sak gäller
              SEB där man har sänkt ordentligt.
            </seg>
            <seg xml:id="i-65843144570cd250-0">
              Staten kommer självklart att fortsätta agera på det här området.
              Vi kommer att utnyttja vår rösträtt. Vi kommer att fortsätta tala
              om de här frågorna. Den varumärkesvård som jag tror är angelägen
              för alla företag, oberoende av i vilken bransch de finns, men
              kanske framför allt i en sådan förtroendebransch som den finansiella
              sektorn, kommer att innebära att de tänker både en och två gånger
              på hur de vårdar sitt varumärke. Kunderna har faktiskt också möjlighet
              att rösta med fötterna, och det är någonting som jag tror att
              man väger in i hur man ska hantera de här frågorna framöver.
            </seg>
          </u>
          <note xml:id="i-874013c2f4095b6c-0">
            Överläggningen var härmed avslutad.
          </note>
          <note xml:id="i-b40568dfea2f1f78-0">
            2 § Svar på interpellation 2009/10:261 om JO-anmälningar om Försäkringskassan
          </note>
          <note type="speaker" xml:id="i-a6e6fb4dd9c48dc1-0">
            Anf. 8 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-37f7c2d7831460ee-4">
            <seg xml:id="i-aaff8a741d128994-0">
              Fru talman! Veronica Palm har ställt frågor till mig om JO-anmälningar
              mot Försäkringskassan och har frågat mig vilka åtgärder jag vidtar
              för att stoppa utvecklingen här och nu och hur jag kan garantera
              att dessa felaktigheter inte upprepas.
            </seg>
            <seg xml:id="i-bdcc72147819cbb7-0">
              Ett väl fungerande trygghetssystem bygger på att de som är berättigade
              till en ersättning får sin utbetalning inom rimlig tid. Regeringen
              har därför gett Försäkringskassan i uppdrag att ta fram ett serviceåtagande
              för vissa socialförsäkringsförmåner. I dessa serviceåtaganden
              ska Försäkringskassan tydligt ange vilka handläggningstider den
              försäkrade kan förvänta sig.
            </seg>
            <seg xml:id="i-f8d2e02e7ae7b328-0">
              Det ökade antalet JO-anmälningar är bekymmersamt. Även om antalet
              är få i jämförelse med de miljontals beslut som Försäkringskassan
              fattar årligen är anmälningarna givetvis ett problem som vi inte
              ska bortse från. Många av det senaste årets anmälningar gäller
              fortsatta problem med långa handläggningstider och svårigheter
              för kunder att komma i kontakt med Försäkringskassans personal.
              Även myndighetens omprövningsverksamhet har varit behäftad med
              problem med långa handläggningstider, vilket JO också har uppmärksammat.
              Nämnda problem är väl kända för Försäkringskassan som under det
              gångna året har vidtagit flera åtgärder för att komma till rätta
              med problemen. Ambitiösa mål för service och bemötande har lett
              till förbättringar vad gäller tillgängligheten för kunderna. Jag
              kan konstatera att väntetiderna i kundcenter har blivit betydligt
              kortare under 2009.
            </seg>
            <seg xml:id="i-751cdfb725df3a32-0">
              Den som har rätt till ersättning från Försäkringskassan ska givetvis
              kunna känna sig trygg med att få sina pengar i tid. Jag har försäkrat
              mig om att Försäkringskassan arbetar för att upprätthålla rimliga
              handläggningstider. För sjukpenning är till exempel myndighetens
              mål att det ska ta högst 30 dagar att handlägga ett ärende från
              det att alla uppgifter har kommit in till Försäkringskassan. Detta
              lyckades myndigheten med i 88 procent av alla fall under 2009.
              Även om det är en bit kvar har en klar förbättring skett vad gäller
              handläggningstiderna. År 2005 fick 71 procent sin sjukpenning
              utbetald inom 30 dagar. Det krävs dock ytterligare insatser för
              att myndigheten ska nå sina mål avseende handläggningstider.
            </seg>
            <seg xml:id="i-a1cd8c2a2ac6e1df-0">
              Regeringen har från och med 2010 permanent tillfört Försäkringskassan
              600 miljoner kronor så att myndigheten får goda förutsättningar
              att leva upp till kraven på god service till medborgarna samt
              till en rättssäker och effektiv verksamhet som håller hög kvalitet.
            </seg>
            <seg xml:id="i-35476f32cff60363-0">
              Jag kommer självklart också i fortsättningen att följa hur Försäkringskassan
              säkerställer att den försäkrade får rätt ersättning i tid. Mot
              bakgrund av det som nu har redovisats anser jag att det för tillfället
              inte finns skäl för mig att vidta ytterligare åtgärder.
            </seg>
          </u>
          <note type="speaker" xml:id="i-734f5a74fd7768d0-0">
            Anf. 9 VERONICA PALM (s):
          </note>
          <u who="veronica_palm_ed0547" xml:id="i-72f06fa942ee15d5-0">
            <seg xml:id="i-212ba028d032bfb2-0">
              Fru talman! Jag vill be om ursäkt för att jag är väldigt förkyld
              så jag kommer inte att ta statsrådet i hand efter debatten, som
              vi brukar göra. Jag tycker att det är en fin gest annars.
            </seg>
            <seg xml:id="i-8f7b795866736975-0">
              Bakgrunden till den här debatten är att antalet JO-anmälningar
              2009 var 76 stycken och bara i januari 2010 är det 14 anmälningar.
              Bakgrunden till det är ju att det är tufft på Försäkringskassan.
              Det har varit en tuff period med en budget som har åkt upp och
              ned vi har kallat det för jojobudget tidigare och med en hel del
              nya uppdrag. Det är inte bara sjukförsäkringen utan även en tandvårdsförsäkring,
              ett vårdnadsbidrag, en jämställdhetsbonus och en hel del nya tilläggsuppdrag
              som lagts på Försäkringskassan samtidigt som man har varit inne
              i en omorganisation.
            </seg>
            <seg xml:id="i-21ca6d4f24a98999-0">
              JO-anmälningarna uppmärksammades redan förra året. Jag har roat
              mig med att läsa protokollen från förra årets KU-förhör med statsrådet
              Husmark Pehrsson: Som minister har jag ansvar för att ge Försäkringskassan
              och myndigheten förutsättningar för att de ska kunna bedriva verksamheten
              på ett bra och riktigt sätt. Jag bedömer också att jag gett dessa
              förutsättningar för att bedriva verksamheten.
            </seg>
            <seg xml:id="i-2199f9f8a9717ce0-0">
              Jag tror nog att det var en missbedömning.
            </seg>
            <seg xml:id="i-60376aa2ce163378-0">
              För ett år sedan hade vi också en diskussion om kris i kassan,
              som man kallade det i tabloidtidningarna när människor fick vänta
              i månader för att få sina rättmätiga utbetalningar. Det som då
              blev socialförsäkringsministerns svar till de försäkrade som väntade
              på ersättningen de hade rätt till var ett serviceåtagande.
            </seg>
            <seg xml:id="i-1390af5fefbe0454-0">
              Jag har också roat mig med att läsa detta serviceåtagande. Det
              finns på Försäkringskassans hemsida. Det är vad det är. Det finns
              en sida på Försäkringskassans hemsida som beskriver när utbetalningar
              ska ske. Det står att om du har rätt till bostadstillägg kan du
              få det inom, och sedan anges en viss tid. Men det finns ingen
              individuell bedömning, ingen individuell kontakt i det här serviceåtagandet.
              Det är en beskrivning av Försäkringskassans uppgifter.
            </seg>
            <seg xml:id="i-03273b66726d0285-0">
              I 5 av det 50-tal försäkringsslag som Försäkringskassan har att
              serva medborgarna med kan man med e-legitimation gå in och få
              en djupare beskrivning.
            </seg>
            <seg xml:id="i-120fe809b8b4697b-0">
              Serviceåtagandet blir ju lite som jobb- och utvecklingsgarantin.
              Man leker med orden. Det är ingen service, lika lite som jobb-
              och utvecklingsgarantin är en garanti för jobb eller utveckling.
              I dag finns det mer än hundra tusen människor i jobb- och utvecklingsgarantin.
              En av fem får en aktiv åtgärd. Resten får passivitet och en ersättning.
            </seg>
            <seg xml:id="i-d90a4caeca170e1e-0">
              Min slutsats måste vara att det här inte duger. Rättssäkerheten
              och tilliten till försäkringen måste stärkas. Tilliten stärks
              bäst genom att rättssäkerheten stärks. Då är jag lite nyfiken
              på om statsrådet har några ytterligare åtgärder, några ytterligare
              tankar mot bakgrund av att JO-anmälningarna har ökat lavinartat.
              Hur ska rättssäkerheten i försäkringen ytterligare kunna stärkas?
            </seg>
          </u>
          <note type="speaker" xml:id="i-34862126848dd47b-0">
            Anf. 10 ULF NILSSON (fp):
          </note>
          <u who="ulf_nilsson_15fa88" next="cont" xml:id="i-08b9f052142e846e-0">
            <seg xml:id="i-c45f605018d2473c-0">
              Fru talman! Det är väl känt att vi under ett antal år har diskuterat
              olika typer av problem med Försäkringskassans service till allmänheten.
              Jag tror att vi alla har varit upprörda över bland annat de JO-rapporter
              som har kommit tidigare och som har visat just att människor har
              fått vänta orimligt länge på handläggning och beslut.
            </seg>
            <seg xml:id="i-6996d4da338c64d9-0">
              Samtidigt och just därför har alliansen både i utskottet och
              i regeringen med kraft agerat för att ändra den här utvecklingen.
              Människor ska kunna lita på de myndigheter som har hand om våra
              socialförsäkringar i Sverige. Jag känner verkligen mycket för
              de människor som på olika sätt har behandlats illa i de här sammanhangen.
            </seg>
            <seg xml:id="i-3a18aaacbc03be10-0">
              Regeringen har verkligen inte tvekat att vidta åtgärder här.
              De tre saker jag framför allt tänker på är dels att riksdagen
              på regeringens förslag har beslutat om resursförstärkningar till
              Försäkringskassan, dels att vi har beslutat att inrätta en ny
              tillsynsmyndighet, Inspektionen för socialförsäkringen, och dels
              att vi har beslutat att Försäkringskassan ska utarbeta ett serviceåtagande.
            </seg>
            <seg xml:id="i-93f366c4206accc7-0">
              I sitt inlägg avfärdade Veronica Palm detta serviceåtagande som
              ointressant. Jag tycker att det är väldigt viktigt att vi jag
              tror nästan för första gången i myndigheternas historia i Sverige
              har en så tydlig beskrivning av vad myndigheten är skyldig att
              göra och när medborgaren har anledning att påpeka att hon har
              blivit felaktigt behandlad. Det står tydligt hur snabbt man ska
              få kontakt, vilken rätt man har att tala med handläggare och så
              vidare.
            </seg>
            <seg xml:id="i-d63ac4754a5cd14c-0">
              Det räcker naturligtvis inte att det står på en hemsida, utan
              man ska leva upp till det också. Det är väldigt viktigt att medborgarna
              vet vilka rättigheter de har. Man kan säga att vi har många bra
              myndigheter i Sverige, men vi har inte varit så duktiga genom
              åren på att informera om vilka rättigheter medborgarna har. Därför
              tycker jag att det här är ett bra första steg.
            </seg>
            <seg xml:id="i-87d42378eb34af29-0">
              När vi har en så här viktig debatt tycker jag att det är synd
              att man glömmer vissa saker. Veronica Palm glömde bland annat
              att nämna att utvecklingen har gått åt rätt håll och att statistiken
              när det gäller tider innan det fattas beslut och innan utbetalning
              kommer är bättre nu, att det är fler fall som avgörs inom den
              stadgade tiden än vad det var till exempel före regeringsskiftet
              2006. Det är alltså inte bra med Försäkringskassans service än,
              men det är bättre nu än vad det var för fyra år sedan. Det ska
              vi inte glömma bort att nämna.
            </seg>
            <seg xml:id="i-5760c1dd667315fb-0">
              En annan sak: Interpellationen handlar om anmälningar. Anmälningar
              kan vara välgrundade eller mindre välgrundade det vet man inte.
              Däremot har JO gjort ett antal genomgångar, och politiska genomgångar,
              och jag var med på de dragningarna. En sak som JO sade väldigt
              tydligt var att de brister som Försäkringskassan visar inte har
              någonting med regeringens olika typer av reformer av socialförsäkringen
              att göra, därför att en myndighet ska kunna klara av att lagar
              och bestämmelser ändras.
            </seg>
            <seg xml:id="i-f3ba3786e320a021-0">
              Ändå halkade Veronica Palm in i detta, som jag vet att oppositionen
              har gjort flera gånger, där man blandar ihop de politiska besluten
              med svårigheterna på Försäkringskassan. De svårigheterna började
              ju något år före regeringsskiftet.
            </seg>
            <seg xml:id="i-a73a4a53af32be0c-0">
              Avslutningsvis hade det varit intressant att i den här diskussionen
              höra inte bara kritik utan också vilka förslag Socialdemokraterna
              har för att raskt förbättra servicegraden på Försäkringskassan.
            </seg>
          </u>
          <note xml:id="i-d4864d0892597eee-0">
            Anf. 11 GUNNAR AXÉN (m):
          </note>
          <u who="ulf_nilsson_15fa88" prev="cont" xml:id="i-7d2ff7ff16e7b7ba-0">
            <seg xml:id="i-2f8c1629302f0d3d-0">
              Fru talman! Jag ber att få tacka statsrådet för det klargörande
              svaret på interpellationen. Jag är helt övertygad om att det kan
              finnas behov av att klarlägga ytterligare en del missförstånd
              som Veronica Palm har gett uttryck för.
            </seg>
            <seg xml:id="i-39fac59951c16916-0">
              Efter förra valet övertog vi en sjukförsäkring i totalt förfall,
              efter Socialdemokraternas vanstyre av socialförsäkringarna i allmänhet
              och sjukförsäkringen i synnerhet. Det hade kommit att bli på det
              sättet, som det tidigare socialdemokratiska statsrådet Anna Hedborg
              uttryckte det, att sjukförsäkringen var en parkeringsplats för
              problem som den inte var avsedd för. Med det menades att den hade
              blivit en alternativ arbetslöshetsförsäkring eller en försäkring
              som fångade upp problem som den inte var tänkt att vara till för.
            </seg>
            <seg xml:id="i-ecf7860a0232ff47-0">
              I kombination med detta hade vi inga tidiga aktiva rehabiliteringsåtgärder
              i sjukskrivningsprocessen, utan människor gick in i en lång passiv
              väntan utan att få den vård och den rehabilitering som man skulle
              ha haft behov av. Efter en lång passiv väntan utan rehabiliteringsinsatser
              fördes man över i förtidspension och permanent utanförskap. Socialdemokraterna
              förtidspensionerade 140 personer om dagen under sin tid vid makten
              i stället för att ge dessa människor den vård, den hjälp och den
              rehabilitering som de skulle ha haft behov av, som skulle ha kunnat
              hjälpa dem tillbaka till arbetslivet.
            </seg>
            <seg xml:id="i-273a0c95c348f829-0">
              Det var så situationen såg ut för tre och ett halvt år sedan.
            </seg>
            <seg xml:id="i-2cefba4656ed011a-0">
              Nu har vi ändrat på detta. Nu har vi ersatt den gamla passiva
              sjukskrivningspolitiken med tidiga aktiva rehabiliteringsinsatser.
              Det är inte bara själva innehållet i sjukförsäkringen som vi har
              ändrat. Vi har också tagit itu med en del andra problem som Socialdemokraterna
              lämnade efter sig.
            </seg>
            <seg xml:id="i-58054d183540e7d0-0">
              När man drog i gång den stora omorganisationen av Försäkringskassan
              under den socialdemokratiska regeringens tid missade man nämligen
              någonting högst väsentligt, och det var att införa någon form
              av kontrollmyndighet över socialförsäkringarna och Försäkringskassan.
            </seg>
            <seg xml:id="i-808a3fe97968e306-0">
              Det här har vi nu också rättat till. Sedan förra året har vi
              Inspektionen för socialförsäkringen, som är till för att granska
              Försäkringskassan och hur socialförsäkringarna fungerar för att
              de ska fungera på ett effektivt och rättssäkert sätt.
            </seg>
            <seg xml:id="i-04be82f29e3db370-0">
              Jag skulle vilja, precis som Ulf Nilsson tidigare efterlyste
              från talarstolen, höra inte bara vad som är Socialdemokraternas
              förslag utan också vad som är oppositionens alternativ. Det har
              så här långt varit väldigt otydligt. Om man säger sig vilja gå
              till val för att bilda en gemensam regering behöver man också
              leverera gemensamma besked om vad det är man vill åstadkomma om
              man skulle få väljarnas förtroende. Här har oppositionen fortfarande
              en lång rad svar att leverera på de frågor som ställts om vad
              som är det rödgröna alternativet.
            </seg>
            <seg xml:id="i-2370d0386914250b-0">
              Vad vill de rödgröna partierna göra om de får väljarnas förtroende?
              Försök reda ut de frågetecknen och komma med svar på frågorna
              så att medborgarna och väljarna vet vad de kan förvänta sig av
              en rödgrön regering. Just nu är allting väldigt oklart.
            </seg>
          </u>
          <note type="speaker" xml:id="i-20f1ad1b2c99994f-0">
            Anf. 12 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-70164cf09fe3d7b5-0">
            <seg xml:id="i-6ffcede2be12214e-0">
              Fru talman! Jag begärde ordet eftersom jag var här för debatt
              i ett annat ärende. Det här är ett angeläget område. Jag tror
              att de två föregående talarna lite har missförstått vad dagens
              interpellationsdebatt handlar om. Jag hade inte tänkt gå upp här
              och ha någon allmänpolitisk debatt om sjukförsäkringen, för det
              är inte det den här interpellationen handlar om.
            </seg>
            <seg xml:id="i-102278f4b16cae03-0">
              Det handlar mer om den oro som människor känner och ger uttryck
              för genom att JO-anmäla hanteringen av den försäkring vi har.
              Min oro är att människor upplever en större oro i de här sammanhangen
              och att vi därför har ett ökat antal anmälningar till JO. Det
              är det interpellationsdebatten egentligen borde handla om.
            </seg>
            <seg xml:id="i-873e44bc9865c74e-0">
              Ulf Nilsson säger att vi inte gjorde någonting förut. Jo, vi
              införde någonting som hette 3-30-90, som jag tror att Ulf Nilsson
              mycket väl känner till. Det innehöll en rätt för den enskilde
              att inom 90 dagar få det som vi pratar mycket om i dag, det vill
              säga stöd för sin rehabilitering. Det har ni tagit bort. Ni har
              tagit bort stödet för den enskilde, rätten att få det stöd som
              vi pratar om. Jag tycker att det är beklagligt att man har gått
              den vägen.
            </seg>
            <seg xml:id="i-e4e01167436b01ec-0">
              Det var en av de väldigt viktiga saker som vi införde redan 2003.
              Försäkringskassan hade också på den tiden svårt att leva upp till
              det jag är mycket väl medveten om det. Men den regeln var väldigt
              viktig och är det också fortsättningsvis. Det är en punkt som
              vi tänker fortsätta att driva väldigt hårt. Den enskilde måste
              ha en rättighet att hantera sin situation när det gäller sjukförsäkringsfrågorna.
              Det är ett uttryck som jag tycker visar sig i det ökade antalet
              JO-anmälningar.
            </seg>
            <seg xml:id="i-56e1a1db49940153-0">
              Jag vill också lyfta upp en annan dimension, som kanske inte
              kommer fram så mycket än så länge men som jag tror är på väg fram.
              Det gäller förändringen av förtroendemannamedverkan när det gäller
              sjukförsäkringen.
            </seg>
            <seg xml:id="i-d485953972a3e703-0">
              Ni har ju valt att ta bort de förtroendevalda i Försäkringskassans
              styrelser runt om i landet men också i Socialförsäkringsnämnderna.
              I mina kontakter med LO-TCO Rättsskydd har jag fått veta att man
              är bekymrad över utvecklingen nu, där väldigt många människor
              känner sig utelämnade och inte känner någon möjlighet att påverka.
            </seg>
            <seg xml:id="i-6299a0b2a7bd1cc7-0">
              Jag tror att vi kommer att få se ökad osäkerhet när det gäller
              tillämpningen av de regler ni har infört. Jag skulle gärna vilja
              ha en kommentar till det. Hur har regeringen hittills fångat upp
              den förändring som man har genomfört, som många upplever som osäker
              och besvärlig? Man kommer i kläm och tycker inte att man får sin
              rätt prövad. Jag tror att ett antal av de JO-anmälningar som vi
              får har sin grund i att man känner sig väldigt utelämnad i de
              regelförändringar som man har genomfört.
            </seg>
          </u>
          <note type="speaker" xml:id="i-8f027b06e77d0a6f-0">
            Anf. 13 Statsrådet CRISTINA HUSMARK PEHRSSON (m):
          </note>
          <u who="unknown" next="cont" xml:id="i-0ef32895adb79d48-0">
            <seg xml:id="i-7aacd019bb04ebf5-0">
              Fru talman! Jag tänker också uppehålla mig vid överklaganden,
              ändrade beslut och JO-anmälningar. Det finns mycket annat att
              diskutera på området som vi säkert kan återkomma till.
            </seg>
            <seg xml:id="i-70cf6579b3666c48-0">
              Jag ska läsa upp några siffror, även om de kanske är svåra att
              ta till sig. Jag ska göra det så sakta jag kan, så att vi ändå
              ser vad som faktiskt händer när det gäller överklaganden och JO-anmälningar.
            </seg>
            <seg xml:id="i-b7d97cfeb17202d1-0">
              Försäkringskassan fattar i dag 7,2 miljoner beslut. Det är färre
              nu än det har varit tidigare. Det har varit många miljoner fler
              beslut tidigare år. 2 promille av de totala besluten ändras av
              Försäkringskassan själv vid överklagande.
            </seg>
          </u>
          <note xml:id="i-e9c6f7a1ae32131a-0">
            Av anmälningarna till länsrätten 2009 ändrades 0,3 promille av
            det totala antalet beslut. Till JO anmäldes 2009 ett av 9 000
            beslut från Försäkringskassan, och kritik mot Försäkringskassan
            kom i ett fall på 100 000.
          </note>
          <u who="unknown" prev="cont" xml:id="i-f31a5ff03fc875a7-0">
            <seg xml:id="i-157dee692792fdfd-0">
              Detta är naturligtvis ändå inte bra. Jag säger det inte som en
              ursäkt eller för att vi ska bortse från dessa fall, även om det
              handlar om 0,3 promille. Självklart finns det bakom varje anmälan
              till JO eller länsrätten en människa som känner att han inte har
              blivit tillräckligt väl omhändertagen, inte tillräckligt väl bemött,
              inte fått sin ersättning i tid eller som på annat sätt vill framföra
              sitt klagomål. Inte på något sätt bortser jag från de anmälningar
              som är gjorda. Min kraft kommer självklart att åtgå till att försöka
              minska överklagandena och anmälningarna än mer, men jag vill ändå
              ställa dem i proportion till det totala antalet ärenden.
            </seg>
            <seg xml:id="i-d16654a00fcc1f24-0">
              När Veronica Palm talar om den lavinartade ökningen av överklaganden
              kan jag säga att i antalet överklaganden till länsrätten mellan
              2007 och 2009 är skillnaden 143. Jag vill också påminna om Försäkringskassans
              totala antal beslut: 7,2 miljoner.
            </seg>
            <seg xml:id="i-84166e8896c6de61-0">
              Det finns överklagandemöjligheter. Vi ska vara glada och stolta
              över att vi har den möjligheten i vårt land och att den också
              används av människor som känner sig förfördelade eller orättvist
              behandlade. Vi har den inom Hälso- och sjukvårdens ansvarsnämnd.
              Vi ser också en tendens att människor i dag använder denna möjlighet
              på ett helt annat sätt än tidigare. Man är inte rädd för överheten.
              Man kämpar för sin sak och sin rättvisa på ett helt annat sätt
              än man har gjort tidigare. Denna tendens ser vi i hela Sverige.
            </seg>
            <seg xml:id="i-dd0498e00aaff87c-0">
              Vi ska självklart fortsätta arbeta för att antalet överklaganden
              ska bli så litet som möjligt.
            </seg>
            <seg xml:id="i-8c193b16f7cf95ff-0">
              När det gäller handläggningstider vet jag inte om Veronica Palm
              och Kurt Kvarnström har läst Försäkringskassans årsredovisning.
              Där står på s. 12: Ett mycket glädjande resultat ur ett kundperspektiv
              är att handläggningstiderna har utvecklats positivt. Orsaker till
              de tidigare svaga resultaten kan vara att det har tagit tid för
              de nyrekryterade medarbetarna att nå tillräcklig kapacitet.
            </seg>
            <seg xml:id="i-db74a6a2d74f2ff4-0">
              Min ambition är att fortsatt se till att antalet överklaganden
              och JO-anmälningar ska bli så litet som möjligt, men vi ska också
              vara ärliga och sätta detta i proportion till de 7,2 miljoner
              beslut som Försäkringskassans personal fattar.
            </seg>
          </u>
          <note type="speaker" xml:id="i-516f402740ec18d2-0">
            Anf. 14 VERONICA PALM (s):
          </note>
          <u who="veronica_palm_ed0547" xml:id="i-72f06fa942ee15d5-1">
            <seg xml:id="i-d15f152604cc784d-0">
              Fru talman! Jag sade tidigare att jag är orolig för rättssäkerheten
              och vad upplevelsen av brist på rättssäkerhet gör med tilliten
              till sjukförsäkringen hos de försäkrade, alltså alla medborgare.
              Jag vill bara ge en bild av den känsla som finns i befolkningen
              de senaste åren.
            </seg>
            <seg xml:id="i-e708df8b25569f04-0">
              LO kom med en rapport för något år sedan om tilliten till och
              synen på sjukförsäkringen. Den gjordes bland både LO-, TCO- och
              Sacomedlemmar och ett genomsnitt av hela befolkningen. Den handlar
              inte bara om LO-medlemmar. Rapporten säger att sex av tio tillfrågade
              tror att man ekonomiskt inte kommer att klara långvarig sjukdom.
              Där är det ingen skillnad mellan LO-, TCO- och Sacomedlemmar.
              Varannan av de tillfrågade tror att man kommer att få trygghet
              i stöd och rehabilitering tillbaka till arbetet om man råkar ut
              för en olycka.
            </seg>
            <seg xml:id="i-df550b5b0224c4a4-0">
              Varannan tillfrågad saknar också förtroende för att Försäkringskassan
              kommer att göra en riktig behandling av ens sjukskrivningsansökan
              när den kommer in. Det är alltså friska, arbetande människor som
              inte litar på att den försäkring de varit med och betalat till
              genom avstått löneutrymme under hela sitt yrkesliv också finns
              där om de skulle behöva den och råkar ut för en olycka eller en
              sjukdom. Det oroar mig.
            </seg>
            <seg xml:id="i-b4eba6ffe17518a1-0">
              Jag vill ha en trygg sjukförsäkring både för dem som är sjuka
              och för alla andra, också för alla oss som har turen att vara
              friska. När tilliten raseras skapas det grogrund för privata tilläggsförsäkringar
              och privata lösningar, och det är jag orolig för. All internationell
              och historisk jämförelse visar att generella, allomfattande välfärdsförsäkringar
              med bred riskspridning och solidarisk finansiering är det bästa
              sättet att både utjämna klyftor och lyfta sjuka och fattiga människor
              ur fattigdom. Men det är också det bästa sättet att driva tillväxt
              och upprätthålla en arbetslinje värd namnet.
            </seg>
            <seg xml:id="i-18e8aa8ebe2686e2-0">
              Helt riktigt ska, som ministern säger, JO-anmälningarna ställas
              i proportion, och de kan helt riktigt, som Gunnar Axén säger,
              ibland ha och ibland inte ha grund. Men oavsett detta är de en
              indikator på brister i rättssäkerheten och brister i tilliten
              till försäkringen. Detta i sig underminerar tilliten, vilket också
              underminerar försäkringen. Där är min största oro.
            </seg>
            <seg xml:id="i-9b70dbcc3f8163fc-0">
              När man pratar om sjukförsäkring handlar det ofta om ersättningar,
              men min största oro är bristen på tillit att de försämringar som
              nu har skett och den brist på tillit som människor känner underminerar
              hela den generella välfärden. Det är jag djupt orolig för.
            </seg>
            <seg xml:id="i-21737ea1f6f9e187-0">
              Då blir min fråga till statsrådet: Anser statsrådet precis som
              jag att det faktum att rättssäkerheten och tilliten riskerar att
              skadas också är något som skadar den generella och allomfattande
              sjukförsäkringen?
            </seg>
          </u>
          <note type="speaker" xml:id="i-ee35729eb3f79303-0">
            Anf. 15 ULF NILSSON (fp):
          </note>
          <u who="ulf_nilsson_15fa88" next="cont" xml:id="i-08b9f052142e846e-1">
            <seg xml:id="i-e6cc85b7734a588e-0">
              Fru talman! Diskussionen handlar här om hur vi kan få myndigheterna
              att tillgodose medborgarnas rättigheter bättre. Det är klart att
              det är en viktig uppgift för oss som folkvalda att i alla sammanhang
              stå på medborgarens sida och se till att han eller hon får sina
              rättigheter tillgodosedda. Jag tycker att alliansen med arbetet
              för att förbättra Försäkringskassan har tillgodosett de rättigheterna.
              Det var därför vi inrättade en inspektion över socialförsäkringarna
              och det var därför Försäkringskassan fick uppdraget om ett serviceåtagande.
            </seg>
            <seg xml:id="i-7abb92eba1e9112b-0">
              Det är en annan sak som jag tycker är rätt viktig. I Sverige
              är myndigheterna sedan gammalt snabba med att lägga på extraavgifter
              om en människa betalar en räkning lite för sent. Däremot har vi
              ingen tradition av att myndigheterna får kompensera medborgarna.
              Jag tycker att det är viktigt och vi från Folkpartiet har flera
              gånger fört fram att bland annat Försäkringskassan ska kunna betala
              straffavgifter när man är för sen i sin handläggning och sina
              beslut. Därför är det väldigt glädjande att regeringen har tillsatt
              en utredning som snabbt ska utreda möjligheterna till en omvänd
              kompensationsavgift. Det exemplet glömde jag nämna. Det finns
              alltså ett antal exempel på hur vi i alliansen arbetar med att
              stärka medborgarnas roll i förhållande till myndigheterna och
              förbättra Försäkringskassans service.
            </seg>
            <seg xml:id="i-bd53ff01618c255f-0">
              Visserligen är en interpellation en fråga, och det är mycket
              viktigt att oppositionen ställer frågor till regeringen, men det
              hade varit intressant att höra vilka förslag ni har. Ni har bara
              talat om att det inte är bra, och det håller vi med om. Det är
              inte tillräckligt bra, men det har blivit bättre sedan ni var
              i regeringsställning, och vi har räknat upp ett antal åtgärder.
              Något litet exempel på åtgärd för att förbättra servicen som ni
              tycker att vi har glömt hade varit intressant att höra i den här
              debatten, fru talman.
            </seg>
          </u>
          <note xml:id="i-99e8bb339e4465a6-0">
            Anf. 16 GUNNAR AXÉN (m):
          </note>
          <u who="ulf_nilsson_15fa88" prev="cont" xml:id="i-7d2ff7ff16e7b7ba-1">
            <seg xml:id="i-86a83315ddd74995-0">
              Fru talman! Veronica Palm säger att hon är oroad över en ökad
              rättsosäkerhet. Man blir väldigt förvånad när man får höra sådant,
              fru talman, därför att om nu Socialdemokraterna hade brytt sig
              om rättssäkerheten skulle de väl inte ha lämnat socialförsäkringen
              så för fäfot att de helt struntade i att inrätta en inspektionsmyndighet
              som skulle kunna granska effektiviteten och rättssäkerheten i
              socialförsäkringarna i allmänhet och i sjukförsäkringen i synnerhet
              när Försäkringskassan omorganiserades. De struntade ju fullständigt
              i att det behövdes en inspektionsmyndighet som skulle kunna ha
              fokus just på detta med rättssäkerheten. Vi har nu inrättat en
              sådan inspektionsmyndighet för att kunna granska, följa upp och
              stärka rättssäkerheten i socialförsäkringarna. Jag är väldigt
              förvånad över att Socialdemokraterna helt och hållet negligerade
              detta när de själva hade makten.
            </seg>
            <seg xml:id="i-83072d1ed2451540-0">
              Kurt Kvarnström talar om att vi har avvecklat socialförsäkringsnämnderna.
              Men det finns ingenting i systemet med regionala socialförsäkringsnämnder
              som talar för att det skulle ha lett till någon form av ökad rättssäkerhet,
              tvärtom. Under det gamla socialdemokratiska styret och under den
              tiden vi hade socialförsäkringsnämnder visade det sig att skillnaden
              i hur man behandlades av Försäkringskassan var stor över landet.
              Man kunde vara sjukskriven olika lång tid för en och samma diagnos
              beroende på var man bodde i landet. Skillnaderna var stora i sjukskrivningstider
              mellan kvinnor och män. Hur man behandlades berodde på hur den
              politiska sammansättningen av socialförsäkringsnämnderna såg ut.
              Det var en rättsosäkerhet. Därför är ett avskaffande av socialförsäkringsnämnderna
              ett bidrag till att stärka rättssäkerheten och likabehandlingen
              av medborgarna.
            </seg>
          </u>
          <note type="speaker" xml:id="i-9c9d4a696a3f409c-0">
            Anf. 17 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-70164cf09fe3d7b5-1">
            <seg xml:id="i-9f832a94f97aa7f2-0">
              Fru talman! Det vi vill göra och tänker fortsätta att göra är
              att öka delaktigheten i försäkringen från de försäkrades sida
              men också från samhällets sida i större omfattning. Den passningen
              skulle jag gärna vilja skicka till Gunnar Axén. Han förefaller
              till en del historielös när det gäller uppföljningen av hur försäkringen
              fungerat. Det fanns någonting som hette försäkringsdelegationer,
              som under det första trevande året lämnade inte mindre än 50 förslag
              till förändringar i hanteringen av våra socialförsäkringar. De
              uppkom utifrån det lokala engagemanget ute i samhället. De var
              ingen oviktig del i förhållande till den inspektion som ni nu
              har infört. Jag vill stryka under att det fanns ett tänk bakom
              det. Jobbet ute i försäkringsdelegationerna hade inte hunnit komma
              i gång, utan de avvecklades utan någon som helst analys. Det var
              det som skedde.
            </seg>
            <seg xml:id="i-61551a123e731242-0">
              Det vi vill göra är att verkligen öka delaktigheten för att människor
              inte ska behöva gå ända dit som vi i dag pratar om, ända till
              en JO-anmälan därför att man känner sig orättvist behandlad på
              olika sätt. Det är väldigt viktigt att lyfta fram den enskildes
              rätt i det sammanhanget.
            </seg>
            <seg xml:id="i-72552a5c13d86287-0">
              Har de stora skillnaderna som Gunnar Axén pratar om blivit mindre?
              Det finns inget belägg för det i dagsläget.
            </seg>
            <seg xml:id="i-93cbd04ce2d3558a-0">
              Jag ställde också frågor om förändringen av försäkringssystemen
              när det gäller socialförsäkringsnämnderna. Finns det någon uppföljning
              som visar att den förändring som ni har genomfört, att man den
              ena stunden är föredragande och den andra stunden beslutande i
              de enskilda ärendena, har lett till en större rättssäkerhet? Det
              här återkommer vi säkert till. Men enligt de uppgifter som jag
              har i dag från LO-TCO Rättsskydd har rättssäkerheten inte ökat
              för de här människorna som i dag känner sig väldigt tillplattade
              beroende på hur de här frågorna hanteras i dagsläget.
            </seg>
          </u>
          <note type="speaker" xml:id="i-9312ef4080d60df0-0">
            Anf. 18 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-37f7c2d7831460ee-5">
            <seg xml:id="i-9d4d0ac20d085288-0">
              Fru talman! Jag kan bara instämma i vad Gunnar Axén sade. Vi
              höjer lätt på ögonbrynen när vi hör Socialdemokraterna prata om
              rättssäkerhet. När Försäkringskassan blev en enmyndighet, just
              som Gunnar Axén nämner, beslutad av denna riksdag 2005 och som
              inleddes 2005 glömde man bort Riksförsäkringsverket som var en
              oberoende granskare av denna gigantiskt stora myndighet. Man sade:
              Det räcker med internkontroll. Men det gör det inte. Därför gjorde
              vi en utredning och tillsatte inspektionen över socialförsäkringarna.
              Jag råder och rekommenderar Socialdemokraterna att titta på deras
              granskningsplan. Där kan man för första gången se att en oberoende
              myndighet ser över socialförsäkringarna, Försäkringskassans hela
              verksamhet och alla de pengar som de där har att förvalta. Det
              hade behövts redan på den tiden.
            </seg>
            <seg xml:id="i-473669daee0cc0fa-0">
              Veronica Palm inledde med att prata om jojopengar. Ja, det var
              precis så det var under alla år tidigare. Man fick pengar i budgeten
              och fick sedan tilläggspengar på våren och tilläggspengar på hösten.
              Det var helt orimligt för Försäkringskassan att leva efter er
              typ av budgetering. Därför har vi i stället förstärkt Försäkringskassans
              budget med en permanent utökning med 600 miljoner kronor.
            </seg>
            <seg xml:id="i-48c2b74aad250436-0">
              En annan sak som är väldigt viktig om vi ska återgå till rättssäkerheten
              och att få sina pengar i tid handlar om att sjukintygen är av
              god kvalitet. Både Försäkringskassan och Riksrevisionen har anmärkt
              på kvaliteten på sjukintyg, som det inte längre heter utan medicinskt
              underlag för bedömning av arbetsförmåga vid sjukdom. Det är ganska
              stor skillnad på det. Därför har vi nu gett Försäkringskassan,
              Socialstyrelsen, läkarna och inte minst landstingen 500 miljoner
              kronor så att vi äntligen får medicinska underlag som följs och
              som skrivs på rätt och riktigt sätt.
            </seg>
            <seg xml:id="i-0fbc36b5a54e66fe-0">
              Försäkringskassans årsredovisning, sidan 13, rekommenderar jag
              igen. Jag hörde interpellanten prata om oro ute hos den friska
              befolkningen, men hur mår man då om man är sjuk och behöver använda
              Försäkringskassan? Det står så här: Kundernas betyg på Försäkringskassan
              har förbättrats sedan 2008. Trenden är att resultaten har förbättrats
              sedan mätningen i våras. De som är sjuka och behöver Försäkringskassan
              känner att de får en förklaring på ett kompetent sätt när det
              gäller regler, bemötande och tillgänglighet, även på telefon,
              så allting går i rätt riktning. Ändå står ni här och försöker
              skrämma och oroa många människor och tar till enkäter som handlar
              om vad friska människor tycker. Självklart är tilliten till Försäkringskassan
              viktig, men för mig är det viktigt att veta att de som behöver
              Försäkringskassan känner att de blir bemötta på ett riktigt sätt.
            </seg>
            <seg xml:id="i-b938e950d34eab1c-0">
              Fastnade i sjukförsäkringen, Kurt Kvarnström, det gjorde man
              när man förtidspensionerades, många gånger mot sin vilja. Man
              fick 64 procent i ersättning. Det var ett sakligt skäl för uppsägning.
              Vi kunde tidigare se hur människor under första året fastnade
              på steg ett av de sju stegen och aldrig kom vidare.
            </seg>
            <seg xml:id="i-a6047ac98a9c9292-0">
              Vad gäller försäkringsdelegationer och socialförsäkringsnämnder
              fokuserar Kurt Kvarnström på det politiska innehållet i systemet.
              Vi fokuserar på individen och enskilda människors möjlighet att
              få rehabilitering och komma tillbaka. Vi bortser från de politiskt
              styrda organisationerna och systemet. Vi fokuserar på människor.
            </seg>
          </u>
          <note type="speaker" xml:id="i-0aa5acfffbc48462-0">
            Anf. 19 VERONICA PALM (s):
          </note>
          <u who="veronica_palm_ed0547" xml:id="i-72f06fa942ee15d5-2">
            <seg xml:id="i-9b4017ebfae80c21-0">
              Fru talman! Det var en konstig avslutning av ett statsråd som
              har genomfört några av de mest stelbenta regler som någonsin har
              funnits i en sjukförsäkring. Man bortser helt från individen och
              går mer och mer åt en diagnosbaserad försäkring med fasta tidsgränser
              och en sista dag i försäkringen. Då är det systemen man värnar
              och inte individen som är inne i dem.
            </seg>
            <seg xml:id="i-9089ac4e5d8595e8-0">
              När det gäller tilliten, rättssäkerheten och JO-anmälningarna
              är det uppenbart att vi har olika syn. Jag vill ha en försäkring
              som fungerar. Självklart ska det finnas möjlighet att överklaga
              om det inte blir rätt. Givetvis ska man ha en granskning av en
              stor myndighet, men det är inte alltid lösningen.
            </seg>
            <seg xml:id="i-f2547715445015c6-0">
              Från högern säger man att alla människor har rätt. Det är bara
              att gå in på hemsidan och överklaga. Så enkel är dock inte verkligheten
              för den som har råkat ut för en olycka, för den som är orolig
              för hur ekonomin ska se ut nästa månad och för den som känner
              sig lite nervös att gå till sin arbetsgivare och kräva ett arbetsgivarintyg
              för att kunna gå till Försäkringskassan för att få hela sin ekonomi
              genomlyst.
            </seg>
            <seg xml:id="i-c4e0f0c68976bf55-0">
              Det är inte så det fungerar i verkligheten. Det är en i ordets
              sämsta mening liberal syn på samhället. Jag är ganska liberal
              i andra sammanhang, men här tror jag inte att det är så enkelt
              att en hemsida och rätten att överklaga är det som löser rättssäkerheten.
              Det måste funka i verkligheten.
            </seg>
            <seg xml:id="i-3f368079de88dba7-0">
              Det finns två tydliga alternativ när det gäller sjukförsäkringen.
              Jag tar gärna en debatt med Gunnar Axén om det vilken dag som
              helst. Det finns en rödgrön överenskommelse som jag på sex sekunder
              inte hinner redogöra för men som finns tydlig att läsa på rodgron.se.
              Välkommen dit och tack för debatten!
            </seg>
          </u>
          <note type="speaker" xml:id="i-5103a9c79d1cc9b3-0">
            Anf. 20 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-37f7c2d7831460ee-6">
            <seg xml:id="i-55a3aa67b91fccec-0">
              Fru talman! Veronica Palm är upprörd över att Försäkringskassan
              och dess handläggare ibland kommer med felaktiga beslut till människor.
              Det är beslut som överklagas till JO som riktar kritik mot Försäkringskassan.
              Människor som känner sig förfördelade av de beslut som medarbetare
              på Försäkringskassan har fattat överklagar till länsrätten och
              får rätt. Ett sådant exempel var de gravida kvinnor som överklagade
              till länsrätten för att de inte fick rätt till sjukpenning av
              Försäkringskassans handläggare. Det visade sig att de gravida
              kvinnorna fick rätt till sjukpenning eftersom lagen var så utformad
              att de hade rätt till ersättning.
            </seg>
            <seg xml:id="i-bff28f6d1bb11240-0">
              Det är många gånger svårt för Försäkringskassans handläggare
              att alltid göra en rätt och riktig bedömning. Därför ska de ha
              det stöd och den utbildning och information som krävs för att
              på så sätt kunna minska behovet av att överklaga.
            </seg>
            <seg xml:id="i-9798245920644b95-0">
              Veronica Palm talar om rättssäkerheten. Vi håller med. Men varför
              tog ni då bort Riksförsäkringsverket och en oberoende tillsyn
              av sjukförsäkringen? Jag vet att Veronica Palm inte kan svara
              nu, så jag återkommer till den debatten så småningom.
            </seg>
            <seg xml:id="i-53b7ec3a9bdf59c7-0">
              Nu har vi Inspektionen för socialförsäkringen, men ni vill i
              stället införa regionala medborgarråd. Återigen är det något politikerstyrt.
              Vi såg vad som hände med socialförsäkringsnämnderna och de övriga
              politiska organisationerna. Många politiker gjorde ett bra arbete,
              men många politiker i nämnder som skulle bestämma över andra människors
              liv och framtid gjorde inte vad de skulle. Med en ny myndighet
              som är rättssäker får man lika beslut över hela landet. Samtidigt
              har vi Inspektionen för socialförsäkringen som måste garantera
              att människor behandlas lika.
            </seg>
            <seg xml:id="i-20760ede2ec5c3bd-0">
              Titta på den enskilda individen och fortsätt inte fokusera på
              de politiska organisationerna!
            </seg>
          </u>
          <note xml:id="i-874013c2f4095b6c-1">
            Överläggningen var härmed avslutad.
          </note>
          <note xml:id="i-62e3e17eade94058-0">
            3 § Svar på interpellationerna 2009/10:201, 202, 203 och 256
            om pensionärerna och skatten
          </note>
          <note type="speaker" xml:id="i-611821af9c8f6599-0">
            Anf. 21 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-7">
            <seg xml:id="i-f078aec3a0b117c3-0">
              Fru talman! Hans Olsson, Laila Bjurling, Kurt Kvarnström och
              Bosse Ringholm har interpellerat i frågor som är ställda mot bakgrund
              av en internationell jämförelse av beskattningen av pensionärer.
              Jag väljer att ge ett gemensamt svar på dessa interpellationer.
            </seg>
            <seg xml:id="i-dc70cb5199a5eb68-0">
              Det avgörande för pensionärernas ekonomiska situation är att
              Sverige har en stark ekonomi. Då krävs en politik som är inriktad
              på att få fler i arbete. Jobbskatteavdraget är här ett betydelsefullt
              medel för att uppfylla det centrala målet med regeringens ekonomiska
              politik, nämligen att varaktigt öka sysselsättningen och bryta
              utanförskapet. Jobbskatteavdraget är därför utformat så att utbytet
              av att arbeta blir större. Detta gäller oavsett om man är över
              eller under 65 år.
            </seg>
            <seg xml:id="i-c248cadc2519912b-0">
              Jag har vid ett antal tillfällen nämnt att jobbskatteavdrag eller
              liknande konstruktioner också finns i flera andra länder.
            </seg>
            <seg xml:id="i-ecbac97c5b257f54-0">
              Några av interpellanterna har hänvisat till en rapport som gjorts
              på uppdrag av PRO. I rapporten anges att Sverige är det enda av
              de undersökta länderna som konsekvent beskattar pensionärer hårdare
              än löntagare.
            </seg>
            <seg xml:id="i-4ad1e71f22da6a66-0">
              Jämförelsen är missvisande eftersom ingen hänsyn tas till hur
              de olika ländernas socialförsäkringssystem är finansierade. I
              de flesta länder betalar arbetstagaren själv in sina socialavgifter,
              vilket är beaktat i PRO:s beräkningar och innebär att arbetstagarna
              beskattas högre än pensionärerna i de flesta länderna. I Sverige
              är det i huvudsak arbetsgivaren som betalar in socialavgifterna.
              Detta beaktas inte i PRO:s beräkningar, vilket därmed ger arbetstagarna
              lägre skatt i deras beräkningar.
            </seg>
            <seg xml:id="i-f9be186503ec48da-0">
              Skillnaden mellan beskattningen av lön och pension enligt PRO-rapporten
              till pensionens fördel i nästan alla länder utom Sverige består
              således i att arbetstagarna är ålagda att betala in socialavgifterna
              i andra länder medan detta sköts av arbetsgivaren i Sverige.
            </seg>
            <seg xml:id="i-cd5f11b07d04ce65-0">
              Sverige ska vara ett bra och tryggt land att åldras i. Därför
              vill jag framhålla att pensionärerna är en prioriterad grupp i
              regeringens fortsatta arbete. Regeringen har redan sänkt skatten
              för pensionärer i två steg, sammantaget med 5,5 miljarder kronor,
              i syfte att förbättra den ekonomiska standarden för pensionärerna.
            </seg>
          </u>
          <note type="speaker" xml:id="i-4d8e40caed9d3c81-0">
            Anf. 22 HANS OLSSON (s):
          </note>
          <u who="hans_olsson_c46304" xml:id="i-e239285531da7857-0">
            <seg xml:id="i-3ac44db61566ac61-0">
              Fru talman! Jag tackar för svaret. Finansministern har valt att
              bunta ihop oss i en klump, och då kan det bli så att man upprepar
              det andra redan har sagt. Först blev jag lite upprörd över det.
              Sedan tänkte jag att vi ju vill uppnå något med våra interpellationer,
              och får ministern höra detta flera gånger når vi kanske fram bättre.
              Repetition lär ju vara kunskapens moder.
            </seg>
            <seg xml:id="i-b448638d88d6f993-0">
              Svaret handlar till stor del om jobbskatteavdraget. Därför tänker
              jag förbehålla mig rätten att också kommentera jobbskatteavdraget.
              Det gör jag dock i mitt nästa inlägg. Jag börjar bakifrån med
              svaret för att ge finansministern möjlighet att svara.
            </seg>
            <seg xml:id="i-6a16568b2c5425d3-0">
              Finansministern underkänner PRO:s rapport. Den är gjord av forskningsassistent
              Katharina Wesolowski på Institutet för social forskning vid Helsingforss
              universitet. Finansministerns svar kom så sent att jag inte har
              hunnit kontrollera vad Katharina Wesolowski har för synpunkter
              på det. Det ska jag göra och återkomma om. Vi ska dock inte fastna
              i en recension av forskningsrapporten.
            </seg>
            <seg xml:id="i-ab20cc2c005f6d6c-0">
              Finansministern skriver i svaret att skillnaden i beskattning
              mellan lön och pension alltid blir till fördel för pensionärerna
              i rapporten, och därför har rapporten fel. Så var dock inte frågan,
              utan frågan var: På vilket urval av stater samt på vilka övriga
              fakta och omständigheter grundar sig finansministerns utsagor
              att även andra stater än Sverige nu kommer det, så lyssna noga
              har en högre beskattning av pensionärer än av löntagare? Det är
              frågeställningen, så låt oss inte blanda bort korten.
            </seg>
            <seg xml:id="i-4e65ff2920facd41-0">
              Min fråga kvarstår. Den har jag inte fått svar på. Vilka andra
              länder har högre beskattning för pensionärer än för löntagare?
            </seg>
          </u>
          <note type="speaker" xml:id="i-362770ac7d4ca82f-0">
            Anf. 23 LAILA BJURLING (s):
          </note>
          <u who="laila_bjurling_98617a" xml:id="i-257424b67c56ac0f-0">
            <seg xml:id="i-1ae37431dc34d248-0">
              Fru talman! Även jag tackar finansministern för svaret även om
              det inte innehöll några större överraskningar.
            </seg>
            <seg xml:id="i-9d40c70d00795420-0">
              De borgerliga ministrarna har ju för vana att säga en sak och
              göra en annan. När finansministern pratar om att öka sysselsättningen
              och bryta utanförskapet låter det riktigt bra. Problemet är att
              han agerar i helt motsatt riktning.
            </seg>
            <seg xml:id="i-d754b0484cdf89cd-0">
              Man kan säkert ha olika uppfattningar om detaljer i PRO:s rapport
              om rättvisa skatter. Faktum är ändå att det inte finns något annat
              land bland de 18 undersökta där pensionärer betalar högre skatt
              än löntagare.
            </seg>
            <seg xml:id="i-de64c7df0e8dd2c4-0">
              Grunden för den orättvisa pensionärsskatten är ju den borgerliga
              regeringens jobbskatteavdrag. Före valet 2006 pratade ni moderater
              om arbetslinjen och att det ska löna sig att arbeta. Svaret på
              det var ett jobbskatteavdrag.
            </seg>
            <seg xml:id="i-fcca34ab06d37f02-0">
              Före valet hävdade Moderaterna att sysselsättningen skulle öka
              genom jobbskatteavdraget. Det skriver också finansministern i
              sitt svar på interpellationerna. Det blev ju inte så.
            </seg>
            <seg xml:id="i-34de0c11f6c02647-0">
              I en tidigare debatt hade ni ändrat er. Det skulle inte öka sysselsättningen
              utan det skulle i stället öka incitamenten för arbete och därigenom
              öka arbetsutbudet.
            </seg>
            <seg xml:id="i-a197c64d4c8a33f7-0">
              Det låter lite knepigt, tycker jag. Vad betyder det egentligen?
            </seg>
            <seg xml:id="i-8639af6be5be27b5-0">
              Jag tolkar det som ett uttryck för Moderaternas människosyn.
              Ni menar att individen hellre är sjuk eller arbetslös än arbetar
              om skillnaden mellan lönen och försäkringen är för liten.
            </seg>
            <seg xml:id="i-12fd102b002e5de0-0">
              Är det så, Anders Borg? Blir de sjuka friskare av lägre skatt?
              Tycker en arbetslös som får 80 procent av sin gamla lön i ersättning
              att skillnaden är för liten? De flesta får dessutom inte ens 80
              procent. En genomsnittlig Volvoarbetare får drygt halva sin lön
              i ersättning genom a-kassan. Är det för liten skillnad för att
              locka fram arbetslusten hos Volvoarbetaren?
            </seg>
            <seg xml:id="i-41b3d12279111471-0">
              Det här handlar ju i första hand om pensionärer. När vi går i
              pension minskar inkomsten till 6065 procent av tidigare lön. Är
              inte den skillnaden tillräckligt stor för att locka den som orkar
              att jobba lite längre?
            </seg>
          </u>
          <note type="speaker" xml:id="i-624c02345c366ca9-0">
            Anf. 24 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-70164cf09fe3d7b5-2">
            <seg xml:id="i-84a3ccf3ac7b5109-0">
              Fru talman! Tack, finansministern, för svaret! Jag kan konstatera
              att jag inte fick något svar på min fråga. Därför repeterar jag
              den.
            </seg>
            <seg xml:id="i-a3d4be5ae1c8d2c0-0">
              Min fråga löd: Avser statsrådet att utifrån vad som har framkommit
              om beskattning i jämförbara välfärdsstater återföra Sverige till
              den svenska modellen och arbetslinjen där pension uppfattas som
              uppskjuten lön och där nettoinkomsten för pensionärer jämfört
              med nettoinkomsten för löntagare inte snedvrids genom manipulation
              med skattesystemet?
            </seg>
            <seg xml:id="i-8c3ff310bb52012e-0">
              Den frågan är inte besvarad i det skriftliga svar som jag har
              fått, men jag hoppas att finansministern i dag kan klargöra detta.
            </seg>
            <seg xml:id="i-d0a166f50bed5ddb-0">
              Jag vill vara väldigt tydlig när det gäller vårt alternativ.
              Vi säger att löner och pensioner ska beskattas lika. Vid ett regeringsskifte
              kommer vi troligen inte att omedelbart klara av att jämna ut den
              orättvisa beskattningen. Men vi har satt upp ett tydligt mål,
              och vi kommer att gå i mål på den här punkten. Det är en viktig
              princip för oss.
            </seg>
            <seg xml:id="i-90af78c82684d1c4-0">
              För att möta den situation vi hade inför det här året där vi
              alla såg att pensionen skulle sänkas föreslog vi en ordentlig
              sänkning av skatten för pensionärerna. Det var en viktig åtgärd.
              Vi tycker att det är viktigt att de grupper som konsumerar mycket
              ska få möjlighet att konsumera också när vi har en nedgång i konjunkturen.
              Därför tyckte vi att det var viktigt att inför det här året, och
              sannolikt kommande år, ha en sådan inriktning i politiken när
              det gäller köpkraften för pensionärer att den inhemska efterfrågan
              ökar och stimuleras.
            </seg>
            <seg xml:id="i-ca82aefb27b5e373-0">
              Ni har i stället valt att öka jobbskatteavdraget ytterligare,
              och ni har gjort det med lånade pengar.
            </seg>
            <seg xml:id="i-2c2418f98f42769e-0">
              Min fråga till finansministern blir: Vad är det som gör att det
              inte är möjligt att beskatta lön och pension lika?
            </seg>
          </u>
          <note type="speaker" xml:id="i-92bb59fc60f75a2b-0">
            Anf. 25 BOSSE RINGHOLM (s):
          </note>
          <u who="bosse_ringholm_6ef738" xml:id="i-6173903818eaa660-3">
            <seg xml:id="i-af89f2b5ba92b9f2-0">
              Fru talman! Jag har frågat finansministern om och när den växande
              klyftan i skatter för pensionärer och löntagare kommer att minska.
            </seg>
            <seg xml:id="i-27fbc30062fdd9ce-0">
              Jag har inte fått något svar. Här har vi fyra olika interpellationer
              som handlar om samma tema. Det är lite märkligt att finansministern
              väljer att inte ge svar på någon av de fyra interpellationerna.
              Han svarar på en helt annan fråga, en som inte ens är ställd.
            </seg>
            <seg xml:id="i-ba1894f82a930709-0">
              Det är naturligtvis så att finansminister Anders Borg är medveten
              om att det är en mycket svag punkt för den borgerliga regeringen
              att ha försämrat för landets pensionärer och skapat en stor klyfta
              i beskattning mellan löntagare och pensionärer.
            </seg>
            <seg xml:id="i-158bb01fc39a0036-0">
              Man har krånglat till skattesystemet. Förut fanns det en inkomstskala.
              Nu har man ett stort antal inkomstskalor beroende på olika typer
              av avdrag som regeringen har infört allt för att missgynna pensionärerna.
            </seg>
            <seg xml:id="i-82aa763ec4e8b668-0">
              Om det socialdemokratiska budgetförslaget hade antagits av riksdagen
              i höstas hade den klyfta som de borgerliga har åstadkommit halverats.
              Den klyfta som den borgerliga regeringen har ställt till med har
              varit bortåt 30 miljarder kronor. Anders Borg säger att den borgerliga
              regeringen har sänkt skatten med 5 miljarder. Vad hjälper det?
              Klyftan är fortfarande i storleksordningen 2325 miljarder kronor.
            </seg>
            <seg xml:id="i-08a2180c6dc0eeeb-0">
              Det är ungefär som när Anders Borgs regering har sagt att man
              ökar den kommunala vuxenutbildningen. Först har man tagit bort
              en tredjedel av den kommunala vuxenutbildningen, sedan försöker
              man försiktigt öka den igen.
            </seg>
            <seg xml:id="i-8a0c4e7cac2b80a1-0">
              Faktum är att landets pensionärer de är ganska många, var fjärde
              väljare, nästan 2 miljoner med rätta är djupt upprörda över att
              ha blivit så illa behandlade av den borgerliga regeringen.
            </seg>
            <seg xml:id="i-ebad2d94f05e3784-0">
              En av landets pensionärsorganisationer har en ordförande som
              är före detta centerpartistisk minister och riksdagsledamot, nämligen
              Karl Erik Olsson. Han har tillsammans med andra pensionärsorganisationer
              nyligen träffat finansministern. Karl Erik Olsson säger så här:
              Själv tror jag att det viktigaste meddelandet var att det inte
              blir några andra inkomstskattesänkningar nu.
            </seg>
            <seg xml:id="i-540e79c90fcb1407-0">
              Det vore intressant att få bekräftat om den förre centerpartistiske
              riksdagsledamoten Karl Erik Olsson har rätt i att Anders Borg
              har sagt att det inte blir några andra inkomstskattesänkningar
              nu. Så har han uppenbarligen uppfattat det.
            </seg>
            <seg xml:id="i-6d76eea3a68c2a44-0">
              Om vi ska få en ändring till stånd finns det nog bara en väg
              att gå, nämligen att rösta bort Anders Borg och den här regeringen
              som har åstadkommit den här enorma orättvisan mellan arbete och
              pension.
            </seg>
            <seg xml:id="i-b08c6f675a9e5ec2-0">
              Alla partier här i kammaren har ju länge varit överens om att
              pension är intjänad lön. Därför ska man ha samma skatt för pension
              som för lön. Det har plötsligt brutits upp och de borgerliga har
              år efter år missgynnat pensionärerna så att vi har en klyfta på
              bortåt 25 miljarder kronor i skatt mellan löntagare och pensionärer.
            </seg>
            <seg xml:id="i-2e81c1418300cb6c-0">
              Anders Borg har mage att säga: Vi har inte råd att sänka för
              pensionärerna. Vi ska se om vi får råd att sänka för pensionärerna.
            </seg>
            <seg xml:id="i-ec6c82e0cd3ec60b-0">
              Det är klart att ni har råd. Ni har ju medvetet skapat den här
              klyftan mellan arbetsinkomster och pensioner. Ni har medvetet
              skapat en skatteklyfta och missgynnat pensionärerna.
            </seg>
            <seg xml:id="i-8abd2b76a79f1599-0">
              Jag vill avslutningsvis hänvisa till landets största pensionärsorganisation
              PRO. PRO:s ordförande Curt Persson skriver i senaste numret av
              PRO:s tidning Pensionären följande:
            </seg>
            <seg xml:id="i-ba2a308b27f8a6c9-0">
              Alltså lika skatt för pension och lön rättvis skatt!
            </seg>
            <seg xml:id="i-8c8398082179bf04-0">
              Sedan fortsätter man:
            </seg>
            <seg xml:id="i-57494ce6cc1b42ba-0">
              Därför fortsätter vi Pensionärsupproret för rättvis skatt. Den
              19 mars är det kampanjdag i hela landet och den 15 april är det
              nationell demonstration i Helsingfors.
            </seg>
            <seg xml:id="i-32478f3dcd43a922-0">
              Anders Borg, pensionärerna kommer inte att ge sig förrän de har
              röstat bort den här regeringen och återställt rättvisan mellan
              arbetsinkomster och pensioner.
            </seg>
          </u>
          <note type="speaker" xml:id="i-67e369ee42a04d29-0">
            Anf. 26 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-8">
            <seg xml:id="i-dc6b252395c5b67f-0">
              Fru talman! Det är bra att vi får den här debatten om pensionärernas
              villkor. Pensionärerna är en av de grupper där alliansregeringen
              har starkast förtroende och starkast stöd. Det är glädjande att
              det är på det sättet. Det beror bland annat på att vi har sänkt
              skatterna för pensionärerna med 5,5 miljarder, och det är den
              enda riktigt stora skattesänkningen för pensionärer som har genomförts.
              Den tidigare socialdemokratiska regeringen sänkte skatten för
              löntagarna med 70 miljarder och lämnade pensionärerna åt sidan.
            </seg>
            <seg xml:id="i-d1ad36b131d58a1c-0">
              Laila Bjurling säger att det kan vara detaljer i PRO-rapporten
              som är besvärliga. Det är tyvärr mer än detaljer. Jag ska peka
              på några av bekymren.
            </seg>
            <seg xml:id="i-c0a4c134b5617c22-0">
              Det första är att jämförelsen slutar år 2009, det vill säga att
              man exkluderar det andra steget i vår pensionärsskattesänkning.
              Det är klart att det påverkar resultaten i relativt stor utsträckning.
              Vi har sänkt skatten med sammanlagt 5,5 miljarder, varav den övervägande
              delen träder i kraft efter att rapportens jämförelse slutar.
            </seg>
            <seg xml:id="i-2376e9f2ee7c59e0-0">
              Det andra är att man gör påståenden om hur förhållanden ser ut
              i omvärlden. Vi har naturligtvis granskat det på Finansdepartementet.
              I den granskning som mina tjänstemän har gjort konstaterar man
              att när det gäller Danmark beror detta i huvudsak på socialavgifterna.
              I Finland beror det i huvudsak på socialavgifterna. I Frankrike
              beror det i huvudsak på samma förhållande. I Grekland, Irland,
              Luxemburg, Norge, Portugal, Spanien, Storbritannien, Tyskland,
              USA och Österrike beror det också på samma förhållande. I alla
              de länder som man i rapporten gör jämförelser med är jämförelsen
              i praktiken helt enkelt felaktig. Det är ingen liten skillnad
              att man inte tar med socialavgifterna. De är 33 procent i Sverige,
              och de är naturligtvis relativt höga i många andra länder också.
              Rapporten är alltså helt enkelt felaktig. Den ger inte en korrekt
              och riktig bild av beskattningen.
            </seg>
            <seg xml:id="i-02129dace5cdaa9b-0">
              Jag tror inte att någon av oss föreställer sig att vi skulle
              likställa beskattningen mellan pensionärer och löntagare i den
              meningen att vi ska höja skatten för pensionärer för att vi ska
              ta hänsyn till arbetsgivaravgifterna som löntagare betalar. Rapporten
              är alltså felaktig i det avseendet.
            </seg>
            <seg xml:id="i-2d66aad903aca793-0">
              Den är också felaktig i sin analys av jobbskatteavdraget. Den
              är till och med så felaktig att Konjunkturinstitutet har gått
              ut med ett pressmeddelande med anledning av rapporten där man
              konstaterar följande: De citat som finns är ryckta ur sitt sammanhang
              och ger en felaktig bild av vår bedömning.
            </seg>
            <seg xml:id="i-6a9feb3a7af0903b-0">
              Man konstaterar vidare: Tvärtom är vår slutsats som vi lämnade
              i ett remissyttrande till regeringen i oktober att antalet arbetade
              timmar på lång sikt kommer att öka beroende på att fler personer
              kommer att träda in på arbetsmarknaden som en följd av att skatten
              sänks på arbetsinkomsten.
            </seg>
            <seg xml:id="i-1339cf5e3d9ed751-0">
              Det är oerhört ovanligt att en statlig myndighet går ut med ett
              pressmeddelande därför att en rapport är så pass missvisande.
              Tyvärr tror jag inte att vi ska föra debatten utifrån PRO-jämförelsen.
            </seg>
            <seg xml:id="i-28831e60680abd33-0">
              Det är naturligtvis centralt att vi så småningom går vidare med
              skattesänkningar för pensionärer, när ekonomin tillåter det och
              när vi klarar det utan att det ställer till bekymmer på andra
              håll. Det är en av de viktigaste grupperna i samhället. Det är
              centralt att förbättra välfärden för pensionärerna. Det tror jag
              att vi alla är överens om. Det är naturligtvis också vår ambition.
            </seg>
            <seg xml:id="i-e0a1bbbb9ef7bf75-0">
              Jag tycker att det finns ett särskilt viktigt skäl i att göra
              det nu därför att vi har haft en allvarlig ekonomisk kris. En
              av de grupper som påverkas av detta är pensionärerna på grund
              av pensionssystemets konstruktion. Det är därför rimligt att överväga
              ytterligare åtgärder.
            </seg>
            <seg xml:id="i-324b0acfe4bf6d5b-0">
              Sedan vill jag bara konstatera att Bosse Ringholm är en hederlig
              och ärlig person. Han säger helt enkelt att man ska minska klyftan
              genom att anta Socialdemokraternas budgetmotion. Enligt den minskar
              klyftan i huvudsak därför att man höjer skatterna för löntagarna
              med 17 miljarder. Det är det som ligger i den budgetmotion som
              Bosse Ringholm menar att vi skulle ha antagit här. Då minskar
              klyftan. Det är helt riktigt. Den minskar därför att man höjer
              skatten för löntagarna. Sedan är det en liten skattesänkning på
              3 miljarder för pensionärerna. Men klyftan minskar primärt med
              17 miljarder för att man höjer skatten för löntagare och sedan
              minskar den lite grann för att man sänker den för pensionärer.
              Det är så förhållandet ser ut.
            </seg>
          </u>
          <note type="speaker" xml:id="i-76e3664b9ecd8a46-0">
            Anf. 27 HANS OLSSON (s):
          </note>
          <u who="hans_olsson_c46304" xml:id="i-e239285531da7857-1">
            <seg xml:id="i-430eb792224b11f5-0">
              Fru talman! Vi får nog ta ett varv om PRO-rapporten ändå. Men
              jag hade tänkt att vi skulle ta upp jobbskatteavdraget den här
              gången. Men vi får se vad vi hinner med.
            </seg>
            <seg xml:id="i-e0cc07d8ee966203-0">
              Ja, det är precis så man skriver. Jag har också rapporten här.
              Finansministern räknade upp några länder. Om till exempel Frankrike
              står det: I detta fall beskattas pension ca 13 procent lägre än
              arbetsinkomst.
            </seg>
            <seg xml:id="i-acaf969b5403cabe-0">
              Vidare skriver man: Den största skillnaden i beskattning mellan
              pensioner och arbetsinkomster verkar ligga i bortfallet av sociala
              avgifter.
            </seg>
            <seg xml:id="i-0b9dcbecb04d345f-0">
              Om Grekland skriver man: Skillnaden beror till största delen
              på att pensionärer inte betalar några sociala avgifter.
            </seg>
            <seg xml:id="i-2a9a68b1e5e32ec8-0">
              Detta visar att man betalar lägre skatt som pensionär i dessa
              länder. Men det är inte det som man kräver i Sverige, och det
              är inte det som min fråga handlar om. I Sverige kräver pensionärerna
              rättvisa skatter, inte lägre skatter. Precis så skriver man i
              rapporten, det vill säga att skillnaden gäller sociala avgifter.
            </seg>
            <seg xml:id="i-1a7f04a8c1906fb2-0">
              Men min fråga till finansministern kvarstår. I vilka länder betalar
              man högre skatt jämfört med Sverige? Pensionärerna kräver inte
              att skatten ska vara lägre skatt för dem än för dem som jobbar.
              De kräver lika skatt. Det är det som man också slår fast i rapporten.
              Detta vill jag fortfarande ha ett svar på eftersom det är detta
              som frågan handlar om. I vilka länder som är jämförbara med Sverige
              betalar pensionärerna högre skatt? Ingen är ute efter lägre skatt
              för pensionärer utan lika och rättvis. Det är den frågan som vi
              ska hålla fast vid.
            </seg>
            <seg xml:id="i-fc047fe93809354d-0">
              Därefter ska jag kortfattat säga något om jobbskatteavdraget.
              Hittills har det inte haft någon framgång som jobbskapande åtgärd.
              Det tror jag att vi kan vara överens om. Utanförskapet ökar och
              så vidare. Jag ska inte gå igenom allt detta elände.
            </seg>
            <seg xml:id="i-5e59d2ad0ca4641d-0">
              Därför skriver Riksrevisionen följande om detta i sin rapport:
            </seg>
            <seg xml:id="i-c5dd52803a12e310-0">
              Enligt regeringen kommer det att ta femtio år innan forskningen
              kan fastslå effekterna av jobbskatteavdraget.
            </seg>
            <seg xml:id="i-7f1aeb7e0f832396-0">
              Då blir till och med jag skärrad, för då, finansministern, är
              jag pensionär. Om det om cirka tio år visar sig att denna ekonomiska
              teori inte fungerade, då har vi varje år bränt 70 miljarder kronor.
              Det är nästan lika mycket som Sveriges budget går runt på. Det
              är klart att man då blir skärrad.
            </seg>
            <seg xml:id="i-3dff03b450fa2bfa-0">
              Om jag skulle vara i finansministerns kläder och hade kört med
              en sådan ekonomisk teori som man inte kan belägga sanningshalten
              i om tio år, då skulle jag banne mig ha svårt att sova om natten.
            </seg>
            <seg xml:id="i-9d6c106b5f307a39-0">
              Men åter till frågan: Ge exempel på länder där pensionärer liksom
              i Sverige betalar högre skatt än löntagarna.
            </seg>
          </u>
          <note type="speaker" xml:id="i-911e44f531a4c5f5-0">
            Anf. 28 LAILA BJURLING (s):
          </note>
          <u who="laila_bjurling_98617a" xml:id="i-257424b67c56ac0f-1">
            <seg xml:id="i-111c050add264e37-0">
              Fru talman! Jag kan inte gå i god för PRO:s rapport, så jag släpper
              den och håller mig till att pensionärerna betalar högre skatt
              än löntagarna här i Sverige. Det vet vi att det stämmer.
            </seg>
            <seg xml:id="i-46bb9fd2ef775e70-0">
              Regeringen har genomfört fyra steg i jobbskatteavdraget, och
              det senaste till och med på lånade pengar, trots kraftiga protester
              och demonstrationer från samtliga pensionärsorganisationer och
              givetvis från oss i den rödgröna oppositionen här i riksdagen.
            </seg>
            <seg xml:id="i-c92c27df65142a6d-0">
              Samtidigt säger finansministern att ni har sänkt skatten för
              pensionärerna. Ja, det har ni gjort två små skattesänkningar.
              Förra året, när trycket blev alldeles för stort på er, var det
              68 kronor. I år blir det en liten kompensation för att pensionerna
              sänks.
            </seg>
            <seg xml:id="i-81440c89813a8a64-0">
              Trots detta har klyftorna mellan pensionärer och löntagare ökat
              för varje år som vi har haft en borgerlig regering. Skatteklyftan
              mellan pensionärer och löntagare i dag är mellan 600 och 1 500
              kronor i månaden vid samma inkomst. Genomsnittligt skiljer det
              700 kronor i månaden. Det är mycket pengar för de flesta och i
              synnerhet för pensionärer. Varför i all sin dar vill en regering
              skapa sådana klyftor?
            </seg>
            <seg xml:id="i-71eac6594a84afbd-0">
              Jag antar att ni räknade med att det skulle bli 80 00090 000
              fler jobb med jobbskatteavdraget. Det var era egna beräkningar.
              Hur blev det? Hur ser verkligheten ut i dag? Visserligen sade
              Fredrik Reinfeldt i en tv-debatt att det hade blivit 100 000 fler
              jobb, men det var ju fel. Finansministern fick själv gå ut och
              dementera de uppgifterna dagen efter. Sanningen är nämligen att
              arbetslösheten har ökat med 100 000 det senaste året.
            </seg>
            <seg xml:id="i-e07418d9099220a2-0">
              Ja, hur ska det kunna bli fler jobb genom sänkt skatt? Möjligtvis
              skulle man kunna tänka sig att individen kan konsumera lite mer
              varor och tjänster, men då måste jag fråga Anders Borg: Vem har
              störst behov av att öka sin konsumtion? Är det en högavlönad finansminister?
              Är det en riksdagsledamot med något lägre lön? Eller är det rentav
              en pensionär med garantipension?
            </seg>
          </u>
          <note type="speaker" xml:id="i-68fb10ab2321333b-0">
            Anf. 29 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-70164cf09fe3d7b5-3">
            <seg xml:id="i-b018a3bf0ecd805c-0">
              Fru talman! Finansministern! Det blev inte mycket till svar på
              mina tillkommande frågor heller, utan de är fortsatt obesvarade.
            </seg>
            <seg xml:id="i-60545ffaa18936ab-0">
              Jag vill ändå säga några ord om kommentaren när det gäller att
              vi inte har sänkt skatten för pensionärerna tidigare. Man kan
              uttrycka det på det sättet, men det vi gjorde efter den förra
              borgerliga regeringen och den återställare vi hade var att justera
              i form av grundavdrag. För den enskilde individen innebär det
              samma sak som sänkt skatt. Det heter inte så, men grundavdraget
              har samma funktion det blir mer pengar i plånboken för den enskilda
              pensionären. Den villfarelsen tycker jag alltså att de borgerliga
              ledamöterna och finansministern ska sluta ta upp i debatten.
            </seg>
            <seg xml:id="i-dc12fbf2d3ed0f6d-0">
              Jag ställde frågan varför det inte är möjligt att beskatta löner
              och pensioner lika. Det gör jag mot bakgrund av den gemensamma
              uppgörelse vi har när det gäller våra pensioner. Det är faktiskt
              så att precis den text jag refererar till finns i det underlag
              vi har för pensionsöverenskommelser. Pensioner och löner ska om
              möjligt beskattas lika. Därför upprepar jag frågan: Vad är det
              som gör att det inte är möjligt att beskatta löner och pensioner
              lika? Jag tycker att de borgerliga partierna och finansministern
              faktiskt är skyldiga oss ett svar på frågan varför man har intagit
              denna ställning i den gemensamma uppgörelsen och varför det inte
              är möjligt.
            </seg>
            <seg xml:id="i-0d39894f177ae34e-0">
              Nu framkommer i debatten en diskussion där finansministern och
              statsministern är ute och säger att pensionärerna helt plötsligt
              är en prioriterad grupp. Nu ska man ta hänsyn till pensionärerna.
              Det blir lite märkligt för mig när man medvetet gick in i detta
              år med en budget som man visste innebar att pensionerna skulle
              sjunka. Varför var inte pensionärerna en prioriterad grupp i den
              situationen? Man hade en grupp framför sig som skulle få mindre
              pengar i plånboken. Varför har man nu helt plötsligt kommit till
              insikt om att pensionärerna ska bli en prioriterad grupp?
            </seg>
            <seg xml:id="i-b5d180fd749d282f-0">
              Frågan som infinner sig är naturligtvis om allianspartierna och
              regeringen i denna prioritering någonsin kommer att hamna i situationen
              att man bedömer att löner och pensioner ska beskattas lika. Det
              är egentligen det som är den viktiga frågan när vi ska gå till
              val och ta ställning. Att prioritera är en sak, men att vara tydlig
              och klar i sitt budskap är något helt annat. Den frågan hoppas
              jag att finansministern har möjlighet att svara på.
            </seg>
          </u>
          <note type="speaker" xml:id="i-7c2798141eaeac91-0">
            Anf. 30 BOSSE RINGHOLM (s):
          </note>
          <u who="bosse_ringholm_6ef738" xml:id="i-6173903818eaa660-4">
            <seg xml:id="i-35ac03ff288cc9c2-0">
              Fru talman! Anders Borg är bäst i Sverige på en sak att aldrig
              svara på de frågor som ställs. Han svarar dock på de frågor han
              själv ställer.
            </seg>
            <seg xml:id="i-ce72487081730070-0">
              Vi är fyra interpellanter som har ställt varsin fråga om varför
              man inte ska ha samma skatt för pensionärer som för löntagare.
              Anders Borg svarar inte på någon av de fyra frågorna. Han svarar
              på helt andra saker som passar honom. Det är klart, att undvika
              debatten är också ett sätt att bedriva politik. Om man har svaga
              argument eller inga argument alls, eller om man som Anders Borg
              helt enkelt har prioriterat bort pensionärerna i fyra års tid,
              är det väl bäst att inte svara på frågorna. Jag förstår alltså
              Anders Borg på den punkten.
            </seg>
            <seg xml:id="i-8e1501ac7f0262c3-0">
              Precis som Kurt Kvarnström alldeles nyss sade gjorde den socialdemokratiska
              regeringen under tidigare år förbättringar för pensionärerna när
              det gäller skatten. Anders Borg säger att Socialdemokraterna bara
              sänkte skatten för löntagare, men Anders Borg har glömt bort att
              hans företrädare i den borgerliga krisregeringen 19911994 lyckades
              åstadkomma ett så stort underskott att vi socialdemokrater, som
              skulle sanera ekonomin, fick höja skatten för landets löntagare.
              Vi lovade dem att vi när det blev bättre ekonomi återigen skulle
              sänka skatten. Det var det vi gjorde. Vi höll löftena.
            </seg>
            <seg xml:id="i-28b2ac4c4b790402-0">
              Anders Borgs enda löfte är att han efter att ha prioriterat bort
              pensionärerna i fyra år säger att de ska prioriteras under nästa
              mandatperiod. Denna mandatperiod har pensionärerna inte haft någonting
              att hämta av Anders Borg.
            </seg>
            <seg xml:id="i-64922845b6a25e7c-0">
              Det finns en klyfta som är bortåt 2325 miljarder kronor mellan
              pensionärernas skatter och löntagarnas skatter. Detta är en medveten
              politik som Anders Borg och hans regering har fört. Det är inte
              en slump eller en tillfällighet. Man har medvetet sagt till pensionärerna
              att de får maka på sig eftersom de inte är prioriterade. När det
              nu börjar närma sig valet blir pensionärerna plötsligt en prioriterad
              grupp. Jag tror inte ett dugg på detta.
            </seg>
            <seg xml:id="i-0110b1734cad9b71-0">
              Jag tror dessutom att pensionärerna har insett att det jobbskatteavdrag
              som Anders Borg har genomfört och som han sade skulle ge så många
              nya jobb inte gav några nya jobb. Anders Borg brukar åberopa vetenskapen
              som stöd för sina teorier och jobbskatteavdrag, men inte ens den
              har kunnat visa att det har gett någonting över huvud taget.
            </seg>
            <seg xml:id="i-8cbb367acd20ca4a-0">
              Jag ställde nu en ny fråga till Anders Borg, vilket kanske är
              lite löjligt. Han svarar ju aldrig på några frågor, så det blir
              en meningslös frågelek. Anders Borg är mannen som aldrig svarar
              på en fråga. Jag ställer dock frågan en gång till, väl medveten
              om att jag inte får något svar.
            </seg>
            <seg xml:id="i-4b4f9f37ee7d53d7-0">
              Karl Erik Olsson centerpartist, tidigare riksdagsledamot, tidigare
              statsråd och ordförande i en av pensionärsorganisationerna har
              vid kontakt med Anders Borg, när han har träffat pensionärsorganisationerna,
              fått uppfattningen att Anders Borg har sagt att det inte ska bli
              några fler jobbskatteavdrag. Är det sant, eller har Karl Erik
              Olsson hittat på det? Har Anders Borg sagt det till Karl Erik
              Olsson? Det vore oerhört intressant om Anders Borg kunde berätta,
              för nu är det inte bara pensionärerna som inte ska prioriteras.
              I fortsättningen ska inte ens löntagarna prioriteras.
            </seg>
            <seg xml:id="i-e4be4c5dc9fe8577-0">
              Anders Borg! Det är dags att göra bokslut för dina fyra år i
              regeringen, och det är ett trist bokslut. Du övertog ett överskott
              på 70 miljarder kronor och lämnade ifrån dig miljardunderskott.
              Om det är 50, 60 eller 70 miljarder vet vi inte förrän någon gång
              nästa vår. Du övertog offentliga finanser i god ordning med plus,
              och du lämnar ifrån dig ett underskott bortåt 3 procent. Du övertog
              en arbetsmarknad där jobben växte och växte, och du lämnar ifrån
              dig en arbetslöshet med 100 000 färre sysselsatta. Du har dessutom
              hela tiden talat väl om att ge sig i kast med att bli av med bonusar
              i banker och andra företag. Bonusarna växer mer än någonsin just
              nu.
            </seg>
            <seg xml:id="i-30fcb468687a459f-0">
              Slutligen har du straffat pensionärerna år efter år. Jag tror
              att väljarna vet vad väljarna gör i höst. Sådana som straffar
              pensionärerna år efter år röstar man bort den 19 september.
            </seg>
          </u>
          <note type="speaker" xml:id="i-bdbfed18e541b884-0">
            Anf. 31 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-9">
            <seg xml:id="i-5880f6e458a0fef7-0">
              Fru talman! Pensionärerna är en av de absolut mest prioriterade
              grupperna för alliansregeringen. Vi ska fortsätta att förbättra
              pensionärernas välfärd med reformer som ökar deras inkomster,
              förstärker deras möjlighet att få tillgång till offentliga tjänster,
              ökar deras möjlighet att vara på arbetsmarknaden och lättar skattebelastningen
              på deras pensioner. Det är viktiga åtgärder som är högt prioriterade
              av alliansregeringen och som vi kommer att arbeta vidare med.
              Pensionärerna är en nyckelgrupp för oss.
            </seg>
            <seg xml:id="i-1c6e3646021b8149-0">
              Jag måste säga att jag välkomnar Bosse Ringholms diskussion.
              Det är nämligen precis som han påpekade i sitt förra inlägg man
              skulle rösta på s-motionen för att minska klyftan mellan pensionärer
              och löntagare. Låt oss då titta på hur man gör det. Jo, i denna
              motion höjer man som sagt skatten med 17 miljarder för löntagarna.
              Dessa pengar går inte till pensionärerna, utan de går till att
              höja a-kassan det kostar 14 miljarder och till att höja ett antal
              andra bidrag.
            </seg>
            <seg xml:id="i-6de1fb27d6fc8d9a-0">
              Budgeten består i allt väsentligt i en kraftig skattehöjning
              för löntagare som arbetar och innehåller en mycket kraftig öppning
              för alla olika bidragssystem för att försörja dem som inte är
              på arbetsmarknaden.
            </seg>
            <seg xml:id="i-5f61bacffff2995a-0">
              3 miljarder föreslår man i skattesänkning för pensionärerna,
              om jag minns siffrorna rätt. Det betyder att klyftan minskar till
              85 procent. Man minskar den till 85 procent genom att höja skatten
              för löntagarna. Jag har väldigt svårt att se att Sveriges pensionärer
              skulle uppskatta denna skattechock för löntagarna. I detta konjunkturläge,
              där vi ser en återhämtning i världsekonomin, är det helt avgörande
              att vi har ledig kapacitet i Sverige som gör att vi kan ha en
              lång sysselsättningsökning utan att Riksbanken tvingas höja räntorna.
            </seg>
            <seg xml:id="i-5ac1fe582acf7b1c-0">
              Först är det jobbavdragets effekter. KI, Riksrevisionen, SNS,
              Finanspolitiska rådet, LO säger 70 00090 000 i ökad permanent
              långsiktig sysselsättning. Konjunkturinstitutet konstaterar att
              antalet arbetade timmar kommer att öka på lång sikt beroende på
              att fler personer kommer att träda in på arbetsmarknaden som en
              följd av att skatten sänks på arbetsinkomster. Det konstaterar
              de i sitt pressmeddelande i samband med PRO:s rapport.
            </seg>
            <seg xml:id="i-8d1e32be76b37dad-0">
              Vad händer om man drar tillbaka skattelättnaderna och gör de
              här bidragsökningarna, höjer skatten för dem som arbetar och förstärker
              bidragen? Ja, det blir färre som arbetar. Då går vi in i en återhämtning
              med större kostnadsrisker och större inflationsrisker. Det är
              en fullständigt förryckt politik i detta konjunkturläge. Det skulle
              vara det mest allvarliga hot vi kunde ha mot sysselsättningen
              i Sverige.
            </seg>
            <seg xml:id="i-ff28cb6575d35b6a-0">
              Vi måste reda ut det här med PRO-rapporten. Till huvuddelen beror
              den skillnad som där beläggs på att det i Sverige inte är löntagaren
              som betalar arbetsgivaravgiften utan det gör arbetsgivaren. Det
              är en skatt som belastar lönen. Detta är vi alla eniga om. Arbetsgivaravgifter
              är löntagarnas skatter, det är inte företagens skatter. Det är
              alldeles uppenbart att det blir helt missvisande om man i det
              ena fallet tar löneskatten och de sociala avgifter som löntagaren
              betalar och i det andra fallet jämför med Sverige och tar inkomstskatten
              och låtsas att arbetsgivaravgiften betalas av någon annan. Det
              går inte. Hela rapporten bygger på antingen ett missförstånd eller
              annat som jag inte ens ska spekulera om. Låt oss inte föra debatten
              utifrån detta.
            </seg>
            <seg xml:id="i-87b6aa13d6421c1d-0">
              Det centrala är att vi vill sänka skatten för pensionärer. Vi
              har gjort det mer än någon annan regering i Sveriges historia
              såvitt jag känner till, 5,5 miljarder. Vi vill gärna fortsätta
              att sänka skatten för pensionärer. Det är vår inriktning, men
              det ska göras i den takt som ekonomin tillåter så att det är förenligt
              med en god välfärd och förenligt med starka offentliga finanser.
              I dag har vi tillsammans med Danmark Europas starkaste offentliga
              finanser, som det konstaterades i nyhetssändningarna i morse.
              Vi har råd att sänka skatten för pensionärerna när vi har god
              ekonomi och när vi har ordning och reda, precis som vi har i Sverige
              i dag. Då kan vi prioritera pensionärerna.
            </seg>
          </u>
          <note type="speaker" xml:id="i-3f715fa94c7ea60f-0">
            Anf. 32 HANS OLSSON (s):
          </note>
          <u who="hans_olsson_c46304" xml:id="i-e239285531da7857-2">
            <seg xml:id="i-fc9ce192b4203603-0">
              Fru talman! Å, vad jag önskar att dessa två minuter går långsamt!
            </seg>
            <seg xml:id="i-0896015b45daf974-0">
              När det gäller PRO:s rapport skriver de precis så som sagts här.
              Vi är överens, finansministern, jag och PRO i sin rapport, om
              att skillnaden beror på avgifter som finns för löntagare i de
              andra länderna. Man kommer fram till att pensionärerna där betalar
              mindre skatt. Det beror på de här skillnaderna. Men det är inte
              det som är poängen. De vill inte betala mindre skatt, utan de
              vill betala lika skatt.
            </seg>
            <seg xml:id="i-9cf36119af37111a-0">
              Därför, kära ministern, säger jag för sista gången att jag vill
              ha svar på frågan. Svara nu så att vi får det fört till protokollet,
              och kan gå tillbaka och kolla sedan. I vilka länder betalar man
              som i Sverige mer skatt på sin pension än på sin lön? Ge mig några
              exempel på några länder så att vi får det fört till protokollet
              och kan gå och kolla sanningshalten.
            </seg>
            <seg xml:id="i-55789628a0cd4af7-0">
              Det var min enkla fråga.
            </seg>
            <seg xml:id="i-5d669d0b2f89c1df-0">
              Jobbskatteavdraget är det många som har tittat på och om den
              ekonomiska teorin håller. Men poängen med mitt påstående var att
              vi först efter tio år kan kolla om teorin håller. Fram till dess
              har vi bränt ungefär 700 miljarder kronor. Om det visar sig att
              teorin inte håller är vi riktigt illa ute, eller inte vi utan
              finansministern.
            </seg>
          </u>
          <note type="speaker" xml:id="i-ba43be5519111646-0">
            Anf. 33 LAILA BJURLING (s):
          </note>
          <u who="laila_bjurling_98617a" xml:id="i-257424b67c56ac0f-2">
            <seg xml:id="i-6b3589b522ea1fb6-0">
              Fru talman! Pensionärerna är en av de mest prioriterade grupperna,
              säger Anders Borg. Ändå får vi inget svar på frågan när klyftorna
              mellan löntagarna och pensionärerna ska bort. Det spelar ingen
              roll vad vi i oppositionen säger, Anders Borg svarar alltid med
              samma mantra: Jobbskatteavdraget ger flera jobb. Sedan räknar
              han upp mängder av olika institutioner som stöder hans teori.
              Men det ser inte ut så i verkligheten. Det är 100 000 fler som
              är arbetslösa i dag än för bara ett år sedan.
            </seg>
            <seg xml:id="i-4f568493d92a314d-0">
              Om det är fler jobb som regeringen vill åstadkomma med jobbskatteavdraget
              kunde ni ha valt att satsa på den offentliga sektorn i stället.
              Jobbskatteavdraget har minskat statens inkomster med 70 miljarder
              kronor. Det motsvarar 200 000 anställda inom vården och äldreomsorgen.
              Hade ni gjort det hade vi kunnat prata om att skapa nya jobb.
            </seg>
            <seg xml:id="i-28dc92abad14b78e-0">
              Jag tror dess värre att det är ett självändamål för Moderaterna
              att sänka skatterna. Det har de alltid gått till val på ända sedan
              30-talet. Anders Borg brukar säga att det ska löna sig att arbeta,
              och det säger vi socialdemokrater också. Men vi säger att det
              ska löna sig att ha arbetat, för pension är uppskjuten lön och
              ska beskattas som sådan.
            </seg>
            <seg xml:id="i-81292bce4b92fcd3-0">
              Min fråga till finansministern i interpellationen var: Vad ämnar
              finansministern göra så att skillnaden i beskattning mellan pensionärer
              och löntagare vid lika inkomster upphör? Jag måste tolka svaret
              som: Ingenting. Finansministern kommer inte att göra någonting.
              Skillnaderna ska bestå.
            </seg>
          </u>
          <note type="speaker" xml:id="i-d5a4325636181b0c-0">
            Anf. 34 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-70164cf09fe3d7b5-4">
            <seg xml:id="i-5ab04a779bfc4b96-0">
              Fru talman! Jag står här igen och upprepar mina frågor ihärdigt.
              Jag kommer att fortsätta att upprepa de här frågorna framöver
              för att på det här för många pensionärer viktiga området kunna
              få ett ställningstagande från Anders Borg och den regering som
              han företräder. Lite märkligt är det att ingen av de borgerliga
              ledamöterna vill delta i debatten om pensionerna. Det är i regel
              så i många andra interpellationsdebatter att man deltar flitigt,
              men just på det här området känns det som att regeringen och de
              borgerliga partierna är trängda över den sanning som smyger sig
              på.
            </seg>
            <seg xml:id="i-b6e6765ffa516355-0">
              Vad är det som gör att det inte är möjligt att stå vid den uppgörelse
              vi har i pensionssystemet och beskatta löner och pensioner lika?
              Vad är det som har gjort att det inte har varit möjligt i den
              situation som vi har haft inför det här budgetåret att prioritera
              den här viktiga gruppen som Anders Borg pratar om? Vad är det
              som gör att det helt plötsligt skulle vara en annan prioritering
              när ekonomin ser ut att få fart?
            </seg>
            <seg xml:id="i-8c5a8d2bfbdecd26-0">
              Min sista fråga: Kommer ni någonsin att komma med förslaget att
              beskatta löner och pensioner lika?
            </seg>
          </u>
          <note type="speaker" xml:id="i-da4f67f7d4aa552f-0">
            Anf. 35 BOSSE RINGHOLM (s):
          </note>
          <u who="bosse_ringholm_6ef738" xml:id="i-6173903818eaa660-5">
            <seg xml:id="i-091e0d8c39deb821-0">
              Fru talman! Det är alldeles uppenbart att Anders Borg har bestämt
              sig för att gå till historien som det statsråd som aldrig ville
              eller kunde svara på några frågor, statsråd som valde att själv
              ställa frågor till sig själv så att han kan svara i alla fall
              på dem. Men de frågor som vi som interpellanter ställer ville
              han aldrig svara på. Han kan säkerligen svara på dem, men han
              vill inte därför att han vet att svaret skulle avslöja det som
              alla vi andra vet, nämligen att i fyra års tid har Anders Borg
              straffat pensionärerna. I fyra års tid har pensionärerna tvingats
              betala en särskild pensionärsskatt.
            </seg>
            <seg xml:id="i-3b0cdc306c543066-0">
              I årtionden har de politiska partierna i Sveriges riksdag varit
              överens om att löner och pensioner ska beskattas lika. Nu har
              Anders Borg och hans regering bestämt sig för att det inte ska
              vara så. Pensionärerna ska betala mer skatt än löntagarna. Landets
              pensionärer alla pensionärsorganisationer har samstämmigt sagt
              att det är helt fel; det gäller även borgerligt sinnade människor.
              Jag vet att många av ledamöterna i kammaren mår illa av att behöva
              försvara en politik som går ut på sådana våldsamma orättvisor
              mot pensionärerna. Men naturligtvis vågar sig ingen hit i dag.
            </seg>
            <seg xml:id="i-abe063fedce16b63-0">
              Anders Borg kommer säkert att gå till historien som en parentes,
              som den som åstadkom mer orättvisor för pensionärerna än någon
              annan finansminister i det här landet. Det finns bara ett sätt
              att bli av med den parentesen och det är genom att rösta bort
              Anders Borgs politik på valdagen den 19 september. Om vi redan
              nu hade röstat på det socialdemokratiska budgetförslaget skulle
              klyftan ha halverats, men vi jobbar på att ta bort klyftan helt.
            </seg>
            <seg xml:id="i-b4c4f0a29a40e013-0">
              Anders Borg vill inte svara på frågan, för han vet att landets
              pensionärer inte skulle gilla hans svar.
            </seg>
          </u>
          <note type="speaker" xml:id="i-d6baf64e254e4665-0">
            Anf. 36 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-10">
            <seg xml:id="i-4c5c36749f7439ae-0">
              Fru talman! Jag vill gärna utveckla den breda politik som alliansregeringen
              har bedrivit för att underlätta för pensionärerna. Jag tror nämligen
              att det är förklaringen till att stödet för alliansregeringen
              är så starkt bland landets pensionärer. Vi har prioriterat välfärden.
              Det är centralt för pensionärerna. Vi har lag om valfrihet, massiva
              resursökningar för kommuner, 17 miljarder bara i år, förstärkningar
              som innebär att tryggheten för pensionärerna på sikt ökar.
            </seg>
            <seg xml:id="i-3cdc928d9c19cc16-0">
              Låt oss när det gäller skatterna komma ihåg vilket brett paket
              vi har riktat mot landets pensionärer. Arbetsgivaravgifterna försvinner
              för äldre över 65 år. Vi har dubbelt jobbskatteavdrag för dem
              som arbetar efter 65 år. RUT och ROT tror jag är avgörande och
              viktiga reformer för landets pensionärer eftersom just pensionärerna
              kanske inte själva orkar med reparationer eller service i hushållet.
              Det är viktiga och centrala förbättringar som Sveriges pensionärer
              uppskattar. Dessutom har vi sänkt pensionärsskatten med 5,5 miljarder.
              Det handlar om välfärden, om tydliga förbättringar av pensionärernas
              ekonomiska villkor samt den stora skattelättnaden i pensionärsskatten.
              Det är naturligtvis det vi ska arbeta vidare med.
            </seg>
            <seg xml:id="i-d1ca9ac5e5c3e037-0">
              Bosse Ringholm säger att vi borde rösta för det socialdemokratiska
              budgetförslaget 17 miljarder i höjda skatter för löntagarna, 3
              miljarder i sänkta för pensionärerna. 85 procent av den minskning
              av skillnaden som man talar om bygger alltså på höjd skatt för
              löntagarna. De pengarna används till i princip sista kronan till
              ökade bidrag 14 miljarder till höjd a-kassa etcetera.
            </seg>
            <seg xml:id="i-476b04e407edd6ba-0">
              Hur blir det fler jobb genom att vi först höjer skatterna och
              sedan höjer bidragen med exakt lika mycket? Hur blir det mer pengar
              till pensionärerna om vi först höjer skatten för löntagarna och
              sedan stoppar in pengarna i de olika bidragssystemen? Hur blir
              det starkare offentliga finanser när man först höjer skatten och
              sedan betalar ut pengarna i form av höjda bidrag?
            </seg>
            <seg xml:id="i-a89824dec6194fde-0">
              Den politiken går inte ihop, och därför tror jag att vi har goda
              förutsättningar att bli återvalda, inte minst av Sveriges pensionärer
              som uppskattar den breda välfärdspolitik för Sveriges pensionärer
              som alliansregeringen har lanserat.
            </seg>
          </u>
          <note xml:id="i-874013c2f4095b6c-2">
            Överläggningen var härmed avslutad.
          </note>
          <note xml:id="i-558d6c3d556c28e3-0">
            4 § Svar på interpellation 2009/10:234 om åldersdiskriminering
            gällande ID-handlingar
          </note>
          <note type="speaker" xml:id="i-96ee307bb739fa6d-0">
            Anf. 37 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-11">
            <seg xml:id="i-06ae867fbe771b98-0">
              Fru talman! Hillevi Larsson har frågat äldre- och folkhälsoministern
              vad hon gör åt den åldersdiskriminering som drabbar pensionärer
              som förlorat sin legitimation och inte har några anhöriga i livet
              som kan styrka deras identitet. Hillevi Larsson har också frågat
              äldre- och folkhälsoministern om hon övervägt att finna en flexibel
              lösning så att även de allra äldsta kan få en ny legitimation.
            </seg>
            <seg xml:id="i-b56964cdc8704bec-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-e7648460c2874147-0">
              En rättssäker prövning av identiteten utgör grunden för att Skatteverket
              ska kunna utfärda identitetskort. Ett krav är att sökanden måste
              inställa sig personligen. Det är viktigt för legitimiteten i Skatteverkets
              ID-kortshantering. Kraven gäller alla personer som söker ID-kort,
              oavsett ålder. Det ankommer på Skatteverket att bedöma vem som
              på ett säkert sätt kan styrka sin identitet och därmed få ett
              ID-kort. Jag är medveten om att detta är en svår avvägning. Skatteverkets
              beslut kan överklagas hos allmän förvaltningsdomstol. Det har
              blivit enklare att få ID-kort hos Skatteverket jämfört med hur
              det tidigare var hos Svensk Kassaservice. Skatteverket utfärdar
              i dag ID-kort på ett stort antal servicekontor och man arbetar
              för att utöka tillgängligheten ytterligare.
            </seg>
            <seg xml:id="i-babf97f56df6828e-0">
              I svensk lagstiftning finns i dag inget heltäckande förbud mot
              diskriminering på grund av ålder. Regeringen har därför tillsatt
              utredningen (dir. 2009:72) Ett stärkt skydd mot diskriminering
              på grund av ålder. Jag vill inte föregripa det arbetet.
            </seg>
          </u>
          <note type="speaker" xml:id="i-8621d2ecd366aeab-0">
            Anf. 38 HILLEVI LARSSON (s):
          </note>
          <u who="hillevi_larsson_896639" xml:id="i-86250589f4cea855-0">
            <seg xml:id="i-fc21ff4443c7bffb-0">
              Fru talman! Det här är ett problem som drabbar de allra äldsta.
              Det gäller ofta människor som inte har några anhöriga i livet
              och därmed har stora problem att få sin identitet styrkt när de
              ska skaffa ny legitimation.
            </seg>
            <seg xml:id="i-40061002d8c48ee4-0">
              Om man blivit bestulen på sin legitimation eller tappat bort
              den kan det uppstå svårigheter. Ju färre anhöriga som är i livet
              desto svårare blir det att få ny legitimation. När jag hörde talas
              om detta trodde jag först att det inte var sant. När man levt
              hela sitt liv i Sverige och satt spår på olika sätt, i form av
              arbete och annat, borde det kunna verifieras vem man är. Men tydligen
              är det problematiskt.
            </seg>
            <seg xml:id="i-b9fda81e04ec4857-0">
              Reglerna är stelbenta och fyrkantiga och innebär att om man förlorar
              sin legitimation måste man ha släktingar eller familj i livet
              som kan styrka identiteten. Ett konkret fall som jag hörde talas
              om gällde en man som hela sitt liv hade gått till en och samma
              bank. Den bankpersonal som lärt känna honom personligen hade dock
              gått i pension och han hade inga nära anhöriga i livet som kunde
              bekräfta hans identitet. Därför gick legitimationsfrågan inte
              att lösa.
            </seg>
            <seg xml:id="i-2612549dceb19119-0">
              För att få ny legitimation måste man infinna sig på något av
              Skatteverkets kontor. Det betyder att man måste ta med sig den
              eller de som ska styrka identiteten till detta kontor. Om det
              inte går att fixa får man ingen ny legitimation. Man kan ha turen
              att ha en anhörig som befinner sig på ett sjukhem eller ett vårdboende,
              som ofta är fallet om man är mycket gammal. Man kanske inte har
              en kärnfamilj och därmed inte heller barn eller barnbarn. Skatteverkets
              personal kan dock inte ta sig exempelvis till sjukhemmet eller
              äldreboendet för att träffa de personer som kan styrka identiteten,
              utan dessa personer måste i stället infinna sig på Skatteverkets
              kontor. Dessa regler är stelbenta och fyrkantiga och drabbar de
              allra äldsta.
            </seg>
            <seg xml:id="i-b2ed220ff8309e21-0">
              Särskilt tragiskt tycker jag att det är när det handlar om äldre
              människor som blivit rånade, för då har man ett dubbelt trauma.
              Först har man traumat att ha blivit överfallen och hotad, kanske
              till och med misshandlad, och förlorat sin legitimation och sedan
              traumat att inte få ny legitimation. Det är egentligen otroligt
              att det över huvud taget kan hända, att människor kan utsättas
              för sådant.
            </seg>
            <seg xml:id="i-bc1bafd7a9449781-0">
              Låt mig också säga att även om man skulle ha tappat bort sin
              legitimation tycker jag inte att det lilla misstaget ska leda
              till att man inte kan få en ny legitimation med tanke på alla
              konsekvenser det innebär. Många äldre blir lite förvirrade, tankspridda
              och glömska, och då är det särskilt lätt hänt att man tappar bort
              legitimationen. Det räcker inte att man lyckats hålla reda på
              den i alla år. Om man en dag tappar bort den är det kört om man
              inte kan få fram någon som kan styrka identiteten.
            </seg>
            <seg xml:id="i-8ce2daf73bf369d5-0">
              Jag tycker att man borde titta mer på vilka människor som finns
              i dessa personers närhet. Det kan finnas grannar och vänner som
              skulle kunna styrka identiteten. Men då är det åter väldigt fyrkantigt
              det är endast nära anhöriga som godkänns. Man har gjort vissa
              undantag, till exempel bankpersonal som träffat samma person i
              tjugo trettio år. Men om den personalen gått i pension är det
              kört.
            </seg>
            <seg xml:id="i-292152d8819e341d-0">
              Man borde alltså försöka täppa till detta kryphål, som jag vill
              kalla det, för det kan inte vara meningen att det ska gå till
              på det sättet. Det borde man kunna lösa ganska snart.
            </seg>
          </u>
          <note type="speaker" xml:id="i-970090edbddaa9e2-0">
            Anf. 39 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-12">
            <seg xml:id="i-2f0a717d25eaa43a-0">
              Fru talman! Sverige har en väldigt väl utvecklad offentlig service.
              En av de viktigaste servicemyndigheterna för Sverige är Skatteverket.
              Jag kan bara beklaga att Hillevi Larsson tar på sig att försöka
              ge en så felaktig bild av det arbete som bedrivs på Skatteverket.
              Skatteverket är viktigt därför att vi måste ha in våra skatter.
              Det är en myndighet som i dag uppfattas som en servicemyndighet
              av medborgarna.
            </seg>
            <seg xml:id="i-beaf77b067bf14b5-0">
              Jag kan verkligen bara beklaga detta. Vi hade en ordning förut
              där Svensk Kassaservice skötte det här. Det var en ordning som
              den socialdemokratiska regeringen levde med. Då accepterade man
              inte sambo utan gemensamma barn som intygare. Man accepterade
              inte kommunala eller statliga tjänstemän som intygare, inte heller
              arbetsgivare.
            </seg>
            <seg xml:id="i-ddfe8224ed6a817b-0">
              Skatteverket accepterar maka, make, registrerad partner, sambo,
              barn och barnbarn över 18 år, föräldrar, vårdnadshavare, syskon
              över 18 år, mor- eller farföräldrar, god man, förvaltare, familjehemsförälder,
              tjänsteman vid kommunal eller statlig myndighet och arbetsgivare.
              Det har skett en mycket kraftig vidgning av möjligheten att få
              ID-kort genom den viktiga reform som nu Skatteverket administrerar.
              Man har fram till februari 2010 hanterat 43 500 ärenden, och de
              allra flesta har fått legitimation. Det här gör man på ett stort
              antal orter, och man bygger naturligtvis ut det löpande. Jag ska
              inte läsa upp alla de 27 orter där man har servicekontor som gör
              detta.
            </seg>
            <seg xml:id="i-86363e9e1c8cfdec-0">
              Trots detta har man från framför allt Socialdemokraternas håll
              vid upprepade tillfällen försökt ge en bild av att det har skett
              en försämring eller att Skatteverket inte sköter den här verksamheten
              på ett bra sätt. Skatteverket är en bra och viktig servicemyndighet.
              Jag tycker att ett stort parti som Socialdemokraterna skulle ta
              ett gemensamt ansvar med oss för att försvara och förklara Skatteverkets
              svåra värv visavi medborgarna.
            </seg>
            <seg xml:id="i-c5f44e5d4bb74c39-0">
              Bilden av att det har skett en försämring och att det nu är begränsade
              möjligheter är helt enkelt inte riktig. Förändringen har inneburit
              att vi har en bättre hantering med vidgade möjligheter att få
              identitetskort. Det är alldeles självklart att identitetskortens
              värde bygger på att vi har en kontroll av att det är en handling
              man kan lita på. Jag kan därför följaktligen inte vidga kretsen
              hur brett som helst. Det är också självklart att Skatteverket
              måste administrera vilka krav som ska ställas upp, till exempel
              att man infinner sig.
            </seg>
            <seg xml:id="i-8eac358c3ef7c9b1-0">
              Sedan gör naturligtvis alltid Skatteverket en samlad bedömning.
              Den samlade bedömningen kan naturligtvis om en person har oerhört
              svårt att komma till ett av Skatteverkets servicekontor innebära
              att man löser ut den frågan. Det är jag övertygad om. Skatteverket
              är en bra och serviceinriktad myndighet, och vi har gemensamt
              ansvar för att försvara och förklara deras verksamhet.
            </seg>
            <seg xml:id="i-229119b53bf849b3-0">
              På det sättet är det alltså en felaktig bild som ges i interpellationen
              av Hillevi Larsson. Jag kan bara beklaga att hon på det här sättet
              försöker misskreditera en viktig verksamhet från Skatteverkets
              sida.
            </seg>
          </u>
          <note type="speaker" xml:id="i-a122bbecfce99cb7-0">
            Anf. 40 HILLEVI LARSSON (s):
          </note>
          <u who="hillevi_larsson_896639" xml:id="i-86250589f4cea855-1">
            <seg xml:id="i-3b055a13b09a8a29-0">
              Herr talman! Det står ingenstans i interpellationen att det skulle
              ha blivit sämre än förut. Jag berör över huvud taget inte den
              frågan. Jag tror säkert att det som ministern säger stämmer, att
              man har tagit steg framåt jämfört med hur det var tidigare.
            </seg>
            <seg xml:id="i-df3bdf7966a64bc1-0">
              Det som den här interpellationen handlar om är de konkreta ärenden
              som faller mellan stolarna. Även om ministern inte kan kommentera
              enskilda ärenden tycker jag ändå att principen ska vara att alla
              ska vara berättigade till en ny legitimation, speciellt om man
              har levt i Sverige hela sitt liv.
            </seg>
            <seg xml:id="i-bf8b8136b8268660-0">
              Jag vill inte göra någon som helst jämförelse mellan hur det
              var under Socialdemokraterna och hur det är nu under högerregeringen.
              Det är mycket möjligt att det fanns ärenden som föll mellan stolarna
              även på den tiden. Men det väsentliga tycker jag inte är att peka
              finger mot vare sig den nuvarande regeringen eller den förra regeringen,
              eller ens mot Skatteverket. Jag ifrågasätter inte att Skatteverket
              i de allra flesta fall sköter sitt uppdrag väldigt bra och lyckas
              utfärda legitimation till de flesta som behöver det.
            </seg>
            <seg xml:id="i-3a6cc8c1d5fd16a1-0">
              Men nu finns det konkreta ärenden där detta uppenbarligen inte
              fungerar. I stället för att försöka utröna var skuldbördan ska
              hamna, på den förra regeringen, den nuvarande regeringen, Skatteverket
              eller någon annan, bör vi i stället lösa de här problemen. Att
              det kanske är få fall tycker jag inte är ett argument för att
              strunta i frågan; det är ändå fruktansvärt för dem som drabbas.
              Det borde vara ganska enkelt att lösa det här problemet.
            </seg>
            <seg xml:id="i-75dca9b71e83d1fd-0">
              I interpellationssvaret från ministern hänvisas också till en
              lag mot åldersdiskriminering; vi kan inte ta upp frågan om de
              äldre som inte kan få nytt ID-kort på grund av att det just nu
              görs en utredning om åldersdiskriminering, ett arbete man inte
              kan föregripa. Det tycker jag ändå tyder på att regeringen ser
              att det är ett problem i de fall där äldre faktiskt har drabbats.
            </seg>
            <seg xml:id="i-fe3109b498a11c27-0">
              Jag tycker att frågan är mycket viktig. Dessutom borde det gå
              ganska enkelt att lösa den genom ett lite flexiblare regelverk
              för att fastställa identiteten. Man borde inte behöva vänta ända
              tills utredningen är avslutad. Anledningen till att utredningen
              tillsattes var att man såg ett problem: Det förekommer åldersdiskriminering
              i vårt land. Om vi nu ser det här problemet tycker jag att vi
              skulle kunna lösa den här typen av frågor redan nu.
            </seg>
            <seg xml:id="i-08b405b096b1640e-0">
              För de enskilda får detta rätt så långtgående konsekvenser. Det
              kan för en äldre människa innebära att man inte kan styrka sin
              identitet i sjukvården, och det är väldigt många äldre som behöver
              sjukvård. Det kan bli mycket problematiskt. Det går inte att hämta
              ut paket på posten. Det går inte att hämta ut medicin på apoteket.
              Det är bara några av konsekvenserna. Det är förtvivlade människor.
            </seg>
            <seg xml:id="i-899dabfa658cef0b-0">
              De är få. Det är i och för sig möjligt att det finns ett mörkertal
              som inte vänt sig till massmedierna. Men även om de är få blir
              det väldigt tuffa konsekvenser. Det är dessutom ofta människor
              som inte har anhöriga i livet som kan hjälpa dem. Hade de haft
              det hade de inte haft några problem. Då hade de fått sin identitet
              styrkt.
            </seg>
            <seg xml:id="i-9d30c7ae52767f9c-0">
              I stället för att blåsa upp något slags skuldbörda i frågan på
              den ena eller andra sidan tycker jag att vi bör kunna hitta någon
              flexibel lösning och lösa det. Det har hänt förut att man kunnat
              komma åt sådana här problem.
            </seg>
            <seg xml:id="i-5a923cec843e366d-0">
              Jag vill också jämföra med människor med utländsk bakgrund som
              kan hamna i precis samma situation. Kommer man ensam till Sverige
              från ett annat land och inte har med sig några anhöriga får man
              också jätteproblem med att styrka sin identitet. Jag vet att Nyamko
              Sabuni har varit inne på det här. Hon har blivit rätt så hårt
              ansatt. Hur hjälper man de här människorna att få legitimation?
              Kan man lösa den frågan kan man lösa den här också.
            </seg>
          </u>
          <note type="speaker" xml:id="i-af5029d1e63cd7f4-0">
            Anf. 41 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-13">
            <seg xml:id="i-f267e30b3b8ff19c-0">
              Herr talman! Hillevi Larsson avslutar med att påminna om att
              Socialdemokraterna har ansatt Nyamko Sabuni hårt, inte minst här
              i kammaren, för det regelverk vi har på det här området. Nu framställs
              det här som ett viktigt, stort och avgörande problem. Låt mig
              då ändå påpeka att Socialdemokraterna hade makten under väldigt
              många år i Sverige. Man administrerade då en ordning där möjligheterna
              att få ID-kort var väsentligt mer begränsade än de är i dag. Om
              det här nu är ett så avgörande och centralt problem kunde kanske
              ett visst mått av ödmjukhet vara på plats. Man borde kunna konstatera
              att man under lång tid administrerat ett system som ställde till
              väsentligt större problem än det man i dag kritiserar.
            </seg>
            <seg xml:id="i-8354c068578a219e-0">
              Det är alldeles uppenbart att vi nu har en vidgad krets. Jag
              ska gärna gå igenom det igen med Hillevi Larsson. Svensk Kassaservice
              godtog inte sambo utan gemensamma barn. Man godtog inte kommunala
              och statliga tjänstemän, inte heller arbetsgivare.
            </seg>
            <seg xml:id="i-693a81aab94d692d-0">
              Nu har vi fått ett nytt regelverk där Skatteverket godtar en
              mycket bredare krets. Jag läste upp den alldeles nyligen: maka,
              make, registrerad partner, sambo, barn och barnbarn över 18 år,
              föräldrar, vårdnadshavare, syskon, god man, förvaltare, tjänsteman
              vid kommunal eller statlig myndighet och arbetsgivare. Vi har
              alltså gjort en mycket omfattande förändring av lagstiftningen.
              Den har nu varit i kraft i snart sex månader. I det läget har
              Skatteverket hanterat 46 000 ansökningar, varav 43 000 har godkänts.
            </seg>
            <seg xml:id="i-3b7d2e43ea770359-0">
              På basis av det vill Hillevi Larsson göra gällande att vi nu
              har en illa skött verksamhet på Skatteverket som skapar stora
              problem för människor och att vi behöver ändra regelverket. Vi
              behöver absolut inte ändra regelverket! Vi har haft regelverket
              i sex månader. Vi ska låta det fungera, sedan ska vi utvärdera
              det. Därefter ska vi överväga om det behövs förändringar. Vi ska
              ha förtroende för att Skatteverket gör rimliga överväganden. Det
              är naturligtvis så att de försöker göra samlade bedömningar av
              de olika människornas situation.
            </seg>
            <seg xml:id="i-ac31475efe0bc0af-0">
              Det är också alldeles självklart att en del av ansökningarna
              ska avslås. Om man inte gör en ordentlig prövning är det naturligtvis
              så att värdet av identitetskortet devalveras. Då blir det ett
              identitetskort som man inte uppfattar som ett lika säkert eller
              bra identitetskort som andra.
            </seg>
            <seg xml:id="i-4f42e6b783d079aa-0">
              Jag tycker att vi politiker, som lever på skattebetalarnas pengar,
              med en stor välfärdsstat som bygger på att vi får in skattepengar,
              ska ta ansvar för att vårda förtroendet för Skatteverket och inte
              ge intrycket att det sitter en grupp ogina tjänstemän som inte
              vill ta hänsyn till omständigheterna eller som struntar i att
              människor har råkat illa ut. Låt oss vårda förtroendet för Skatteverket
              och konstatera att de i de allra flesta fall gör rimliga bedömningar!
            </seg>
            <seg xml:id="i-db13fbd3f5ebd907-0">
              Det är inte rimligt eller aktuellt att ändra ett regelverk som
              är en dramatisk förändring och vidgning av möjligheterna till
              identitetskort och som har varit i kraft i sex månader. Det är
              en alldeles orimlig hållning.
            </seg>
            <seg xml:id="i-c27c1bf140cc7df5-0">
              Jag skulle föreslå att Hillevi Larsson tar till sig ett mått
              av ödmjukhet. Socialdemokraterna administrerade under mycket lång
              tid ett system som ställde till uppenbart mycket större bekymmer.
              Varför inte välkomna att Nyamko Sabuni, Skatteverket och regeringen
              fått på plats ett bättre system med större trygghet för människor
              i att kunna få identitetskort? Det vore väl positivt? Men det
              är inte den debatten vi har.
            </seg>
            <seg xml:id="i-c75a6b930e4309a8-0">
              Vi har haft en lång serie debatter där man från socialdemokratisk
              sida försöker göra gällande att Skatteverket och regelverket ställer
              till det för människor. Erkänn i sådana fall att den socialdemokratiska
              regeringen administrerade ett system som var snävare och ställde
              till väsentligt mycket större problem.
            </seg>
          </u>
          <note type="speaker" xml:id="i-e2ce8b1c69ca2853-0">
            Anf. 42 HILLEVI LARSSON (s):
          </note>
          <u who="hillevi_larsson_896639" xml:id="i-86250589f4cea855-2">
            <seg xml:id="i-5c6886b38cf81598-0">
              Herr talman! Det är någonting som inte riktigt stämmer här. Nyamko
              Sabuni har verkligen varit ödmjuk inför problemet att människor
              med utländsk bakgrund som inte har anhöriga här i Sverige har
              stora problem att få legitimation, med alla de konsekvenser det
              får. Hon har verkligen tagit det till sig.
            </seg>
            <seg xml:id="i-18decda674d6858b-0">
              Det är därför förvånande att Anders Borg här i dag inte tar till
              sig att det är ett problem även för pensionärer. Jag tycker att
              detta ska gälla alla som har hamnat i det speciella dilemma det
              innebär att inte ha anhöriga som kan styrka att ens identitet.
            </seg>
            <seg xml:id="i-404e73040579ee19-0">
              Jag blir lite förvånad över att det är så olika retorik från
              Sabuni och från Anders Borg här i dag. Kanske är det för att problemet
              är relativt nytt för regeringen. Problemet med utländska medborgare
              har vi vetat om en längre tid. Det har inte bara varit Socialdemokraterna
              som har ansatt regeringen i den här frågan utan framför allt de
              som drabbats.
            </seg>
            <seg xml:id="i-d1c08f8eed8db0bf-0">
              Jag skulle önska att man även tog till sig problemet med pensionärerna.
              Jag vill än en gång säga att jag på inget sätt försvarar hur det
              var förut. Det var troligtvis sämre förut. Det intressanta är
              hur vi ska täppa till de kryphål som finns kvar.
            </seg>
            <seg xml:id="i-7083fdc322a089dc-0">
              Jag ifrågasätter inte att Skatteverket gör ett jättebra jobb
              i de allra flesta fall. Men det viktiga är ändå att koncentrera
              sig på att myndigheterna ska ge service till medborgarna. En väldigt
              viktig grundläggande service är att man ska få legitimation när
              man förlorar den gamla. Det gäller speciellt om man blivit rånad
              och på det sättet förlorat sin legitimation. Det känns väldigt
              självklart.
            </seg>
            <seg xml:id="i-83c6aadd55ab97bd-0">
              Jag skulle önska att regeringen var lite ödmjuk, vilket efterfrågas
              från mig, och inte hålla på med hamrandet om vems felet är utan
              försöker lösa problemet. Det är ganska enkelt. Man kan till exempel
              låta Skatteverket besöka sjukhem som kan bekräfta identiteten.
              Nu måste de äldre infinna sig på ett skattekontor. Det vore en
              konkret lösning på en del av problemet.
            </seg>
          </u>
          <note type="speaker" xml:id="i-956fb78ce9bb4bde-0">
            Anf. 43 Finansminister ANDERS BORG (m):
          </note>
          <u who="unknown" xml:id="i-37f7c2d7831460ee-14">
            <seg xml:id="i-a32135a299c54382-0">
              Herr talman! Politiker och beslutsfattare ska naturligtvis alltid
              vara ödmjuka inför de problem som drabbar enskilda människor.
              Det är en självklarhet och en gemensam utgångspunkt för alla som
              arbetar med politik. Det är därför självklart att vi ska försöka
              göra någonting åt det om enskilda människor drabbas.
            </seg>
            <seg xml:id="i-a049bfe273e0f2b7-0">
              Det är dock så att Hillevi Larsson har egenheten att hon är socialdemokratisk
              riksdagskvinna. Det är en specifik liten detalj som vi inte riktigt
              kan komma förbi. Socialdemokraterna har haft regeringsmakten under
              väldigt lång tid.
            </seg>
            <seg xml:id="i-b7fda5c24a0a71d6-0">
              När man ställer interpellation efter interpellation i den här
              frågan och antyder att vi nu har ett system som fungerar illa
              vore det verkligen på sin plats att man lite ödmjukt erkände att
              man under väldigt lång tid administrerade ett system där möjligheterna
              till identitetskort var väsentligt mer begränsade.
            </seg>
            <seg xml:id="i-a8c49db046b1985a-0">
              Det skulle hyfsa debatten om man från socialdemokratisk sida
              gick in i den med ett mått av erkännande om de egna bristerna
              innan man hävdar och ger intryck av att vi nu har fått ett problem
              som förvärrats och försvårats.
            </seg>
            <seg xml:id="i-614c75561e8626ee-0">
              Vi ska ha ett regelverk som präglas av och ger stöd för myndighetsutövning
              som bygger på rättssäkerhet och service. Rättssäkerhet förutsätter
              i det här fallet att de som ser en identitetshandling kan lita
              på det är en verifikation och att personen är den som den uppger.
            </seg>
            <seg xml:id="i-68f15411462027da-0">
              Det förutsätter att Skatteverket har en möjlighet att säkra att
              så är fallet, och då måste man ha ett regelverk för det. Vi kan
              då inte redan efter sex månader underkänna regelverket, eller
              för den delen Skatteverkets beslut, eller ge sken av att Skatteverket
              inte har möjlighet att uppträda flexibelt, vilket det har.
            </seg>
            <seg xml:id="i-00a0aff7e9817449-0">
              Däremot kan man naturligtvis inte på det sätt som Hillevi Larsson
              antyder ge en generell plikt för det att alltid besöka olika serviceboenden.
              Men jag utgår från och har stort förtroende för att Skatteverket
              uppträder flexibelt och tar hänsyn till människor.
            </seg>
            <seg xml:id="i-6c3da51b85818b49-0">
              Regelverket har varit i kraft i sex månader. Det är inte en lång
              period. Att då omedelbart kräva förändringar tycker jag inte är
              seriöst.
            </seg>
          </u>
          <note xml:id="i-874013c2f4095b6c-3">
            Överläggningen var härmed avslutad.
          </note>
          <note xml:id="i-26543f057fc6d017-0">
            5 § Hänvisning av ärenden till utskott
          </note>
          <note xml:id="i-9489a5cf9efce56e-0">
            Föredrogs och hänvisades
          </note>
          <note xml:id="i-b4c90aead8c1d5b7-0">
            6 § Bordläggning
          </note>
          <note xml:id="i-18b58ad67fe6a7d7-0">
            Anmäldes och bordlades
          </note>
          <note xml:id="i-00036ff01e526671-0">
            7 § Anmälan om interpellationer
          </note>
          <note xml:id="i-b2879ac7fb2340ca-0">
            Anmäldes att följande interpellationer framställts
          </note>
          <note xml:id="i-1e181ab2cb658904-0">
            den 5 mars
          </note>
          <note xml:id="i-201adedec98a6e45-0">
            Lena Olsson
          </note>
          <note xml:id="i-d11f63823ef671bc-0">
            Raimo Pärssinen
          </note>
          <note xml:id="i-4febb0d01f233015-0">
            Morgan Johansson
          </note>
          <note xml:id="i-4febb0d01f233015-1">
            Morgan Johansson
          </note>
          <note xml:id="i-8b93a71216c4e578-0">
            Interpellationerna redovisas i bilaga som fogats till riksdagens
            snabbprotokoll tisdagen den 9 mars.
          </note>
          <note xml:id="i-b10b502b8c3d6332-0">
            8 § Anmälan om frågor för skriftliga svar
          </note>
          <note xml:id="i-f3d21255099d4ebb-0">
            Anmäldes att följande frågor för skriftliga svar framställts
          </note>
          <note xml:id="i-1e181ab2cb658904-1">
            den 5 mars
          </note>
          <note xml:id="i-35ba3c99b028c1cd-0">
            Ameer Sachet
          </note>
          <note xml:id="i-35ba3c99b028c1cd-1">
            Ameer Sachet
          </note>
          <note xml:id="i-6238055d4482d60c-0">
            Frågorna redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note xml:id="i-0de93d3a47ad1aef-0">
            9 § Anmälan om skriftliga svar på frågor
          </note>
          <note xml:id="i-90bdd86d39b47688-0">
            Anmäldes att skriftliga svar på följande frågor inkommit
          </note>
          <note xml:id="i-e2cb886b429e26ea-0">
            den 3 mars
          </note>
          <note xml:id="i-f889ade6e6aa4178-0">
            Britta Rådström
          </note>
          <note xml:id="i-02527061b156c481-0">
            Birgitta Eriksson
          </note>
          <note xml:id="i-ee62616a9491d011-0">
            Svaren redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note xml:id="i-47eb3c91d25906b8-0">
            10 § Kammaren åtskildes kl. 11.14.
          </note>
          <note xml:id="i-1bcddfa8e8e57dda-0">
            Förhandlingarna leddes
          </note>
          <note xml:id="i-c83ffd6635b457fe-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
