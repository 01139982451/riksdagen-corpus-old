<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--67</head>
          <docDate when="2008-02-10">2008-02-10</docDate>
        </div>
      </front>
      <body>
        <div>
          <note xml:id="i-898760c93236fb2d-0">
            ﻿
          </note>
          <note xml:id="i-c4d319d85a512e24-0">
            Riksdagens protokoll
          </note>
          <note xml:id="i-5d6de8ea224f41d0-0">
            2008/09:67
          </note>
          <note xml:id="i-218ef269852d9e84-0" type="date">
            Tisdagen den 10 februari
          </note>
          <note xml:id="i-65c91c20716a8d07-0">
            Kl. 13:30 - 22:14
          </note>
          <note xml:id="i-a71313b07039492e-0">
            1 § Meddelande om val
          </note>
          <note xml:id="i-66700ebe28c19733-0">
            Förste vice talmannen meddelade att val av justitieombudsman
            skulle äga rum onsdagen den 11 februari.
          </note>
          <note xml:id="i-9f227d644ecae36e-0">
            2 § Anmälan om fördröjt svar på interpellation
          </note>
          <note xml:id="i-87d9922eb07081ce-0">
            Till riksdagen hade inkommit följande skrivelse:
          </note>
          <note xml:id="i-9fbeddbee6e9f014-0">
            Interpellation 2008/09:307
          </note>
          <note xml:id="i-60ba24518ee85f66-0">
            Interpellation 2008/09:307 Utveckling av näringslivet i Sollefteå
          </note>
          <note xml:id="i-1dd5a5390344b9d5-0">
            Interpellationen kommer att besvaras fredagen den 27 februari
            2009.
          </note>
          <note xml:id="i-1c969144180e7b22-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-cbfa1eccc2b8cba9-0">
            Fredrik Ahlén
          </note>
          <note xml:id="i-f9671ef9d45b47b6-0">
            3 § Svar på interpellation 2008/09:245 om Specialfastigheter
          </note>
          <note type="speaker" xml:id="i-b2eebeef4f55df74-0">
            Anf. 1 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-0">
            <seg xml:id="i-39f373d895e29a74-0">
              Herr talman! Hans Stenberg har frågat näringsministern vad hon
              kommer att göra för att se till att Specialfastigheter agerar
              så att man bidrar till att anstalten i Viskan kan finnas kvar.
            </seg>
            <seg xml:id="i-9cecf7b036938849-0">
              Interpellationen har överlämnats till mig.
            </seg>
            <seg xml:id="i-a08b7eeaef946223-0">
              Jag svarade den 25 november 2008 på en interpellation i riksdagen
              från Hans Stenberg om Kriminalvårdsanstalten Viskan. Av det svaret
              framgick bland annat att Kriminalvården ser över behovet av alla
              öppna anstaltsplatser av den typ som finns på anstalten Viskan.
            </seg>
            <seg xml:id="i-173861ac049f6ac1-0">
              Specialfastigheter är den hyresvärd som äger fastigheten anstalten
              Viskan. Vid nödvändiga större underhållsåtgärder planeras arbetet
              i samråd mellan Kriminalvården och Specialfastigheter. Den beställning
              som Kriminalvården sedan gör utifrån kraven på att bedriva en
              ändamålsenlig kriminalvård påverkar också kostnaden för projektet.
            </seg>
            <seg xml:id="i-0427cd5e88a6f49d-0">
              Jag utgår ifrån att Kriminalvårdens fortsatta beredning av frågan
              om behovet av öppna anstaltsplatser ska resultera i en helhetslösning
              som ger förutsättningar för en bra och effektiv verksamhet i Norrland.
              Jag kommer noga att följa Kriminalvårdens arbete.
            </seg>
          </u>
          <note type="speaker" xml:id="i-9bb832b9e7ec60a9-0">
            Anf. 2 HANS STENBERG (s):
          </note>
          <u who="hans_stenberg_6f64dd" next="cont" xml:id="i-6e1d3f14f60b9164-0">
            <seg xml:id="i-1690230787efa813-0">
              Herr talman! Jag vill börja med att tacka justitieministern för
              svaret, även om det känns lite märkligt att få svar av henne i
              frågan. Jag ställde en fråga till näringsministern om Specialfastigheters
              roll i sammanhanget. Beatrice Ask och jag har tidigare haft en
              interpellationsdebatt om just Viskananstalten. Det var egentligen
              en principdiskussion om Specialfastigheter jag ville ha.
            </seg>
            <seg xml:id="i-3be28d82fcaa24a8-0">
              Bakgrunden till att jag ställer interpellationen är naturligtvis
              att Viskan är nedläggningshotad som anstalt, trots att man har
              en hög kvalitet på det man gör och har visat bra resultat i verksamheten
              under senare år. Regionchefen har gjort en utredning över olika
              öppna anstalter i regionen. Han konstaterar klart och tydligt
              att Viskan är den anstalt som är bäst lämpad att satsa på framåt.
              Det är den anstalt som har de bästa förutsättningarna i regionen,
              ger ett bra resultat och har en verksamhet helt i enlighet med
              målen för verksamheten.
            </seg>
            <seg xml:id="i-c8a21f4696236941-0">
              Nu är ändå anstalten hotad. Det beror egentligen på en enda sak,
              nämligen att Specialfastigheter har ett märkligt sätt att räkna
              på. Man räknar oerhört högt på renoveringskostnaderna, nämligen
              nio gånger högre än vad löntagarkonsulterna har kommit fram till.
              Man gör en helt annan bedömning av renoveringsbehovet än vad personalen
              och löntagarkonsulterna gör. Man räknar lågt på investeringsbehovet
              vid en eventuell flytt.
            </seg>
            <seg xml:id="i-1dc3963f53b92d84-0">
              Det allvarligaste i sammanhanget har varit den attityd som Specialfastigheter
              har visat mot personalen och kommunen, som har velat ta upp en
              diskussion om frågan. Kommunen menar att man i kommunal regi kan
              göra en ombyggnation och förvalta fastigheterna på ett betydligt
              billigare sätt. Men Specialfastigheter vägrar att föra en seriös
              diskussion med kommunen. Specialfastigheter anser att om Viskan
              blir nedlagd kan kommunen ta över fastigheterna. Men då är det
              ingen större vits att ha dessa fastigheter i en liten glesbygdskommun.
              Det är ett oerhört arrogant agerande som inte passar ett statligt
              företag.
            </seg>
            <seg xml:id="i-1a2181f27eae8034-0">
              Detta är anledningen till att jag ställde frågan till näringsministern.
              Nu har ministern överlåtit frågan till justitieministern. Därför
              måste jag ställa frågan till henne även om det inte är hennes
              specialområde: Vad kommer regeringen att göra för att ha en seriös
              diskussion och dialog med kommuner som vill diskutera frågor som
              kan vara viktiga för kommunen, även om de inte bedöms viktiga
              för rörelseresultatet i Specialfastigheter?
            </seg>
          </u>
          <note xml:id="i-5bcffa821242633b-0">
            Anf. 3 Andre vice talman BIRGITTA SELLÉN (c):
          </note>
          <u who="hans_stenberg_6f64dd" prev="cont" xml:id="i-af8e0755f026d138-0">
            <seg xml:id="i-af8b9ce5de6ee12f-0">
              Herr talman! Det är en angelägen fråga som Hans Stenberg lyfter
              upp, och det är därför jag väljer att delta i interpellationsdebatten.
              Jag läser med glädje att justitieminister Ask säger att hon noga
              kommer att följa Kriminalvårdens arbete. Det känns stimulerande
              och bra. Då kan vi i dag passa på att tala om värdet med att denna
              anstalt får finnas kvar.
            </seg>
            <seg xml:id="i-d0cf55015817ef20-0">
              Vi är naturligtvis måna om arbetstillfällena i en ort som har
              få möjligheter att skapa ny sysselsättning. Orten ligger fem mil
              från centralorten Sundsvall. Dessutom känns det viktigt att man
              inte förlorar kompetensen som de anställda har. Det handlar om
              61 personer vid Viskans kriminalvårdsanstalt.
            </seg>
            <seg xml:id="i-dd4e8f26b83558d7-0">
              Om Viskan läggs ned kommer de närmaste anstalterna att ligga
              i Östersund och Härnösand. Jag vet att justitieministern väl känner
              till avstånden i Norrland. Jag tror också att ministern, precis
              som jag, kan inse att det är orimligt att personalen ska dagspendla
              från orten runt Viskan till Östersund eller Härnösand.
            </seg>
            <seg xml:id="i-57a165a82f02cea6-0">
              Jag talade strax före jul med generaldirektör Lars Nylén. Han
              talade då om att man eventuellt skulle lägga ned Viskananstalten
              eftersom man i dag följer den modell som finns i en del andra
              länder, nämligen stora enheter +550, som han sade. Det blir billigare
              i längden, var också något han uttalade.
            </seg>
            <seg xml:id="i-449e69e261e5a2f7-0">
              När man pratar om stora anstalter kan jag känna att risken finns
              att det blir opersonligt, även om det finns små enheter inom det
              stora. Jag vill gärna göra en jämförelse med skolans värld, som
              jag själv kommer från. När man skapar dessa stora enheter och
              säger att det finns små enheter som gör det intimt i alla fall
              blir det inte riktigt så. Det är lätt att hamna i en skymundanvärld.
              Jag inbillar mig också att den risken finns även inom kriminalvården.
              Interner har med säkerhet lika stort behov av att bli sedda och
              ompysslade som elever. De är där för att få vård, och det är oerhört
              viktigt.
            </seg>
            <seg xml:id="i-4dc1353e3daa423f-0">
              Det är också värt att beakta att när Kriminalvårdsanstalten Viskan
              öppnades skedde det av regionalpolitiska skäl. Det var en satsning.
              Det är fortfarande viktigt att det får vara en regionalpolitisk
              åtgärd. I finanskrisens anda har arbetstillfällen försvunnit på
              så många olika ställen. På en sådan liten ort är det angeläget
              att bevara anstalten. Precis som Hans Stenberg sade upplever vi
              att man har spekulerat i alldeles för höga ombyggnadskostnader
              för Viskananstalten. Då är det viktigt att justitieministern har
              ögonen öppna för vad som händer och tänker på den fantastiskt
              fina vård som faktiskt bedrivs. Vården har fått stort beröm. Det
              är värt att av den anledningen se till att bevara anstalten.
            </seg>
          </u>
          <note type="speaker" xml:id="i-1c6220d0ae159b34-0">
            Anf. 4 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-1">
            <seg xml:id="i-a01afe6dacd5d937-0">
              Herr talman! Jag förstår att det är tråkigt att debattera den
              här frågan med mig två gånger. Nu är det ändå jag som har ansvaret
              för kriminalvårdsfrågorna, och man får nog hålla sig väldigt pregnant
              till just Specialfastigheter som förvaltningsbolag om man ska
              få svar från Näringsdepartementet.
            </seg>
            <seg xml:id="i-c154f48cefbbc5b5-0">
              Det som Hans Stenberg säger om att Specialfastigheter räknar
              högt, använder andra kalkylmodeller och så vidare kan jag inte
              svara på. Däremot vill jag gärna säga att vi gör ett arbete för
              att granska just hur man räknar inom kriminalvården, så vi har
              ett öga på den typen av frågeställningar.
            </seg>
            <seg xml:id="i-492f0dbcd60b6dc3-0">
              Då kan man fråga: Vad kommer regeringen att göra för att ha en
              seriös diskussion med kommunen? Ja, man måste naturligtvis se
              en helhet när man prövar olika typer av anstalter. Vi har mycket
              diskussioner med kommunerna i olika frågor, också när det gäller
              anstaltsutbyggnaden.
            </seg>
            <seg xml:id="i-50bdd73f79f5fd10-0">
              Däremot vill jag säga att det är Kriminalvården som har det fulla
              ansvaret för att anpassa verksamheten efter lokalbehov, verksamhetsbehov
              och allt vad det kan vara. Det finns uppdrag till Kriminalvårdsstyrelsen
              att titta utifrån vissa principer, och då ingår det här med större
              anstalter också. Det är inte negativt i allmänhet. Det handlar
              många gånger om kostnadseffektivitet, om vi ser det i ett makroperspektiv,
              men också om möjligheter att ha ett meningsfullt innehåll. Väldigt
              små enheter har sällan möjlighet att bedriva den professionella
              behandlingsverksamhet och annat som behövs i dag för intagna med
              väldigt många olika problem. Om Lars Nylén har pratat om större
              enheter beror det naturligtvis på det.
            </seg>
            <seg xml:id="i-32ee6ce45552b433-0">
              Det finns också direktiv om att vi ska ha en organisation och
              en struktur som gör att det inte blir alltför långa avstånd. Det
              är ett uppdrag som ligger där, så hur helheten kommer att se ut
              när Kriminalvårdsstyrelsen så småningom landar vågar jag inte
              säga.
            </seg>
            <seg xml:id="i-7eaa8b68a8521eda-0">
              Det är möjligt jag tror att det är så att det fanns kriminalpolitiska
              skäl när man startade den här anstalten. Det vi har att fundera
              över i dag är naturligtvis delvis kvaliteten på verksamheten.
              Där är det, som flera har framhållit, uppenbart att man har väldigt
              mycket duktig personal och att verksamheten på många sätt uppfyller
              högt ställda mål. Det är mycket bra.
            </seg>
            <seg xml:id="i-7eecb11b3b7093d3-0">
              Det problem vi har, som Hans Stenberg och jag också pratade om
              i vår förra interpellationsdebatt, är att man under lång tid inte
              har sett om fastigheterna och att det finns ett eftersatt underhåll.
              Det gör att kostnaderna i dag blir väldigt höga, säkert också
              med andra kalkylmodeller. Det är den frågeställningen man har.
            </seg>
            <seg xml:id="i-26dbc3c62a46898b-0">
              Jag tror att man ska vara klar över att Specialfastigheter som
              bolag har sina principer för hyressättning och annat, och de ska
              samverka med uppdragsgivaren, som är Kriminalvården. Jag utgår
              från att de har ett gemensamt intresse av att hitta de bästa lösningarna,
              och sedan måste Kriminalvården sätta in det i ett helhetssammanhang.
            </seg>
            <seg xml:id="i-1d38684198aaaec9-0">
              Jag medger att det utifrån ett kriminalvårdsperspektiv inte blir
              mycket regionalpolitik, utan det får vara någonting som man tar
              hänsyn till i ett bredare sammanhang.
            </seg>
            <seg xml:id="i-3e5225655ae2ad83-0">
              Jag ser naturligtvis problemen, och jag är väl bekant med omgivningen.
              Jag hoppas att man kommer att landa på lösningar som innebär att
              vi får en bra struktur på kriminalvården också i Norrland.
            </seg>
          </u>
          <note type="speaker" xml:id="i-86b0085cc5d4cee1-0">
            Anf. 5 HANS STENBERG (s):
          </note>
          <u who="hans_stenberg_6f64dd" next="cont" xml:id="i-6e1d3f14f60b9164-1">
            <seg xml:id="i-07374bdddef47a04-0">
              Herr talman! Jag har inte alls någonting emot att debattera den
              här frågan med justitieministern det är bara trevligt.
            </seg>
            <seg xml:id="i-c2a9270489543eb4-0">
              Att samla alla fastigheter inom kriminalvårdsområdet i Specialfastigheter
              kan nog vara klokt på många sätt, men det förutsätter ett professionellt
              agerande, inte bara när det gäller själva fastighetsförvaltningen
              utan också i bemötandet gentemot medborgarna och deras företrädare
              i kommunerna exempelvis. Jag ser det beteende man har visat mot
              Ånge kommun i det här sammanhanget som helt oacceptabelt.
            </seg>
            <seg xml:id="i-edf6ab55d8a86599-0">
              Beatrice Ask säger att man försöker analysera så att det blir
              rätt hyresnivåer, rätt investeringsnivåer och så vidare. Men det
              känns onekligen väldigt märkligt när Specialfastigheter slänger
              ur sig att det finns ett investeringsbehov på ungefär 300 miljoner.
              För det första tyder det på att man har eftersatt underhållet
              på ett skandalöst sätt under många år. För det andra blir det
              desto märkligare när personalen över huvud taget inte kan förstå
              att behovet skulle vara så stort och när den löntagarkonsult som
              man har anlitat, och som på ett seriöst sätt har gått igenom det
              här, kommer fram till ett investeringsbehov på 36 miljoner. Det
              blir alltså 1112 procent av det som Specialfastigheter hade förutsatt,
              så där mellan tummen och pekfingret.
            </seg>
            <seg xml:id="i-be08c8426b35c8c9-0">
              Jag vill nog fundera lite grann över detta: Hur ser justitieministern
              på frågan, om man bedömer att Specialfastigheter dels gör onödigt
              höga investeringar, dels gör orimliga hyresförändringar i anslutning
              till de här investeringarna? Det är väldigt lätt att i ett stort
              bolag göra en generell hyresnivå per kvadratmeter över hela landet,
              men kostnadsläget ser ju väldigt olika ut i olika delar av landet.
              Värdet på fastigheterna är helt olika, och arbetskraftskostnaden
              i sådana sammanhang är också väldigt olika i olika delar av landet.
            </seg>
            <seg xml:id="i-566e77187569c76b-0">
              Är det då möjligt för Kriminalvårdsstyrelsen att anlita en annan
              hyresvärd, om exempelvis kommunen i det här fallet skulle kunna
              tillhandahålla fastigheterna till ett bättre pris?
            </seg>
            <seg xml:id="i-cc2542464c760d9a-0">
              Sedan har det nämnts regionalpolitiska skäl, och de är också
              viktiga. Man har ju visat bra resultat på Viskananstalten. Viskan
              är en av tre anstalter i landet som vänder sig till det klientel
              som nu sitter på Viskananstalten, och det är dessutom en grupp
              som justitieministern själv i sitt regleringsbrev har sagt att
              man ska prioritera åtgärder för. Då känns det väldigt märkligt
              om man skulle lägga ned Viskan med hänvisning till orimliga investeringskostnader.
            </seg>
          </u>
          <note xml:id="i-7c319392039f3c27-0">
            Anf. 6 Andre vice talman BIRGITTA SELLÉN (c):
          </note>
          <u who="hans_stenberg_6f64dd" prev="cont" xml:id="i-af8e0755f026d138-1">
            <seg xml:id="i-8ba08ba30529eb39-0">
              Herr talman! Jag tror att det är nyttigt att justitieministern
              får höra vår positiva inställning till Viskan och att det smittar
              av sig. Det talas om kostnadseffektivitet, och då följer genast
              tanken: För vem är det viktigt att det är kostnadseffektivt? Det
              är naturligtvis för den enskilda människan, som man måste sätta
              i centrum.
            </seg>
            <seg xml:id="i-4cc8bfd2805e9e4d-0">
              Hans Stenberg lyfte fram just kostnaderna väldigt mycket. Jag
              tror att det är viktigt att justitieministern tittar på de här
              upprustningskostnaderna, hur troligt det är att de ligger i den
              klassen. Hans Stenberg säger 300 miljoner. Jag har läst 100 miljoner.
              På något ställe har jag också läst att de nyligen har investerat
              till exempel 500 000 i nya kontorslokaler, 400 000 i köket och
              3 miljoner i andra lokaler, så man har gjort viss upprustning.
              Sedan finns det inkomna offerter från samma entreprenörer som
              Specialfastigheter anlitar som tyder på att kostnaden för att
              rusta upp understiger 20 miljoner.
            </seg>
            <seg xml:id="i-c05571cb99927e1f-0">
              Man vet inte vad man ska tro på när det är en sådan spännvidd
              i uppgifterna, från 20 miljoner till 300 miljoner. Jag tror att
              det är viktigt att justitieministern är uppdaterad på det och
              att hon i samband med att hon tänker kontrollera det här också
              verkligen tittar över vad som är sant och vad som inte är sant.
            </seg>
            <seg xml:id="i-313203b0b7272c8d-0">
              Som sagt är det viktigt att uppdragen inte har alltför långa
              avstånd, som ministern sade. Det är ett av de skäl som vi lyfter
              fram, att det är så långt till de övriga kriminalvårdsanstalterna
              och att vi måste ta till vara den kompetens som redan finns i
              personal så att vi inte förlorar den, för det bästa sättet att
              sköta kriminalvården är att använda dem som har kunskaperna.
            </seg>
          </u>
          <note type="speaker" xml:id="i-a5ca4ac7c6201a02-0">
            Anf. 7 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-2">
            <seg xml:id="i-5c5092c3543f0a60-0">
              Herr talman! Först vill jag gärna säga att jag delar interpellantens
              uppfattning att man måste ha både professionell förvaltning och
              professionellt bemötande. Vad som försiggår i den delen kan jag
              inte svara på, men det måste man naturligtvis kräva. Anledningen
              till att Specialfastigheter i princip är den enda hyresvärd som
              Kriminalvården har är ju att vi ofta har mycket speciella krav
              på fastigheter, bland annat av säkerhetsskäl. Jag vet inte om
              det finns något totalförbud mot att göra annorlunda, men Specialfastigheter
              har en kunskap om kriminalvårdsanläggningar som är viktig att
              ta vara på.
            </seg>
            <seg xml:id="i-149efabf6006f1ae-0">
              Den diskussion som förs gäller i mycket om de gör rätt kalkyler,
              är professionella och har tänkt till om att kostnadsläget är differentierat
              i olika delar av landet. Jag är ledsen, men jag vet inte allt
              detta. Men det som är viktigt för mig är naturligtvis att vi är
              en krävande kund som dels synar i sömmarna att de underlag man
              får är korrekta men också inser att om Kriminalvården ställer
              höga krav blir kostnaderna också höga.
            </seg>
            <seg xml:id="i-718d2011981d967a-0">
              Grunden är att Specialfastigheter ska göra kalkyler som stämmer
              överens med vad Kriminalvården har kärvt. Det är där man måste
              mötas. På så sätt blir Kriminalvården kostnadsdrivande. Jag vet
              inte om man i det här fallet har haft extrema krav och att det
              skulle vara ett problem, men det får man naturligtvis fundera
              över. Dock kräver vi det vill jag gärna säga av Kriminalvården
              att man ska vara en kritisk konsument även av lokaler och ställa
              höga krav. Vi har också ett arbete i särskild ordning för att
              se över lokalförsörjning och planering framöver.
            </seg>
            <seg xml:id="i-a94db0daaa272a83-0">
              Vi har ett uppdrag att se till att medborgarna får bästa och
              mesta kriminalvård utifrån de investeringar som görs. Det gäller
              också kriminalvården i Norrland. Erfarenheten av att blanda in
              direkta regionalpolitiska hänsyn är väl inte så väldigt goda.
              Jag vill nog hålla fast vid behandlingsaspekten och att man måste
              ha kompetent personal med mera. Jag utgår från att det är den
              typen av mål som kommer att styra Kriminalvården. Det är viktigt
              att vi ser det.
            </seg>
            <seg xml:id="i-b2527b5a944cb59d-0">
              Just när det gäller sexualbrottsdömda arbetar vi mer och mer
              med differentierade och auktoriserade behandlingsprogram som vi
              vet ger resultat. Det är viktigt. Men generellt kanske man inte
              kan säga att vi verkar ha för många anstalter. Också för den här
              gruppen intagna arbetar vi dock mer och mer för att hitta bättre
              möjligheter till utslussning och kriminalvård utanför anstalt.
              De intagna är ändå människor som ska leva ute i det vanliga samhället,
              och vi kombinerar mer och mer tankarna på behandling med att använda
              fotboja och annat under längre perioder. Det påverkar också den
              långsiktiga planeringen för lokalbehovet.
            </seg>
            <seg xml:id="i-cfead193e606eff0-0">
              Jag har lyssnat på vad ni säger. Jag vågar säga att vi tar detta
              på stort allvar och att detta med den framtida lokalförsörjningen
              och strukturen inte är någon enkel fråga. Det är naturligtvis
              också viktigt att se till att upprustning, renoveringsprojekt
              och annat synas noga i sömmarna och att vi har en professionell
              förvaltning och ett professionellt bemötande. Det utgår jag från.
            </seg>
          </u>
          <note type="speaker" xml:id="i-306cea3e2b9d1840-0">
            Anf. 8 HANS STENBERG (s):
          </note>
          <u who="hans_stenberg_6f64dd" xml:id="i-d28d790b65fb9475-0">
            <seg xml:id="i-10452b8c9b3b913b-0">
              Herr talman! Justitieministern tar upp att ett ökat användande
              av fotboja kan minska behovet av anstaltsplatser. Det kan nog
              stämma. Fotboja är ett väldigt bra instrument i många sammanhang.
              Men just när det gäller personer som är dömda för sexualbrott,
              kvinnofridskränkning och liknande är det nog på sin plats att
              en rätt stor del av straffet avtjänas på sluten anstalt. Brottet
              har ofta begåtts i hemmet, och då är det ingen bra lösning att
              finnas i hemmet med fotboja.
            </seg>
            <seg xml:id="i-c27c29adffec7a0b-0">
              Regeringen vill nu göra en särskild satsning på åtgärder som
              riktar sig mot just den typ av brottslingar som finns på Viskananstalten.
              Vi har på Viskan en verksamhet som har haft en väldigt positiv
              utveckling. Man har väldigt kompetent personal. Vi har bara tre
              anstalter i landet som är specialinriktade på den här typen av
              klientel. Därför känns det jättekonstigt om man nu ska lägga ned
              den verksamhet som regionchefen själv bedömer som den bästa regionen,
              och det är konstigt att denna nedläggning görs baserat på uppblåsta
              beräkningar av renoveringskostnaderna.
            </seg>
            <seg xml:id="i-e9ee131e3c4aa2fc-0">
              Om man lägger ned Viskan ser jag en uppenbar risk dels för ett
              sämre resultat i verksamheten i och med att man drar på sig ökade
              kostnader, dels, och framför allt, för att man långsiktigt drar
              på sig mycket dyrare samhällskostnader. Jag tror inte att justitieministern
              anser att det är rimligt. Därför har jag ett stort hopp om att
              Viskan ska kunna leva vidare även framöver.
            </seg>
          </u>
          <note type="speaker" xml:id="i-a6687ae9ceebc818-0">
            Anf. 9 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-3">
            <seg xml:id="i-ed0cec3249e3aef7-0">
              Herr talman! Interpellationsdebatter blir ofta en överraskning
              för mig. Nu blev jag nästan beskylld för att inte vara för att
              folk sitter i fängelse. Det är första gången på jättelänge som
              jag har fått en sådan argumentation mot mig. Det är väl självklart
              att den som begår allvarliga sexualbrott behöver sitta inne ordentligt
              och gärna länge. Men det jag försökte säga var att också på det
              här området arbetar vi för att hitta alternativa modeller. Vi
              har ändå en tvåtredjedelsfrigivning och en utslussningsverksamhet
              där vi med halvvägshus och annat jobbar för att dessa personer
              bättre ska anpassas i samhället.
            </seg>
            <seg xml:id="i-06557000b4d88f56-0">
              Det är alldeles riktigt som sades att en del sexualbrottsdömda,
              dock inte alla, har begått våld i nära relationer, och då kan
              man inte rimligen skicka hem dem för fort. Det är helt självklart.
              Det var inte detta jag argumenterade för. Men ambitionen att hitta
              sätt att hantera kriminalvården på ett mer modernt sätt påverkar
              också planeringen av anstaltsplatser långsiktigt. Det var detta
              jag försökte säga.
            </seg>
            <seg xml:id="i-0588ee634782db9a-0">
              Sedan ska vi inte ha vare sig uppblåsta renoveringskostnader
              eller överdrivna krav från verksamheten som går långt utöver vad
              som är nödvändigt. Det har vi inte råd med. Så enkelt är det.
              Det är viktigt att man synar kostnadskalkyler och annat i sömmarna.
            </seg>
            <seg xml:id="i-0e2ba24a8aa9d711-0">
              Det är också viktigt att fundera över vad som är en effektiv
              storlek eller volym på anstalter och så vidare. Det är naturligtvis
              också en fördel med en anstalt som finns jämfört med en som inte
              finns. Där har vi också en diskussion, naturligtvis.
            </seg>
            <seg xml:id="i-b90910aef6271693-0">
              I det här läget kan jag inte ge något besked om vad som kommer
              att hända med Viskan. Men jag tycker ändå att det som har sagts
              här är viktigt. När det gäller verksamheten anser både regionalchefen
              och andra att detta är en bra verksamhet. Jag tror inte att det
              är någon inom Kriminalvården som har en annan uppfattning. Det
              är nog kalkylerna och de långsiktiga behoven som kommer att avgöra
              det hela i slutändan.
            </seg>
          </u>
          <note xml:id="i-0d96788aaba4f92c-0">
            Överläggningen var härmed avslutad.
          </note>
          <note xml:id="i-5e502c517df9687c-0">
            4 § Svar på interpellation 2008/09:266 om etik vid bostadsombildningar
          </note>
          <note type="speaker" xml:id="i-f83210665649e111-0">
            Anf. 10 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-4">
            <seg xml:id="i-214a61e4ba5f06b1-0">
              Herr talman! Egon Frid har frågat statsrådet Mats Odell om han
              är beredd att ta initiativ till dels att göra ombildningsprocessen
              av hyresrätter mer rättssäker, dels att ombildningskonsulter får
              ett bättre etiskt regelverk.
            </seg>
            <seg xml:id="i-9f4e015d7a89414e-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-5df4ef6e4bce8d21-0">
              I bostadsrättslagen anges att ett beslut om ombildning ska fattas
              på föreningsstämma samt att hyresgästerna i minst två tredjedelar
              av lägenheterna ska ha gått med på beslutet. Dessa hyresgäster
              ska vara medlemmar i bostadsrättsföreningen. Ett beslut om förvärv
              i strid med lagens regler är ogiltigt.
            </seg>
            <seg xml:id="i-45b8b6bfe1eb67a7-0">
              Egon Frid beskriver ett antal situationer där han menar att hyresgäster
              riskerar att drabbas i samband med ombildning. Innan jag besvarar
              Egon Frids frågor vill jag mycket kort ta upp de exempel han nämner.
            </seg>
            <seg xml:id="i-f01a09ad3b510747-0">
              Givetvis måste medlemskap i en bostadsrättsförening förutsätta
              att hyresgästen verkligen vill vara medlem. Det ligger i föreningens
              intresse att ha medlemmar som är engagerade i föreningen. Det
              förtjänar också att sägas att när majoriteten för ombildning beräknas
              ska alla hyresgäster tas med i underlaget, inte bara medlemmarna.
              Däremot måste man vara medlem för att få rösta ja till ombildningen.
            </seg>
            <seg xml:id="i-81ceb9414289e7be-0">
              Vad gäller fullmakter vill jag påpeka att det normalt endast
              är make, sambo eller annan medlem som får vara ombud för en föreningsmedlem
              samt att ett ombud endast får företräda en medlem. För att det
              ska vara möjligt att göra avsteg från de här begränsningarna när
              det gäller ombud krävs att det särskilt anges i föreningens stadgar.
            </seg>
            <seg xml:id="i-3550f99053a39a36-0">
              Det stämmer att det är möjligt att sammankalla flera stämmor.
              Det kan finnas goda skäl att kalla till flera stämmor ett och
              samma år. Av lagen följer vidare att kallelse till stämma måste
              ske på ett visst sätt. Följer man inte reglerna kan det medföra
              att stämmans beslut blir ogiltiga.
            </seg>
            <seg xml:id="i-ab1923bfccf38cfb-0">
              Som jag nämnde inledningsvis är ett beslut om ombildning som
              inte uppfyller lagens krav ogiltigt. Inskrivningsmyndigheten ska
              avslå en lagfartsansökan om det är uppenbart att förvärvet är
              ogiltigt. För det fall att lagfart av förbiseende ja, just det,
              det var här som det var väldigt knepigt skrivet, och jag har inte
              hunnit kolla vad det skulle stå. Men i det fall man ändå, genom
              ett förbiseende, godkänner en lagfart, vilket Egon Frid är inne
              på, blir förvärvet giltigt. Det är naturligtvis ett problem. Bestämmelser
              om att lagfart läker ogiltighet, som det heter juridiskt, finns
              också i andra författningar som rör fastighetsförvärv. Och det
              finns en del skäl för att det är så.
            </seg>
            <seg xml:id="i-ababa4211f23696c-0">
              Jag delar Egon Frids uppfattning att det är angeläget att lagstiftningen
              tryggar rättssäkra ombildningsprocesser. Mot den bakgrunden gav
              regeringen Hyreslagsutredningen i uppdrag att titta på vissa frågor
              kring ombildning. Utredningen har i sitt delbetänkande Frågor
              om hyra och bostadsrätt föreslagit vissa ändringar som syftar
              till att säkerställa att samtliga hyresgäster i ett hus får information
              om föreningens beslut att förvärva huset för ombildning till bostadsrätt.
              Det här förslaget bereds för närvarande i Regeringskansliet. Jag
              är inte beredd att nu initiera någon ytterligare översyn av ombildningsreglerna.
            </seg>
            <seg xml:id="i-9d46fb0b2dff6b44-0">
              Vad slutligen gäller de så kallade ombildningskonsulterna är
              det givetvis viktigt att de som är inblandade i ombildningsförfarandet
              får relevant information och hjälp av de konsulter som de väljer
              att anlita. Jag är medveten om att det finns uppgifter i medierna
              om tveksamma metoder i något fall men ser i dagsläget inte skäl
              att ta initiativ till några åtgärder. Men jag kommer att noga
              följa utvecklingen på området.
            </seg>
          </u>
          <note type="speaker" xml:id="i-83257d4eb9a38c00-0">
            Anf. 11 EGON FRID (v):
          </note>
          <u who="egon_frid_c86215" xml:id="i-f003f583614ca323-0">
            <seg xml:id="i-f29aed3a1a7b7940-0">
              Fru talman! Tack så mycket, justitieministern!
            </seg>
            <seg xml:id="i-d7a142c0b374462c-0">
              Med min nyvunna kunskap om att Beatrice Ask vill släppa fångarna
              loss kan vi ju förenas i att släppa fångarna och ombildningskonsulterna
              loss. Det är väl en bra inledning på den här interpellationsdebatten,
              i alla fall från min sida?
            </seg>
            <seg xml:id="i-5d81912939a42fb3-0">
              Tack, justitieministern och bostadsministern, för svaret! Uppenbarligen
              är ministern även tjänstgörande bostadsminister. Jag vill inte
              med det låta gnällig på något sätt, men jag vill bara informera
              om att jag till och med förhandlade med Finansdepartementets bostadsenhet
              för att få den officiella bostadsministern att svara på dessa
              interpellationer om regeringens bostadspolitik, men så blev det
              inte.
            </seg>
            <seg xml:id="i-b23757ff92d6abde-0">
              Tack, justitieministern, för ditt svar på denna, som jag tycker,
              angelägna interpellation som naturligtvis handlar om regeringens
              brister inom bostadspolitiken och särskilt om den ombildningspolitik
              eller ombildningshysteri som främst präglar Helsingfors men också
              andra större städer!
            </seg>
            <seg xml:id="i-b231918a43ad25ef-0">
              Resultatet har blivit, vad vi vet och som det också finns stöd
              för i forskningen, ökad segregation och minskad rörlighet på arbetsmarknaden.
              Resultatet har blivit stora förmögenhetsöverföringar till dem
              som har deltagit i spekulationen. Resultatet har blivit färre
              bostäder att tillgå utan kontantinsats till rimlig hyra. Resultatet
              har blivit giriga ombildningskonsulter, boende med personliga
              och ekonomiska intressen som driver igenom sin vilja och privata
              fastighetsbolag som utnyttjar den nya bostadsmarknaden.
            </seg>
            <seg xml:id="i-9f4f06f3d1eb40d3-0">
              Resultatet har också blivit att etiken vid bostadsombildningar
              har blivit sämre, osäkrare. Det är brist på uppföljning och stöd
              för den som är emot ombildningarna.
            </seg>
            <seg xml:id="i-445e9297050d91fb-0">
              Detta resultat av ombildningspolitiken och ombildningshysterin
              bevisades och blev tydligt i programmet Uppdrag granskning , som
              sändes den 12 november. Jag stöder mina uppgifter på det programmet.
              Jag tycker att det finns goda grunder att göra det.
            </seg>
            <seg xml:id="i-58d92c678695d8e7-0">
              Denna dåliga etik måste även vara ett bekymmer för Beatrice Ask
              och regeringen.
            </seg>
            <seg xml:id="i-58265677397191bc-0">
              Själv förespråkar jag inte en ombildningspolitik, men när det
              går rätt till och majoriteten på 75 procent använder sin lagliga
              möjlighet måste det i alla fall finnas garantier för att ombildningen
              går rätt till.
            </seg>
            <seg xml:id="i-d8889d0ba9bbec18-0">
              Jag tänker på det juridiska begrepp som finns och som ministern
              också nämnde, att lagfart läker ombildningsprocessen. Meddelande
              om lagfart har gjort att man kan strunta i eventuella oegentligheter
              vid själva ombildningsprocessen. Det är ett märkligt förfarande
              som det finns skäl att särskilt diskutera.
            </seg>
            <seg xml:id="i-a6ec413c8b76d9e8-0">
              Man kan konstatera, som jag tycker är viktigt att säga, att de
              sår som bildas i ombildningsprocessen genom de oegentligheter
              som har redovisats bland annat i programmet Uppdrag granskning
              inte läks ens när lagfarten är klar.
            </seg>
            <seg xml:id="i-68f857c7f96acd19-0">
              Frågorna kvarstår till justitieministern. Hur kan den här ombildningsprocessen
              göras mer rättssäker? Hur kan ombildningsprocessen få en högre
              etisk säkerhet med en bättre etik? Och är det inom inskrivningsmyndigheten
              som den här uppföljningen och bättre kontrollen ska ske?
            </seg>
          </u>
          <note type="speaker" xml:id="i-049580688e601b05-0">
            Anf. 12 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-5">
            <seg xml:id="i-c29f982f2a9cdde4-0">
              Fru talman! Först och främst delar jag inte uppfattningen att
              det råder något slags ombildningshysteri. Däremot har vi ett uppenbart
              problem, att det har byggts för få hyreslägenheter på en del håll
              under lång tid.
            </seg>
            <seg xml:id="i-b34f0f3d18fe0570-0">
              Jag tycker också att argumentationen om det hemska Helsingfors
              förtjänar att kommenteras, eftersom man i dagsläget har konstaterat
              att det i innerstaden numera är en sådan balans att man faktiskt
              stannar upp. Man tycker nämligen att man har fått en större balans.
            </seg>
            <seg xml:id="i-af46daa80e6bb3ce-0">
              Men på många håll är det ju fortfarande så att det är många som
              vill ha möjlighet att bo i en bostadsrätt men att möjligheterna
              inte finns. Så vi har obalanser åt lite olika håll. Jag tycker
              inte att det är någon hysteri.
            </seg>
            <seg xml:id="i-16f1671d36e5571f-0">
              Sedan var det detta med etiken. Bostadsfrågan är väldigt känslig
              för de flesta medborgare. Bostaden är otroligt viktig; den är
              ens hem. Och jag tror att det är otroligt centralt att ombildningsverksamhet
              och ombildningsaktiviteter går till på ett sjyst sätt. Det är
              ändå medborgarna som är viktiga, och detta ska då ställas mot
              äganderätt och allt det här.
            </seg>
            <seg xml:id="i-80cdd710f8b51948-0">
              Jag tycker egentligen att reglerna för ombildningar i huvudsak
              är väldigt bra. Men jag är säker på att väldigt många fortfarande
              är okunniga. Jag tror att det är lätt hänt att en boende kanske
              inte känner till vad som gäller och vilka rättigheter man har.
            </seg>
            <seg xml:id="i-90ead217e695937f-0">
              I stället för att ifrågasätta detta med att lagfart läker ogiltighet,
              som det då finns lite skäl för och som vi kan återkomma till,
              menar jag att man inte ska komma till en fastställd lagfart, utan
              det måste hända något innan. Det måste finnas en aktivitet där.
              Därför är det så viktigt med de regler som finns, hur man röstar,
              hur man räknar, hur man kallar till stämma och så vidare. Det
              är väl där som det finns anledning att ha ett folkbildningsarbete.
            </seg>
            <seg xml:id="i-a53a541a26db94f1-0">
              Jag tror att om fler i stället för att ägna sig åt ett ideologiskt
              krig mot bostadsrätter ägnade sig åt att faktiskt tydliggöra vad
              som är rätt och fel och vad lagen säger hade fler kunnat ta vara
              på sin rätt.
            </seg>
            <seg xml:id="i-1ac14f21775bb5c5-0">
              Sedan är det naturligtvis viktigt att man i de exempel där man
              undrar hur det har gått till det finns en del sådana exempel synar
              det i sömmarna.
            </seg>
            <seg xml:id="i-349af26c0cd25632-0">
              Jag vill också säga något när det gäller de här ombildningskonsulterna.
              Just på grund av att många hyresgäster känner sig okunniga och
              att detta är en snårskog vänder de sig ofta till banken eller
              någon annan man måste ju i allmänhet låna en slant om man ska
              köpa sin bostad. Och i allmänhet tror jag att man hos banker och
              andra ändå ser till att man har bra rådgivare där den här hjälpen
              behövs.
            </seg>
            <seg xml:id="i-e084b29a4785a489-0">
              Jag har inte sett något behov av att reglera det där mer, men
              jag har en förståelse för att man vänder sig till mer professionella
              för att försöka få råd och inte minst beräkningar. I den stund
              man vill ombilda ska man göra en ekonomisk kalkyl och visa att
              man har en rimlig möjlighet att driva fastigheten på ett bra sätt.
              Det är också en viktig regel i det regelverk vi har i dag.
            </seg>
            <seg xml:id="i-a15a07411928d7e2-0">
              Jag tycker inte att reglerna är fel. Jag tycker att de är ganska
              bra. Jag tror att fler behöver lära sig mer om dem. Om fler är
              aktiva och använder dem rätt kan vi få en ännu bättre ordning
              på det här området. Det kommer jag naturligtvis att bidra till
              och arbeta med.
            </seg>
          </u>
          <note type="speaker" xml:id="i-fe5329218c62f0b1-0">
            Anf. 13 EGON FRID (v):
          </note>
          <u who="egon_frid_c86215" xml:id="i-f003f583614ca323-1">
            <seg xml:id="i-ad49df1a059ec92c-0">
              Fru talman! Jag är också helt övertygad om att det behövs ett
              stort folkbildningsarbete. Jag tror också att det krävs en större
              seriositet från alla inblandade parter som jobbar på ombildningsmarknaden.
              Det behövs även en mycket högre grad av neutralitet hos de inblandade
              aktörerna. Det krävs, tror jag, en mycket tydligare signal från
              regeringen till de kommunala företrädare som i sitt politiska
              syfte försöker driva igenom detta. Det gäller också för dem som
              agerar på marknaden att respektera minoritetsintressen och följa
              den lagstiftning som Beatrice Ask själv säger är tillräcklig.
            </seg>
            <seg xml:id="i-f38041deca02fb52-0">
              Vi har ofta lagstiftning som är tillfyllest, men vi vet alla
              att efterlevnaden av lagstiftningen inte alltid är den bästa.
              Det här är väl ett uttryck för det.
            </seg>
            <seg xml:id="i-7d80b9015d2ea0f5-0">
              Jag förmodar och utgår från att ministern har sett de program
              som jag refererar till. Om inte annat har hon säkert fått sig
              berättat vad de innehåller. Men jag tror att ministern har sett
              dem. Ställer ministern upp på det sätt på vilket vissa av de här
              ombildningarna har fått ske och det sätt på vilket vissa av ombildningskonsulterna
              med stöd av den politiska majoriteten i bland annat Helsingfors
              har agerat?
            </seg>
            <seg xml:id="i-92d005f7688d1d18-0">
              Jag för inget krig mot bostadsrättsföreningar. Det är inte mitt
              politiska syfte. Däremot försöker jag få driva ett politiskt arbete
              som gynnar hyresgäster och dem som har intresse av att fortsätta
              att bo i hyresrätt och få bra hyreslägenheter till rimliga hyror.
            </seg>
            <seg xml:id="i-4354e21ae396d717-0">
              Men de utredningar som har gjorts i samband med det här programmet
              visar att det är 12 000 lägenheter som har omvandlats i Helsingfors
              i den senaste så kallade omvandlingsvågen. Undersökningarna visar
              också att det har blivit en ökad segregation. De grupper som Moderaterna
              använder som argument för att förespråka ombildningar är inte
              de grupper som har stötts av ombildningarna, utan det har blivit
              en mer homogen medelklassprofil i Helsingforss innerstad.
            </seg>
            <seg xml:id="i-f7d64a15312d48e7-0">
              Vi vet också att konsulter som har medverkat utifrån egna intressen
              har gjort stora vinster genom arvoden för att vara med och driva
              igenom ombildningar. De har också agerat som ordförande på bostadsrättsföreningarnas
              stämmor och betett sig oegentligt.
            </seg>
            <seg xml:id="i-62bc5f28f6cd20c4-0">
              Jag tycker att vi har en bra parallell till bostadsmäklarna och
              den tillsyn som sker av mäklarkollektivet. Är det inte rimligt
              att man jämställer ombildningskonsulter med mäklarkåren och att
              man uttrycker att det borde finnas en tillsyn av deras tjänster
              för att få bort oegentligheterna?
            </seg>
          </u>
          <note type="speaker" xml:id="i-ac20ed4dbb86659d-0">
            Anf. 14 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-6">
            <seg xml:id="i-70dbecdc5a00d91e-0">
              Fru talman! Först den sista frågan: Kan man jämställa mäklare
              med den här typen av rådgivare? Inte helt och fullt, tycker jag,
              för mäklare tar avgörande beslut. Ombildningskonsulter kan anlitas
              i flera olika delar av verksamheten och är inte direkt kopplade
              till den ekonomiska delen på det sättet. De har också en mer rådgivande
              roll.
            </seg>
            <seg xml:id="i-0f2a97c90175e141-0">
              Jag tror inte att det behövs en reglering av det, även om det
              har skett något klavertramp. Jag menar att banker och andra nog
              kan hålla koll på att man har ett seriöst underlag. Det ligger
              ju i deras intresse i samband med kreditprövning och annat att
              det ser ut så.
            </seg>
            <seg xml:id="i-d2fa36d9125aa7f5-0">
              Jag delar uppfattningen att det måste vara seriositet i den här
              typen av verksamhet. Oseriösa hyresvärdar och tarvligheter i ombildningsprocessen
              är inget som vi kan acceptera. Bostaden är otroligt viktig för
              varje medborgare.
            </seg>
            <seg xml:id="i-2fe3e732f85f8e9f-0">
              Jag tror också att det är otroligt viktigt att bejaka att människor
              har olika önskemål och i olika delar av livet kan önska olika
              former av boende: hyresrätt, bostadsrätt, ägarlägenhet eller villa.
              Jag tror på mångfalden. Jag gör verkligen det. Det var därför
              som jag tog upp balansen.
            </seg>
            <seg xml:id="i-74e25034e65fddc2-0">
              Det är ingen hysteri, men vi har haft en politik som har gått
              ut på att mest bygga hyreslägenheter på ett sätt som har varit
              bekymmersamt. I Helsingfors har man försökt att göra något åt
              det genom att konsekvent försöka öppna för ombildningar och annat
              och då bejaka att många medborgare vill äga.
            </seg>
            <seg xml:id="i-0623d916ce78390e-0">
              Vi har i citylägen en trängselproblematik som gör sig känd, vilket
              har kombinerats med att kommunpolitiker i Helsingfors också i
              andra städer har jag sett har kommit på att man kan bygga mer,
              också hyreslägenheter, och försöka få in ett boende i citykärnorna
              på ett annat sätt. Jag tror att det är bra.
            </seg>
            <seg xml:id="i-a9b19b7a24d6efab-0">
              Men när det gäller Helsingforssproblematiken, som det ofta är
              fokus på i bostadsdebatten, handlar det om att se långsiktigt
              och att bredda diskussionen. Vi behöver bygga mycket och på fler
              sätt än vad vi har gjort hittills.
            </seg>
            <seg xml:id="i-c970faf04144344e-0">
              Jag tror också att det är viktigt när man tittar på de här reglerna
              att konstatera att det finns många fördelar med bostadsrätten,
              ekonomiskt men också för att många boende vill ha ett större inflytande
              över sin bostad. Det är det vi via utredning nu har på gång. Jag
              får vänta på den beredning som pågår.
            </seg>
            <seg xml:id="i-e4b80357d564870b-0">
              Det är förslag som handlar om att säkerställa att medlemmarna
              i en hyresfastighet får ordentlig information och göra det troligare.
              Det är sådana förslag som man har lagt fram. Det tror jag kan
              behövas. Det är ju så otroligt viktigt att man vet vad som ska
              hända och varför.
            </seg>
            <seg xml:id="i-4b70fd097f3c48c1-0">
              Det finns en hel del som behöver göras det får vi väl ta en annan
              debatt om när det gäller att stärka hyresrättens roll. Det problem
              vi har haft under lång tid har varit att ingen har velat bygga
              hyresrätter. Det har varit ett problem på många håll. Då innebär
              det också ett bekymmer. Vi behöver få upp bostadsbyggandet i en
              del områden, medan vi har motsatta problem i andra delar av landet.
            </seg>
          </u>
          <note type="speaker" xml:id="i-0297f69746bf486e-0">
            Anf. 15 EGON FRID (v):
          </note>
          <u who="egon_frid_c86215" xml:id="i-f003f583614ca323-2">
            <seg xml:id="i-5924d8bc149586e2-0">
              Fru talman! Vi är helt överens om att det behöver byggas fler
              hyresrätter och att det behöver byggas fler bostadsrätter. Jag
              håller däremot inte med justitieministern om att det har byggts
              för lite bostadsrätter i Helsingforssområdet, möjligtvis om man
              i Helsingforss innerstad ser andelen hyresrätter kontra bostadsrätter.
              Men det är på väg att kraftigt svänga om. Så det kommer att bli
              ett kraftigt underskott på hyresrätter i Helsingforss innerstad
              om den här politiken fortsätter.
            </seg>
            <seg xml:id="i-cfaf411defbb5af5-0">
              Undersökningen visar också att folk inte har valt att ombilda
              för att bo i bostadsrätt. Andelen som flyttar direkt är mycket
              högre i de nyombildade områden där folk har dragits med i en spekulationsekonomi
              på bostadsmarknaden i stället för att man har valt bostadsrätten
              för att man vill ha det som boendeform. Det är också en kraftigt
              negativ avigsida av den ombildningspolitik som har varit.
            </seg>
            <seg xml:id="i-6316845d451d84b0-0">
              Det här är en företeelse som sker med politiska förtecken i många
              städer. Beatrice Asks parti Moderaterna har varit drivande, i
              Helsingfors i ombildningarna men också i andra större städer där
              det har varit mycket ombildningar. Det handlar om hur en bättre
              uppföljning kan ske och hur det kan bli en mer neutral rådgivning
              och en bättre folkbildning. Naturligtvis är information till hyresgästerna
              bra, men det är den faktiska demokratin som måste säkerställas
              för att minoriteten ska känna sig trygg i att det finns ett tydligt
              minoritetsskydd gentemot dem som är emot ombildningarna.
            </seg>
            <seg xml:id="i-6fc51a7a58e328ed-0">
              Frågan återstår, Beatrice Ask: Var ska kontrollen av dessa ombildningsprocesser
              ske på ett bra sätt? Är det inskrivningsmyndigheten eller ser
              ministern att någon annan instans kan ha en bättre uppföljning?
            </seg>
          </u>
          <note type="speaker" xml:id="i-3719f3d7e846ba5a-0">
            Anf. 16 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-7">
            <seg xml:id="i-11911caed004b719-0">
              Fru talman! Det blev nog ett missförstånd, för jag sade inte
              att det byggdes för få bostadsrätter i Helsingfors. Vad jag försökte
              säga var tvärtom att en medveten politik för ombildningar har
              gjort att vi i dag har mer av en balans i vissa delar av Helsingfors,
              vilket har gjort att man nu inte går vidare med ombildningsprocessen
              i innerstaden. Men det är lite vid sidan av ämnet för detta.
            </seg>
            <seg xml:id="i-a858b94a7e0b4dbd-0">
              När det gäller ombildningar generellt är det viktigt att vi har
              ordning och reda på reglerna. Jag tycker att de flesta regler
              verkar vara riktiga. Det är ungefär som stadgar i föreningslivet.
              De ser rätt bra ut. Dock har det kommit förslag om förstärkningar
              när det gäller att säkerställa att hyresgäster får information
              om att man ska ha stämma och annat. Det kan finnas skäl att bejaka
              det. Jag vill inte föregå den beredning som pågår, men jag tror
              att det är viktigt att hantera detta.
            </seg>
            <seg xml:id="i-ebb334973884f90e-0">
              När det gäller det interpellanten tog upp om rådgivarna tycker
              jag däremot fortfarande att dessa långt ifrån är någon enhetlig
              yrkesgrupp som man ska auktorisera eller kontrollera. Jag menar
              i stället att banker och andra här måste synliggöra att det är
              kvalitet på verksamheten, eftersom det är en rådgivning.
            </seg>
            <seg xml:id="i-457ce6f24dd7087a-0">
              Just bostadsrätt är väldigt mycket av demokrati. Det är just
              som bostadsrättsmedlem som man faktiskt är med och bestämmer över
              sitt eget boende och kan påverka, inte bara vad som händer i den
              egna bostaden, utan även i fastigheten som sådan.
            </seg>
            <seg xml:id="i-39bb40fa1c4c39a5-0">
              I Egon Frids ställe skulle jag kanske ha lyft fram ett problem
              som jag ändå ser och som jag inte heller tror är utrett. Det törs
              man nästan inte säga, men det är nog så. Det gäller att det i
              de flesta ombildningsprocesser finns hyresgäster som inte vill
              eller kan vara med i ombildningen men som ändå bor i fastigheten.
              Jag tror att det är jätteviktigt att dessa inte ställs helt vid
              sidan av den gemenskap som skapas, utan att de också har vissa
              rättigheter. De har samma rättigheter som vilken hyresgäst som
              helst, men det kan ibland vara svårare i en bostadsrättsförening
              att säkerställa att det sköts med rätt kvalitet.
            </seg>
            <seg xml:id="i-205659939ac8698e-0">
              Där tror jag att det finns en del att fundera över när det gäller
              etik och moral.
            </seg>
          </u>
          <note xml:id="i-0d96788aaba4f92c-1">
            Överläggningen var härmed avslutad.
          </note>
          <note xml:id="i-9563cac7e169666f-0">
            5 § Svar på interpellation 2008/09:271 om Ipred 2 och europeisk
            straffrätt
          </note>
          <note type="speaker" xml:id="i-5f092bcfcedc66eb-0">
            Anf. 17 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-8">
            <seg xml:id="i-eeab56cefd2ec512-0">
              Fru talman! Alice Åström har frågat mig om ratificeringen av
              Lissabonfördraget kommer att påverka den europeiska straffrättsharmoniseringen
              och vad jag avser att göra för att öka förståelsen för beslutsprocessen
              på detta område. Hon har också frågat om jag kommer att verka
              för att kommissionen drar tillbaka förslaget till direktiv om
              straffrättsliga åtgärder till skydd för immateriella rättigheter.
            </seg>
            <seg xml:id="i-fdba4c753998031b-0">
              Det europeiska straffrättsliga samarbetet är för närvarande ett
              mellanstatligt samarbete. Det innebär att alla medlemsstater måste
              vara eniga för att eventuella regler ska kunna beslutas. Lissabonfördragets
              ikraftträdande innebär en övergång från enhällighet till kvalificerad
              majoritet i rådet. Samtidigt ges Europaparlamentet större inflytande
              på detta område. När det anses nödvändigt kommer unionen att kunna
              anta straffrättsliga minimiregler i frågor som har en gränsöverskridande
              dimension. Sådana minimiregler hindrar inte att medlemsstaterna
              behåller eller inför en högre skyddsnivå.
            </seg>
            <seg xml:id="i-e0cc125b23e42100-0">
              På svenskt initiativ har det i Lissabonfördraget införts en så
              kallad nödbroms. Om en medlemsstat anser att regleringen skulle
              påverka grundläggande aspekter av medlemsstatens straffrättsliga
              system på ett negativt sätt kan medlemsstaten begära att frågan
              överlämnas till Europeiska rådet för ställningstagande.
            </seg>
            <seg xml:id="i-72bd2fcf4ab6dc87-0">
              Lissabonfördraget innebär även att den problematik som låg bakom
              den så kallade miljödomen förlorar sin aktualitet. Den problematiken
              gällde frågan om straffrättslig reglering kan ske genom EG-direktiv,
              i den så kallade första pelaren, där det för beslut krävs kvalificerad
              majoritet eller endast i form av rambeslut som förutsätter enhällighet.
            </seg>
            <seg xml:id="i-7a949245ecccf028-0">
              Lissabonfördraget kommer alltså att göra det enklare att förstå
              beslutsprocessen. Mot bakgrund av att riksdagen har ställt sig
              bakom Lissabonfördraget avser jag inte att vidta några ytterligare
              åtgärder gällande detta.
            </seg>
            <seg xml:id="i-be51cc9e97ec8b5e-0">
              När det slutligen gäller förslaget om straffrättsliga åtgärder
              på immaterialrättens område ligger dessa förhandlingar nere sedan
              sommaren 2007. Det beror på att man inte är överens om hur den
              så kallade miljödomen ska tolkas. Det beror också på att kommissionen
              för närvarande arbetar med att göra en mer detaljerad kartläggning
              av hur medlemsstaternas nationella lagstiftning ser ut på detta
              område. Mot den bakgrunden har det under senare tid inte funnits
              skäl att lämna så mycket information till riksdagen angående just
              detta förslag.
            </seg>
            <seg xml:id="i-86a98bc7fc9aaf6c-0">
              Det är alltså oklart om och i så fall när förhandlingar om detta
              förslag kommer att återupptas. Jag vill dock samtidigt påpeka
              att varumärkesförfalskning och piratkopiering är ett omfattande
              internationellt problem. OECD har i en rapport som publicerades
              i somras uppskattat den internationella handeln med intrångsgörande
              fysiska produkter under 2005 till ett värde av 200 miljarder dollar.
            </seg>
            <seg xml:id="i-30a13e4ddd88752d-0">
              Vi har också kunnat se att denna verksamhet sprider sig till
              allt fler områden. Under år 2006 beslagtogs drygt 2,7 miljoner
              varumärkesförfalskade läkemedelsprodukter vid EU:s yttre gräns.
              Det var en ökning med närmare 400 procent jämfört med år 2005.
            </seg>
            <seg xml:id="i-4a657bdd8daa6651-0">
              Vi talar alltså om ett allvarligt problem som vi måste komma
              till rätta med. Om förhandlingar återupptas är det dock viktigt
              att en eventuell reglering blir balanserad och att den är förenlig
              med såväl gemenskapsrätten som principerna om proportionalitet
              och rättssäkerhet.
            </seg>
          </u>
          <note type="speaker" xml:id="i-f360b09908945c52-0">
            Anf. 18 ALICE ÅSTRÖM (v):
          </note>
          <u who="alice_astrom_01eda6" xml:id="i-a64b21a1b91bb818-0">
            <seg xml:id="i-7e25058a6f4a07cb-0">
              Fru talman! Jag ska börja med att tacka justitieminister Beatrice
              Ask för svaret.
            </seg>
            <seg xml:id="i-ad90dc1c361dd2d0-0">
              Nu ska jag säga något som det är ovanligt att en politiker säger
              från talarstolen i Sveriges riksdag: Anledningen till att jag
              ställer den här frågan är att Ipred, Ipred 2 och det här området
              är ett svårt och komplicerat område ett område där jag känner
              att jag inte kan allting. Jag har inte allt på fötterna, och jag
              vet inte alla delar i det. Det är en av anledningarna till att
              jag ställer interpellationen.
            </seg>
            <seg xml:id="i-27f708545cbe17c0-0">
              En av Sveriges riksdags grundläggande uppgifter är att stifta
              lagar. I detta lagstiftningsarbete är straffrätten en väsentlig
              del. I och med EU-medlemskapet har detta sätt att stifta lagar
              förändrats, precis som justitieministern har beskrivit. Redan
              i dag är det svårt och komplicerat att som ledamot i Sveriges
              riksdag kunna följa med i förhandlingar och i vad som händer på
              det här området. Men vi har det fortfarande på ett mellanstatligt
              plan.
            </seg>
            <seg xml:id="i-de6af1137f2a08dc-0">
              Med Lissabonfördraget kommer vi snarare att få en överstatlig
              process. Man kan, som justitieministern säger, säga att man då
              får en mycket mer begriplig beslutsprocess. Men då har man tappat
              det väsentliga, det som är den viktiga grundläggande uppgiften
              för ledamöter i Sveriges riksdag.
            </seg>
            <seg xml:id="i-9c4eae0aaf96b13c-0">
              Det vi tappar när det gäller en straffharmonisering är utredningen.
              Det handlar om remissförfarandet. Det handlar om delaktighet för
              ledamöterna i riksdagen och att kunna följa med i frågorna. Det
              är ett problem redan i dag, och det kommer att öka med Lissabonfördraget.
              Därför vill jag lyfta in den frågan.
            </seg>
            <seg xml:id="i-647cecba825978c2-0">
              Anledningen till att jag speciellt har tittat på Ipred 2 är att
              jag tror att de flesta av oss för ett halvår eller ett år sedan
              inte ens visste vad Ipred var. Det var en fråga som man inte ens
              hade hört talas om men som har blivit väldigt debatterad och har
              en stor betydelse för många människor i Sverige. Debatten kom
              i gång långt senare, när förslaget redan var antaget inom EU och
              när det sedan skulle implementeras i Sverige. Detta visar på en
              demokratisk brist och på att vi som riksdagsledamöter tappar förmågan
              att vara med och påverka.
            </seg>
            <seg xml:id="i-db1529e4361f305c-0">
              När det gäller Ipred 2 är det ett förslag som EU-kommissionen
              har haft. Man säger att det nyligen antagna Ipred 1 är otillräckligt.
              Kommissionen framför argumentet att vid sidan av de civilrättsliga
              åtgärderna och de förfaranden och sanktioner som finns i Ipred
              1 är straffrättsliga påföljder ett sätt att i lämpliga fall se
              till att immateriella rättigheter respekteras.
            </seg>
            <seg xml:id="i-387211cea8a7a89c-0">
              I direktivet föreskrivs förutom fängelse en uppsättning påföljder
              som böter, förverkande av verktyg och medel som används för försök
              till medhjälp eller anstiftan av uppsåtligt intrång. Det finns
              näringsförbud, rättsliga offentliga stöd och subventioner. Det
              finns en mängd olika detaljer i direktivet som är oerhört känsliga
              och som har en oerhörd betydelse för hur vi möter problematiken.
            </seg>
            <seg xml:id="i-5d5229dd235b77db-0">
              Det vi har sett med Ipred 1 och debatten om skyddet för den personliga
              integriteten och möjligheten att använda sig av nya medier borde
              ha föranlett justitieministern att se till att riksdagen och framför
              allt allmänheten får kunskap om Ipred 2, i stället för att vänta
              tills det eventuellt kommer i gång igen.
            </seg>
          </u>
          <note type="speaker" xml:id="i-d6423792d6b866e9-0">
            Anf. 19 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-9">
            <seg xml:id="i-87a65cee7c0a2cd4-0">
              Fru talman! Det är ingen tvekan om att det här är ganska krångligt.
              Jag törs också erkänna att jag tycker att det är rätt krångligt.
            </seg>
            <seg xml:id="i-9fde06979380f152-0">
              Det är självklart så att straffrätten är riksdagens grundläggande
              ansvar. Jag tycker naturligtvis att man ska vara försiktig när
              det gäller straffrätten.
            </seg>
            <seg xml:id="i-b2c1b7cc95e408e5-0">
              Vi har en diskussion om tolkningen med anledning av miljödomarna.
              Domstolen har kommit fram till att det i vissa frågor kan finnas
              skäl. Unionens övergripande ambitioner när det gäller miljömål
              går utöver. Man kan ändå fatta en del beslut som går lite utöver
              det man normalt anser vara en nationell fråga.
            </seg>
            <seg xml:id="i-d3fbefec11861e58-0">
              Frågan är om det kommer att gälla framgent.
            </seg>
            <seg xml:id="i-c5044876da0ca73f-0">
              Jag tror att man ska säga att den här osäkerheten finns. Det
              handlar fortfarande om en tolkning av detta. Jag tycker dock att
              det kan vara rimligt det är väl därför som riksdagen har sagt
              ja till Lissabonfördraget att vi i vissa frågor erkänner att vi
              är tvingade och att det finns goda skäl att vi närmar oss varandra.
              Det handlar då om mininivåer.
            </seg>
            <seg xml:id="i-a70447e0ff64fda8-0">
              Det finns anledning att följa med i den analys som görs i den
              frågan. Där har riksdagen redan i någon mening fattat beslut.
            </seg>
            <seg xml:id="i-301fb4d8b869d380-0">
              Som jag sade i mitt svar händer det just nu ingenting när det
              gäller Ipred 2. Det har inte hänt något eftersom man har varit
              oklar över hur läget ser ut och hur man nationellt arbetar med
              dessa frågor som är oerhört komplicerade.
            </seg>
            <seg xml:id="i-020afa195260bbe9-0">
              Jag vill inte föregå den kartläggningen. Det är ändå rätt viktigt
              att veta hur det ser ut i de olika medlemsstaterna och hur kommissionen
              och andra analyserar detta innan man bestämmer sig för vad man
              tycker. Det är ingen tvekan om att det fanns saker att ifrågasätta
              i det som diskuterades tidigare.
            </seg>
            <seg xml:id="i-88727be7c8d69675-0">
              Jag delar uppfattningen att det finns en del frågetecken att
              fundera seriöst över. Jag tror att Lissabonfördraget påverkar;
              det är ingen tvekan om det. Det visste vi redan när vi tog beslutet.
            </seg>
            <seg xml:id="i-17ba2749493702db-0">
              I övrigt agerar Sverige naturligtvis först efter att ha samtalat
              med riksdagen och EU-nämnden och när vi har det underlag som krävs
              för att vi ska veta vad vi ska ta ställning till.
            </seg>
          </u>
          <note type="speaker" xml:id="i-8ad394fdedf9cba2-0">
            Anf. 20 ALICE ÅSTRÖM (v):
          </note>
          <u who="alice_astrom_01eda6" xml:id="i-a64b21a1b91bb818-1">
            <seg xml:id="i-8fa549132ea64b2d-0">
              Fru talman! Lissabonfördraget förändrar givetvis processen. Därför
              har jag en följdfråga: Vad avser justitieministern att göra för
              att öka förståelsen för beslutsprocessen när det gäller straffrättsharmoniseringen?
            </seg>
            <seg xml:id="i-82b4241dce396a7b-0">
              Justitieministern säger att eftersom det här ligger nere när
              det gäller Ipred 2 avvaktar vi analysen och insamlingen av hur
              det ser ut innan vi bestämmer vad vi tycker.
            </seg>
            <seg xml:id="i-8b8ccb8ce51785a0-0">
              Det ligger ett färdigt direktiv som är ganska långtgående. För
              oss i Vänsterpartiet är det inte tillräckligt att regeringen,
              när man har fått tillräckligt med underlag, vänder sig till riksdagen
              och EU-nämnden för att informera. Det här är frågor som berör
              medborgarna i allra högsta grad. Det tycker jag att debatten om
              Ipred har visat. Det är frågor om den personliga integriteten
              och om hur långt man kan gå i de här frågorna.
            </seg>
            <seg xml:id="i-947d329b41dee0e7-0">
              Jag ser att den nya tekniken ger oändliga positiva möjligheter.
              Men vi får också problem, precis som justitieministern har lyft
              fram. Det gäller att hitta en avvägning.
            </seg>
            <seg xml:id="i-73eb9c74a703fe31-0">
              Det har ju funnits en oenighet om hur man ska avgöra eller tolka
              miljödomen. Ponera att man plötsligt i EU-kommissionen bestämmer
              sig. Om tolkningen blir att vi anser att det på det här området
              går utöver det vanliga och att vi därför kan fatta majoritetsbeslut
              även när det gäller frågan om Ipred 2, var har då riksdagen kommit
              in i debatten? Var har medborgarna kommit in i debatten? Var finns
              kunskapen?
            </seg>
            <seg xml:id="i-cf582f4064753b21-0">
              Jag tror att vi alla som politiker, oavsett parti, skulle tjäna
              på att mycket tidigt föra ut den här debatten till medborgarna,
              mycket tidigare ta in intryck av de problem som kan finnas. FRA-debatten
              för att hänvisa till något helt annat visade ju ganska tydligt
              att ett tidigare förslag förändrades på väldigt många punkter
              efter att medborgarna hade engagerat sig och förstått och uttryckt
              sina synpunkter. Det saknas i den här frågan.
            </seg>
            <seg xml:id="i-b657b17e26fc0bc1-0">
              Min sista fråga är därför: Är justitieministern beredd att verka
              för att, antingen på egen hand eller i samverkan med andra medlemsländer,
              se till att kommissionen drar tillbaka Ipred 2?
            </seg>
            <seg xml:id="i-f7824877d301bb15-0">
              Precis som justitieministern sade finns det delar i direktivet
              som är ganska långtgående. Jag är säker på att justitieministern
              inte tycker att de skulle vara lämpliga. Då vore det kanske bättre
              att dra tillbaka det och börja diskussionen på rätt sätt.
            </seg>
          </u>
          <note type="speaker" xml:id="i-0e9bd5ef574c47f7-0">
            Anf. 21 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-10">
            <seg xml:id="i-04061da9517fd3bf-0">
              Fru talman! Det handlar ju inte bara om fildelning och ny teknik,
              utan det handlar också om förfalskade läkemedel och flygplansdekaler
              och allt vad det kan vara. Det är ett ganska brett område vilket
              komplicerar det hela.
            </seg>
            <seg xml:id="i-a5757e4e0e928491-0">
              Kommissionens ursprungliga förslag till Ipred 2 kom redan 2005.
              Det reviderades och sedan blev det en diskussion där medlemsstaterna
              inte tycker att det riktigt stämmer. Diskussionen har sedan legat
              nere. Jag antar att kommissionen inte bara vilar utan funderar
              något över de synpunkter som har kommit. Mycket talar för det
              eftersom man samlar in kunskaper om vad medlemsstaterna tycker
              och tänker om detta. Jag tycker att det är rimligt. Det är inte
              att sitta och vänta och göra ingenting. Det är uppenbart att man
              behöver det arbetet.
            </seg>
            <seg xml:id="i-eb6da79de540a244-0">
              Frågan gäller om man kan acceptera överstatlighet i någon mening
              och hur det ser ut. Det finns skäl att säga att vi redan i dag
              accepterar att det sker i en del frågor. Inom den första pelaren
              är det så när det gäller inre marknaden och annat. Det är klart
              att vi får motsvarande bestämmelser här.
            </seg>
            <seg xml:id="i-fd832761891019bd-0">
              Vi har också en harmonisering när det gäller människohandel,
              terrorism och en del sådana frågor.
            </seg>
            <seg xml:id="i-3a1002e489d5f7ca-0">
              Analysen av miljödomen behöver göras och jag tror att det ligger
              en poäng i att försöka få en tydligare definition också i EU-arbetet
              av när man använder sig av harmonisering eller den typen av beslut.
              Det vore olyckligt om vi fick ett gasabromsa-system med hjälp
              av nödbromsen i en framtida EU-utveckling. Det är väl bra om man
              resonerar igenom hur riktlinjerna ska se ut.
            </seg>
            <seg xml:id="i-0348461def9deab9-0">
              När det gäller Ipred 2 har jag inte några konkreta svar i dag
              eftersom jag faktiskt förväntar mig att vi ska få lite mer besked
              och underlag innan vi tar ställning.
            </seg>
          </u>
          <note type="speaker" xml:id="i-0c4ab1d2ba228341-0">
            Anf. 22 ALICE ÅSTRÖM (v):
          </note>
          <u who="alice_astrom_01eda6" xml:id="i-a64b21a1b91bb818-2">
            <seg xml:id="i-ac03f27522534c92-0">
              Fru talman! Jag saknar ändå svar från justitieministern just
              när det gäller hur man ska kunna få ut debatten och kunskapen
              bland medborgarna. Den lärdom som man borde dra av debatten när
              det gäller Ipred 1 är att det nu gäller att vi verkligen går ut
              och diskuterar och inte bara avvaktar och låter kommissionen samla
              in underlag och att vi sedan ska bestämma vad vi tycker. Jag tror
              att det är viktigt att man får denna debatt bland medborgarna.
              Det är inte en lätt fråga. Den handlar om en mängd olika områden,
              precis som justitieministern sade. Det handlar om läkemedelsindustrin
              men också om fildelning. Det är ett oerhört brett område.
            </seg>
            <seg xml:id="i-b002875b2f9b84fa-0">
              Jag hade hoppats att justitieministern ändå skulle vara tydlig
              och säga att hon inte vill ha den diskussion som fördes om Ipred
              1 och den diskussion som vi har haft kring det utan att vi nu
              ska vara förutseende och gå ut och ta denna diskussion på ett
              mycket tidigare stadium.
            </seg>
            <seg xml:id="i-1b3218186e4234aa-0">
              Jag kommer att följa frågan. Frågan tas också upp flera gånger
              i EU-parlamentet. Det kommer därför säkert att finnas all anledning
              att återkomma till frågan om Ipred 2.
            </seg>
          </u>
          <note type="speaker" xml:id="i-b81709bce8e0f8f4-0">
            Anf. 23 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-11">
            <seg xml:id="i-05c4ff17bdde57be-0">
              Fru talman! Hur ska vi få ut den här debatten och öka förståelsen
              för arbetet med straffrätt också på detta område? Vi har alla
              naturligtvis ett ansvar, och vi befinner oss faktiskt i riksdagen.
              I någon mening får frågan därmed en viss uppmärksamhet.
            </seg>
            <seg xml:id="i-208f52e3e0689ea8-0">
              För att kunna tala med människor om dessa frågeställningar är
              det ändå bra att samla in kunskap om hur det ser ut och hur man
              resonerar. Skälet till att man just nu inte agerar på EU-nivå
              är att det inte pågår förhandlingar. Det brukar underlätta om
              man kan vara någorlunda konkret i diskussionerna.
            </seg>
            <seg xml:id="i-8cad7a7cb63b4268-0">
              Avslutningsvis vill jag säga att jag aldrig skulle stå i talarstolen
              och säga att jag inte vill ha någon debatt om Ipred. Jag har den
              kanske ovanliga inställningen att jag tycker att debatterna är
              bra även när de är svåra. Detta område, liksom diskussionen, är
              komplicerat och svårgenomträngligt där vi tvingas bryta ny mark.
              Det får vi inte vara rädda för.
            </seg>
            <seg xml:id="i-7bced9dcd5935b2b-0">
              Däremot hoppas jag att vi ska kunna få en saklig diskussion.
              Då behöver vi också lite mer av det underlag som jag utgår från
              att vi kommer att få. Annars kommer ingenting att hända. Andra
              parlament är minst lika frågande som vi är, och det finns ingen
              kö av ministrar som kräver att någonting nu måste hända omedelbart.
              Tvärtom är de mycket problematiserande. Jag vill se vad som kommer
              ut av den processen.
            </seg>
          </u>
          <note xml:id="i-0d96788aaba4f92c-2">
            Överläggningen var härmed avslutad.
          </note>
          <note xml:id="i-5483559aada098a7-0">
            6 § Svar på interpellation 2008/09:274 om förvärv av hyreshus
          </note>
          <note type="speaker" xml:id="i-f3f18a5ace73889a-0">
            Anf. 24 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-12">
            <seg xml:id="i-14720c6e4ebee24b-0">
              Fru talman! Egon Frid har frågat statsrådet Mats Odell om han
              är beredd att ta initiativ till att stärka lagstiftningen så att
              dels oseriösa fastighetsägare inte kan köpa ytterligare fastigheter,
              dels misskötta fastigheter effektivare kan tvångsförvaltas.
            </seg>
            <seg xml:id="i-9f4e015d7a89414e-1">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-6a55c488c41b0e5c-0">
              Lagen om förvärv av hyresfastighet med mera, förvärvslagen, har
              till syfte att hålla olämpliga fastighetsägare borta från hyresmarknaden
              och att förhindra spekulation i hyresfastigheter.
            </seg>
            <seg xml:id="i-52f1e4692e9ba83b-0">
              Enligt förvärvslagen ska förvärv av hyresfastigheter anmälas
              till den kommun där fastigheten finns. Om kommunen anser att förvärvarens
              lämplighet som ägare och förvaltare av fastigheten bör prövas
              närmare, ska den anmäla detta till hyresnämnden. Nämnden prövar
              därefter om förvärvaren ska få tillstånd till förvärvet. Det är
              således bara om kommunen agerar för att få till stånd en granskning
              som förvärvet prövas. Tillämpningen av lagen varierar avsevärt
              mellan kommunerna.
            </seg>
            <seg xml:id="i-2ca3555b1b423009-0">
              Bostadsförvaltningslagen kan sägas vara ett komplement till förvärvslagen
              genom att den medger ingripande mot en fastighetsägare som missköter
              sina fastigheter. Enligt lagen får hyresnämnd besluta att en fastighet
              ska förvaltas av någon annan än fastighetsägaren själv, om han
              eller hon inte förvaltar fastigheten på ett sätt som är godtagbart
              för de boende.
            </seg>
            <seg xml:id="i-65c067f8dced9183-0">
              Som Egon Frid är inne på har under de senaste åren flera fall
              av oseriös hyresförvaltning uppmärksammats i massmedierna. Det
              har bland annat kommit fram att hyresgäster i några fall har tvingats
              att under lång tid leva under förhållanden som inte är godtagbara.
              Det är inte säkert att förvärvslagen och bostadsförvaltningslagen
              på ett effektivt sätt förhindrar att personer som är mindre lämpliga
              som innehavare av hyresfastigheter förvärvar och förvaltar sådana
              fastigheter. Samtidigt har förvärvsprövningen kritiserats för
              att vara omständlig och tidskrävande. Regeringen gav därför under
              år 2007 en särskild utredning, Utredningen om förvärv och förvaltning
              av hyresfastighet, i uppdrag att se över lagstiftningen på området.
            </seg>
            <seg xml:id="i-a37d9333b7a67cbd-0">
              Utredningen, som redovisade sitt uppdrag i augusti 2008, föreslår
              att förvärvslagen ska upphävas eftersom den anses sakna tillräcklig
              effektivitet och verkan. Utredningen föreslår samtidigt att bostadsförvaltningslagen
              ska skärpas så att det blir lättare än i dag att åstadkomma beslut
              om särskild förvaltning. Åtgärderna syftar till att förbättra
              för hyresgästerna och ge dem möjlighet att lättare bli av med
              fastighetsägare som inte förmår förvalta fastigheten på ett godtagbart
              sätt.
            </seg>
            <seg xml:id="i-3ac8be7fc2372d96-0">
              Utredningens förslag har remissbehandlats och bereds för närvarande
              inom Regeringskansliet. Avsikten är att regeringen ska ta ställning
              till förslagen senare under året.
            </seg>
          </u>
          <note type="speaker" xml:id="i-c4be351449d6d366-0">
            Anf. 25 EGON FRID (v):
          </note>
          <u who="egon_frid_c86215" xml:id="i-f003f583614ca323-3">
            <seg xml:id="i-0699c7167e364e6c-0">
              Fru talman! Jag tackar justitieministern och ställföreträdande
              bostadsministern detta sagt med glimten i ögat för ett bra svar
              även om vi kanske inte är överens i sak.
            </seg>
            <seg xml:id="i-a158eb743ec42657-0">
              Jag vill i detta fall skicka med någonting till ministern som
              kanske är aktuellt att diskutera på regeringsnivå, nämligen hur
              vi faktiskt ska få till en debatt i kammaren med ansvarig minister
              för i detta fall bostadspolitiska frågor. Men det är möjligt att
              jag har varit så specifik i mina frågeställningar att det har
              varit omöjligt för någon annan än justitieministern att svara
              på interpellationerna. Jag får dra lärdom av detta till nästa
              gång jag skriver en interpellation.
            </seg>
            <seg xml:id="i-5e6882482837658a-0">
              Nu ska jag övergå till att tala om interpellationen. Boendet
              är en av de viktigaste delarna i människornas liv. Tillgången
              på bostäder och kvaliteten i förvaltningen är en samhällelig uppgift.
              Därför har vi lagar och en demokratisk process i fråga om vilka
              villkor och regler som ska gälla. Utsatta hyresgäster har i dag
              ett för svagt stöd från samhället. Stödet för hyresgästerna måste
              förstärkas. Ett tydligt bevis för detta är programmet Uppdrag
              granskning del 2 den 19 november 2008 om de enorma bristerna i
              förvaltningen från fastighetsägaren Newsecs sida i området Herrgården
              i Malmö.
            </seg>
            <seg xml:id="i-a809a20d38bb6bf3-0">
              Kommunerna har en central roll i att tillämpa lagstiftningen
              och att stödja hyresgäster och boende så att de får del av en
              god bostadspolitik. För att kommunerna ska kunna ta detta ansvar
              behövs en stark lagstiftning. Det krävs också en tydlighet från
              riksdag och regering om att hyresvärden ska ta sitt ansvar för
              en god förvaltning. Om hyresvärden inte gör det måste vi från
              lagstiftarens sida, alltså från riksdag och regering, agera genom
              att vi har en lagstiftning som ger stöd för tvångsförvaltning
              och gärna också rätt att ta över bolaget i kommunal regi.
            </seg>
            <seg xml:id="i-663a6edaede8aa9b-0">
              Lagen om förvärv av hyresfastighet, den så kallade förvärvslagen,
              har till syfte att förhindra spekulation i hyresfastigheter och
              hålla olämpliga fastighetsägare borta från hyresmarknaden. Denna
              lag har blivit än mer aktuell då den politiska ambitionen att
              sälja ut allmännyttan tyvärr har slagit rot och blivit för omfattande.
              Förvärvslagen är och har varit en viktig del av den sociala bostadspolitiken.
              Om förvärv av fastighet ska godkännas ska syftet med förvärvet
              vara långsiktig förvaltning. Kravet på att syftet med förvärvet
              ska vara långsiktig förvaltning är centralt och syftar naturligtvis
              också på god förvaltning. Långsiktig förvaltning av hyreslägenheter
              är naturligtvis ett skäl för kommunen att behålla allmännyttan
              som ger en god social bostadspolitik i kommunerna.
            </seg>
            <seg xml:id="i-83a7a7b5ffdf0974-0">
              Ministern svarar nu att en översyn av förvärvslagen sker och
              att regeringen bedömer att förvärvslagen ska upphävas.
            </seg>
            <seg xml:id="i-db2f7dcbd40c2f49-0">
              Samtidigt anger ministern i sitt svar att vi behöver en skärpt
              lagstiftning. Då måste jag fråga ministern: Hur tänker regeringen
              att vi med stöd av förvärvslagen och en skärpt bostadsförvaltningslag
              ska skärpa villkoren för bostadsförvaltare som så uppenbart brister
              i sin förvaltning som vi i Herrgården i Malmö har sett exempel
              på?
            </seg>
          </u>
          <note type="speaker" xml:id="i-f408b9fbd69af40d-0">
            Anf. 26 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-13">
            <seg xml:id="i-f2cd233c1d1d1920-0">
              Fru talman! Det är kanske en överraskning, men jag är faktiskt,
              Egon Frid, ansvarig för den här lagstiftningen, så det är ingen
              annan minister som borde diskutera den. Möjligen har jag synts
              för dåligt i de frågorna eftersom det är en sådan överraskning,
              men det är alltså på nämnda sätt.
            </seg>
            <seg xml:id="i-80c1ff6f31e5be4a-0">
              Bakgrunden till den utredning som är gjord är att vi har ansett
              att det finns bekymmer på det här området, vilket har speglats
              i medierna. Vi har sett oseriösa fastighetsägare som inte har
              uppfyllt rimliga krav, så det fanns anledning att titta på det.
            </seg>
            <seg xml:id="i-dc69fbb76ff9fde0-0">
              Det som dyker upp i den utredning som gjorts och det man där
              pekar på är att förvärvslagstiftningen är ineffektiv. Man menar
              att den uppenbarligen inte har lyckats förhindra folk som inte
              begriper sig på, eller som inte är seriösa nog, att sköta fastigheter
              på ett bra sätt. Det är uppfattningen i utredningen, som varit
              ute på remiss och så vidare. I stället bör man, menar utredaren,
              öka möjligheterna till förvaltningsåläggande alltså ställa krav
              på att det nu måste tas itu med problemen, alternativt att man
              lägger över på en tvångsförvaltning.
            </seg>
            <seg xml:id="i-d080d0923f35aaec-0">
              Jag vill inte föregå det arbete som pågår i regeringen under
              året kommer vi att lägga fram förslag på området men jag måste
              säga att min utgångspunkt inte är att slå vakt om den ena eller
              den andra lagen, utan jag vill att det ska fungera. Tänk om det
              vore så enkelt att vi liksom kunde förutsäga att Nisse Larsson
              är bra men att Olle Persson är dålig som förvaltare, eller att
              Lisa Nilsson är si och den och den är så. Det fungerar dock inte
              det där har inte riktigt fungerat.
            </seg>
            <seg xml:id="i-3ccb5e5eadb2b7bc-0">
              I stället har vi fått några fastighetsägare som sitter kvar med
              sina fastigheter och notoriskt missköter dessa. För lite händer,
              delvis beroende på att det är lite variation i hur aktiva kommunerna
              är i sådana här frågor där kommunerna kan påverka det som händer.
            </seg>
            <seg xml:id="i-094f854ed8231653-0">
              Då måste vi kanske hjälpas åt och se till att kommunerna lite
              mer är på banan där de inte är det. Vi måste kanske också fundera
              på om det ligger något i det utredaren säger: att man måste ha
              lite större möjligheter att ingripa och ställa krav på anständig
              skötsel och förvaltning av fastigheter.
            </seg>
            <seg xml:id="i-83c61de29242027f-0">
              Jag lutar väl åt att det som utredaren säger inte låter helt
              fel. Men i fråga om detaljerna har jag, som sagt, ännu inte tagit
              ställning. Jag tror att det är den vägen man ska gå. Från hyresgästens
              synpunkt är en ineffektiv lagstiftning där vi liksom låtsas att
              vi förhindrar oseriösa förvaltare att komma till inte mycket värd.
              Däremot är det oerhört angeläget att någonting händer. Man blir
              ju mörkrädd när man läser en del av reportagen. Det var ju några
              reportage för ett tag sedan om att människor under en lång tid
              har fått bo i ren misär därför att någon inte sköter fastigheterna
              i fråga.
            </seg>
            <seg xml:id="i-c686edc4f33d8d41-0">
              Jag kräver att kommunerna, som har ett ansvar på området, är
              alerta och också att det finns lagstiftningsverktyg för att faktiskt
              göra någonting så att man får ordning på dem som har misskött
              sig och så att det går någorlunda snabbt. Där finns det mer att
              göra.
            </seg>
            <seg xml:id="i-6b3a3d4a674813dc-0">
              Det här är alltså mina svar på frågor som interpellanten har
              ställt.
            </seg>
          </u>
          <note type="speaker" xml:id="i-c13f84c7bc108856-0">
            Anf. 27 EGON FRID (v):
          </note>
          <u who="egon_frid_c86215" xml:id="i-f003f583614ca323-4">
            <seg xml:id="i-990d57ded7394045-0">
              Fru talman! Nej, det är ingen överraskning, Beatrice Ask, att
              du som minister dyker upp och tar de här debatterna. Det är därför
              jag har börjat kalla dig för bostadsminister. Jag förstår att
              är det någon minister som jag ska få möjlighet att här i kammaren
              diskutera bostadspolitik med så är det justitieminister Beatrice
              Ask. I sig är det helt okej för mig. Jag hoppas att ministern
              inte på något sätt tar det här personligt.
            </seg>
            <seg xml:id="i-2a2b3807ae128391-0">
              Pratar man exempelvis om förvärv och närmar sig kommunallagen
              kommer Mats Odell. Skriver man förvärv och glömmer att skriva
              kommunallagen hamnar det man frågar om hos Beatrice Ask. Det är
              distinktioner som man med tiden här i riksdagen och i riksdagens
              arbete får lära sig.
            </seg>
            <seg xml:id="i-b5adc11c1230e197-0">
              Nej, inte heller jag är någon lagstiftningskramare. Det är inte
              min ambition att bara för att jag som riksdagsledamot har blivit
              lagstiftare i första hand krama lagstiftningen. Genom livet har
              min politiska ambition varit och så fortsätter det att vara att
              de sociala orättvisor som finns ute i samhället ska bort. De mest
              extrema exemplen på brister och social utsatthet är de sociala
              boendemiljöer som redovisats från Herrgården i Malmö. Jag har
              själv varit i området, men jag har inte sett någon lägenhet från
              insidan. Däremot har jag i mitt arbete som socionom sett andra
              brister hos oseriösa privata fastighetsägare i Skaraborg, främst
              i Mariestad och Falköpings kommuner, när det gäller fastighetsförvaltningen.
            </seg>
            <seg xml:id="i-511285bd3114ea37-0">
              Man kan diskutera huruvida förvärvslagen gör nytta, om vi ska
              ta bort den eller inte och om bostadsförvaltningslagen är tillräcklig.
              Dock hävdar tunga remissinstanser att det är mer nytta med att
              ha förvärvslagen kvar. Till exempel säger de i SKL själva i ett
              remissvar till utredningen om ägande och förvaltning av hyreshus:
              Ett upphävande av förvärvslagen skulle innebära att det inte ens
              går att förhindra att fastighetsägare som konstateras vara oseriösa
              förvärvar nya fastigheter, inte ens om fastighetsägarnas befintliga
              fastigheter tvångsförvaltas.
            </seg>
            <seg xml:id="i-6f19fdce49f125df-0">
              Vi ska ha en stark lagstiftning som ett stöd så att de oseriösa
              fastighetsägarna försvinner och så att vi får en seriös förvaltning
              och en bra social bostadspolitik. Där måste vi få stöd också genom
              att en viktig utgångspunkt är att den kommunala allmännyttan får
              träda in och ta över förvaltningen när en fastighetsägare själv
              diskvalificerat sig genom att inte klara av sitt förvaltningsuppdrag
              och när det så uppenbart går ut över hyresgästerna.
            </seg>
            <seg xml:id="i-22a6963b320b7683-0">
              Sedan är frågan hur ministern avser att stärka bostadsförvaltningslagen
              och vilka medel vi ska ha naturligtvis då stegvis på en skala
              för att tvinga en oseriös fastighetsförvaltare att så att säga
              upphöra med sina brister. Det kan vara olika typer av förelägganden.
              I slutändan måste naturligtvis inbegripas att fastighetsägare
              blir av med sina fastigheter och att det blir en tvångsförvaltning
              liksom att ägandet går över till kommunen och det allmännyttiga
              bolaget.
            </seg>
            <seg xml:id="i-eb0c40b0949f6f8b-0">
              Min slutfråga till Beatrice Ask är: Hur är ministern beredd att
              agera för att så blir fallet?
            </seg>
          </u>
          <note type="speaker" xml:id="i-ed348a2305a5e481-0">
            Anf. 28 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-14">
            <seg xml:id="i-3030ca483858795c-0">
              Fru talman! Utredningens förslag när det gäller att skärpa detta
              med förvaltningsåläggande och annat handlar om att man ska kunna
              ställa krav även när bristerna är av mindre allvarligt slag jämfört
              med vad som i dag gäller. Man höjer alltså ribban, vilket väl
              är väldigt bra.
            </seg>
            <seg xml:id="i-741e1bc64ee8c4a0-0">
              När det gäller arbetet med utredningsförslaget generellt kan
              jag säga att det är lite blandat vad gäller remissutfallet. Det
              kan vara spännande att veta att hyresnämnderna i Helsingfors och
              Malmö, Fastighetsägarna och Föreningen Helsingforss fastighetsförvaltare
              har tillstyrkt förslaget om att avskaffa förvärvslagen. De tycker
              att det är riktigt. Hyresgästföreningen däremot och de tre stora
              kommunerna har avstyrkt förslaget. Men de flesta är positiva till
              ändringar i bostadsförvaltningslagen. De här sakerna ska lite
              grann vägas mot varandra.
            </seg>
            <seg xml:id="i-7628e841e5415127-0">
              Vad jag kan se är att hyresnämnderna oftast prövar de kniviga
              frågorna och har en väldigt god erfarenhet av problematiken. Det
              är viktigt. Samtidigt har jag naturligtvis en stor respekt också
              för fullmäktigeförsamlingar och andra. Det är lite spännande att
              se var vi hamnar.
            </seg>
            <seg xml:id="i-ae8c9d85dbb03fa5-0">
              Det är en majoritet som tycker att skärpningar ska göras. Då
              handlar det om att kunna ingripa och ställa krav betydligt tidigare
              och när bekymren är betydligt mindre än de i dag behöver vara
              för att man ska kunna ingripa mot en oseriös fastighetsförvaltare.
              Vi planerar för en proposition under det här året. I just det
              papper jag har här står det att det blir under hösten, så i vår
              blir det nog inte det är väl lika bra att också jag preciserar
              mig.
            </seg>
          </u>
          <note type="speaker" xml:id="i-7eb747c5e2bcf46b-0">
            Anf. 29 EGON FRID (v):
          </note>
          <u who="egon_frid_c86215" xml:id="i-f003f583614ca323-5">
            <seg xml:id="i-15a5b451cba8b941-0">
              Fru talman! Frågorna om förvärv och bostadsförvaltning är oerhört
              centrala. De har blivit också mycket mer centrala på grund av
              den brist på bostäder som vi ser i Sverige i dag. Människor exploateras
              på en oseriös bostadsmarknad. När det finns brist på bostäder
              blir det så uppenbart. Egentligen är det skrämmande att folk tvingas
              till oseriösa bostadsförvaltare som en sista utväg. Man förstår
              också att människor är tvungna att göra det när de inte har några
              andra valmöjligheter.
            </seg>
            <seg xml:id="i-add14f2cd0067e87-0">
              Därför är det oerhört angeläget att regeringen agerar. Det här
              är ett område där det har blivit mer och mer angeläget att agera
              för att förhindra dessa oseriösa hyresvärdar att exploatera människorna.
              Vi måste också stå upp för en social bostadspolitik. Vi måste
              stå upp för allmännyttan. De kommunala bostadsföretagen har en
              oerhört viktig roll och står för en relativt sett god bostadsförvaltning.
              Det är en kommunal angelägenhet via bostadsförsörjningsuppdraget
              att vara bostadsförvaltare.
            </seg>
            <seg xml:id="i-38fb5e41256749c1-0">
              Jag har i alla fall den uppgiften att Malmö i sitt remissvar
              på utredningen om ägande och förvaltning av hyreshus motsätter
              sig att förvärvslagen tas bort. Malmö stad skriver i sitt yttrande
              att de finner det märkligt att utredningen i så stor utsträckning
              har koncentrerat sina förslag på hur systemet kan förenklas för
              fastighetsägaren. Här handlar det alltid om balansen mellan vilka
              intressen vi företräder. Regeringen kommer förmodligen att fortsätta
              att företräda ägar- och fastighetsintressena, och jag kommer att
              fortsätta att företräda hyresgästintressena, den enskilda hyresgästen.
            </seg>
          </u>
          <note type="speaker" xml:id="i-4b0c2ee0b54a7246-0">
            Anf. 30 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-15">
            <seg xml:id="i-378896a351996d4e-0">
              Fru talman! Vi kan diskutera det här länge. Jag skulle vilja
              förtydliga och säga att jag hade rätt när det gäller Malmö. Hyresnämnden
              i Malmö tycker en sak, och Malmö stad tycker en annan. Det är
              lite intressant. Det är en blandad kompott bland remissvaren.
              Därför är analysen av remissvaren särskilt viktig.
            </seg>
            <seg xml:id="i-a7b22bd52062a606-0">
              Utredarens huvudsyfte är att förbättra för hyresgästerna och
              ge dem möjlighet att lättare bli av med fastighetsägare som inte
              förvaltar fastigheten på ett bra sätt. Då har man tittat på hur
              förvärvslagen och reglerna för förvaltning fungerar. Vi får lite
              olika svar på det hela. Att vi behöver öka möjligheterna att ingripa
              och vidta åtgärder tycks de flesta vara överens om.
            </seg>
            <seg xml:id="i-423faf93f605254b-0">
              Vi får säkert anledning att återkomma till de här frågorna, som
              är väldigt viktiga.
            </seg>
          </u>
          <note xml:id="i-0d96788aaba4f92c-3">
            Överläggningen var härmed avslutad.
          </note>
          <note xml:id="i-f381b4d899614746-0">
            7 § Svar på interpellation 2008/09:275 om åtgärder mot butiksrån
          </note>
          <note type="speaker" xml:id="i-02bf2ff330faced1-0">
            Anf. 31 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-16">
            <seg xml:id="i-2805a57aa5f1385e-0">
              Fru talman! Krister Örnfjäder har frågat mig vilka åtgärder jag
              avser att genomföra, både ur ett kortsiktigt perspektiv och ur
              ett långsiktigt perspektiv, för att förhindra butiksrån.
            </seg>
            <seg xml:id="i-9e083fe9a5cfa7cb-0">
              Butiksrån är ett allvarligt brott med stora skadeverkningar för
              dem som drabbas. Förutom ekonomiska förluster är det relativt
              vanligt att brottsoffret lider både fysiska och psykiska skador
              till följd av rån.
            </seg>
            <seg xml:id="i-6db348dd03972d4e-0">
              I ett svar på en fråga från interpellanten i juli 2008 konstaterade
              jag att en viktig åtgärd för att bekämpa denna typ av brottslighet
              är regeringens stora satsning för att öka antalet poliser, särskilt
              då en stor del av dessa brott begås av ungdomar. För att kunna
              ingripa mot och förebygga kriminalitet bland ungdomar är det viktigt
              att polisen blir tillgänglig och synlig där ungdomar vistas. En
              större andel än i dag av poliserna ska arbeta i yttre tjänst och
              vara närvarande på tider och platser där de bäst behövs.
            </seg>
            <seg xml:id="i-5eea5dc7daed12d7-0">
              På dessa områden har viktiga steg tagits. En kraftig ökning av
              antalet poliser pågår med målet att det 2010 ska finnas 20 000
              poliser. Fler poliser arbetar i yttre tjänst och är närvarande
              på tider och platser där de bäst behövs. Samverkan mellan polisen,
              kommuner och övriga delar av samhället byggs successivt ut. Under
              våren kommer regeringen också att fördjupa arbetet med hur vi
              bäst motverkar ungdomars brottslighet.
            </seg>
            <seg xml:id="i-ef1cb363dd165b1b-0">
              Vad gäller allvarliga våldsbrott anser regeringen att det finns
              skäl för skärpta straff. Straffnivåutredningen föreslog i sitt
              slutbetänkande i höstas att straffen för sådana brott ska skärpas.
              Vid straffmätningen ska det särskilt beaktas om gärningen har
              inneburit ett allvarligt angrepp på någons liv, hälsa eller trygghet
              till person. Utredningen föreslog dessutom att större hänsyn ska
              tas till om det finns försvårande eller förmildrande omständigheter.
              Förslagen är på remiss och kommer därefter att beredas inom Regeringskansliet.
            </seg>
          </u>
          <note type="speaker" xml:id="i-08a0da0a7ecac5e0-0">
            Anf. 32 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-0ca4ed73345993ff-0">
            <seg xml:id="i-d5910acf97306786-0">
              Fru talman! Jag tackar justitieministern för svaret. Anledningen
              till att jag har ställt den här interpellationen är bland annat
              det svar som jag fick i somras på en fråga i motsvarande ärende.
              Man har sedan dess i tidningar, radio och tv fortsatt att matas
              med uppgifter om olika brott. Det gäller såväl våld mot människor,
              ekonomiska brott som brott mot butiker.
            </seg>
            <seg xml:id="i-dd1e38dfc98cacbf-0">
              Enligt uppgift blev 2008 det år då antalet anmälda butiksrån
              i hela landet för första gången passerade 1 000. Totalt anmäldes
              1 009 butiksrån, vilket var en ökning med 25 procent jämfört med
              föregående år. Ökningen av rån accelererar kraftigt, och det som
              bara blir en notis i tidningen är en svår händelse för den personal,
              de ägare och i vissa fall även kunder som drabbas av rånarnas
              framfart.
            </seg>
            <seg xml:id="i-eace308e2482f8fd-0">
              Det är därför alldeles nödvändigt att samhället snabbt agerar,
              träder in och på olika sätt ser till att man påbörjar ett arbete
              för att få ned antalet butiksrån. Detta måste naturligtvis ske
              genom flera olika insatser samtidigt. Det gäller att tänka både
              långsiktigt och i det korta perspektivet.
            </seg>
            <seg xml:id="i-bebbbcec72c86ebf-0">
              Som jag tidigare nämnde ställde jag sommaren 2008 en skriftlig
              fråga till justitieministern och undrade vad hon avsåg att vidta
              för åtgärder för att minska antalet butiksrån. Ministern svarade
              då att man skulle utbilda fler poliser, att poliser och andra
              aktörer måste samverka och att regeringen gett Brottsförebyggande
              rådet i uppdrag att leda arbetet med att öka just samverkan mellan
              kommunerna, polisen, andra myndigheter, näringslivet och övriga
              berörda organisationer. Därutöver berörde ministern att man parallellt
              med dessa åtgärder måste arbeta för att fånga upp de ungdomar
              som riskerar att dras in i kriminalitet.
            </seg>
            <seg xml:id="i-c4cdd5d9f0a68737-0">
              Som jag sade har antalet butiksrån ökat kraftigt sedan jag skrev
              min fråga. Det är mycket värre i dag än någonsin tidigare. Men
              tyvärr händer det inte så mycket. Otryggheten för dem som arbetar
              inom handeln var stor tidigare och är ännu större i dag.
            </seg>
            <seg xml:id="i-c6d7b891297865e8-0">
              Det är naturligtvis viktigt både med fler poliser och med bättre
              samverkan i samhället. Men den stora och mest angelägna frågan
              är hur vi snabbt ser till att antalet presumtiva rånare minskar
              kraftigt. Därutöver är det nödvändigt att arbeta med att öka säkerheten
              för de anställda genom att ge säkerhetsutbildning och att skapa
              säkrare butiker.
            </seg>
            <seg xml:id="i-bd3e802836faa829-0">
              Jag ställde därför frågan och har nu fått svaret och kan konstatera
              att jämfört med det svar jag fick på frågan i somras är det i
              princip samma svar. Jag säger inte att svaret är fel, men jag
              tycker ändå att utvecklingen borde ha gjort att några ytterligare
              åtgärder hade vidtagits, och några ytterligare lärdomar borde
              ha dragits.
            </seg>
            <seg xml:id="i-b309c6e856be62a6-0">
              Jag tycker också att det kan behövas fler poliser som aktivt
              kan beivra den här typen av brott. Men jag har inte sett den effekten;
              jag har inte sett att polisen prioriterar den här typen av brott.
              I stället kan man läsa i olika branschtidningar uttalanden i stil
              med att det går rykten på stan att det är omöjligt att åka dit
              och att om man gör det händer det inte så mycket. Det är vad branschfolket
              ser har hänt sedan dess. Det är ett uttalande som är ungefär en
              månad gammalt.
            </seg>
          </u>
          <note type="speaker" xml:id="i-54c8fc7aca50c817-0">
            Anf. 33 DAN NILSSON (s):
          </note>
          <u who="ulf_nilsson_15fa88" xml:id="i-cad90b1d6bd3a2cd-0">
            <seg xml:id="i-ae9d4ec7a554c0b1-0">
              Fru talman! I dag, förmodligen i kväll, kommer det att ske minst
              två butiksrån, förmodligen mellan kl. 18 och 24. Så ser det ut
              varje dag. Då ska man komma ihåg att när butiksrånen sker är det
              alltid med inslag av hot eller våld. I fyra fall av tio använder
              rånaren eller rånarna sig av skjutvapen, och det är vapen som
              riktas mot butiksanställda eller butiksinnehavare som tvingas
              lämna ifrån sig pengar, varor eller vad det nu kan vara.
            </seg>
            <seg xml:id="i-c00f635f5eb8f47b-0">
              Det har blivit så att butiksrånen, näst efter personrånen, är
              den största kategorin rån i Sverige. De är långt mer vanligt förekommande
              än rån mot både banker och värdetransporter, och det är de två
              sistnämnda som det oftast hörs om i debatten på tv, radio och
              i pressen.
            </seg>
            <seg xml:id="i-ab4cafd55782ce9b-0">
              Jag har läst justitieministerns svar till interpellanten, och
              jag känner ungefär som min kollega här att det inte ger så mycket.
              Visst, jag håller fullkomligt med om att det behövs fler poliser,
              även om jag är lite tveksam till resultatet. Det kommer ju rapporter
              från olika län som tvingas dra ned mer eller mindre. En höjning
              av straffsatsen går givetvis också att diskutera, och det kan
              vara en lång diskussion om det kan hjälpa mot butiksrånen. Men
              det som är viktigt att komma ihåg är att det är människor det
              handlar om, och många som varit med om en sådan här dramatisk
              händelse får hela sitt liv krossat.
            </seg>
            <seg xml:id="i-7d9e173ad6d1932d-0">
              Vad jag är intresserad av är att höra om andra åtgärder. Det
              finns flera saker som man kan göra än att höja straffet eller
              sätta in fler poliser. Precis som jag inledde med att säga sker
              de flesta rånen kvällstid, ungefär hälften av rånen mellan kl.
              18 och 24. Då är det intressant att titta på om det är värt att
              göra något åt de gigantiska öppettiderna i samhället i dag. Krister
              Örnfjäder var inne på säkerhetsutbildning.
            </seg>
            <seg xml:id="i-7062e6e78964fbd4-0">
              Ensamarbete är oerhört allvarligt. Jag har flera gånger varit
              inne i olika butiker här i Helsingfors som har anställda som,
              om de är 18 år är det nog väldigt bra, jobbar på kvällar och när
              det är mycket folk i rörelse.
            </seg>
            <seg xml:id="i-0f9d99b2c1092418-0">
              Givetvis är den största anledningen till att butiksrånen sker
              att stora summor är i omlopp och att de finns relativt lättillgängligt
              om man jämför med banker. Speciellt de större butikskedjorna här
              i landet har börjat med sluten kontanthantering. Som jag uppfattar
              det kanske det finns ett behov av att titta på sådana lagförslag
              om man ska kunna behålla en vettig arbetsmiljö i butikerna.
            </seg>
          </u>
          <note type="speaker" xml:id="i-47664e460f999c0f-0">
            Anf. 34 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-17">
            <seg xml:id="i-ad235175667f90c3-0">
              Fru talman! Först kan jag hålla med om att det delvis är samma
              svar, för fler poliser och synliga poliser är viktigt. Det kommer
              faktiskt nya poliser kontinuerligt. Vi måste också titta på straffen.
            </seg>
            <seg xml:id="i-c005f743e51453a6-0">
              Det finns ändå en del som är delvis nytt i svaret och som jag
              gärna lägger ned mer kraft på. Bland annat funderar vi mycket
              över vad vi ska göra för att förstärka insatserna mot ungdomsrånen.
              Av Brås statistik framgår att ungefär 42 procent av dem som är
              misstänkta för butiksrån är 1520 år 42 procent! Ytterligare 23
              procent är 2124 år. Det är alltså väldigt unga förövare.
            </seg>
            <seg xml:id="i-7d055510c20ec46a-0">
              Precis som Dan Nilsson pekar på går man gärna på butiker där
              det är någon som arbetar ensam och vid vissa tidpunkter. Det är
              ganska små summor eller värden som man kommer åt, men man ställer
              ju till väldigt stor skada.
            </seg>
            <seg xml:id="i-6b7df8c28ece4819-0">
              Det finns många skäl att fundera över vad man kan göra för att
              åstadkomma förbättringar. Det är klart att den här typen av rån
              är enklare att utföra än bankrån och annat. Det är också en annan
              kategori förövare i väldigt stor utsträckning.
            </seg>
            <seg xml:id="i-5bebb4e15b36deca-0">
              En rapport som jag tror att Handelsanställdas förbund har gjort
              speglar problematiken. Den pekar på att trots att vi i arbetsmiljölagen
              har regler som säger att man kontinuerligt ska få säkerhetsutbildning
              har inte alla fått det den senaste tiden. Det visade sig att under
              de senaste tre åren hade varannan Handelsmedlem inte alls fått
              någon säkerhetsutbildning, och det är lite bekymmersamt.
            </seg>
            <seg xml:id="i-ba3fefb7de662900-0">
              Det finns en del sådana här saker att fundera över också inom
              branschen. Här tror jag att det är otroligt viktigt med en samverkan
              med polisen, att man pratar med varandra för att se hur man kan
              komplettera insatserna.
            </seg>
            <seg xml:id="i-f29b0178feae666c-0">
              Handelsanställdas förbund har också tagit fram ett 13-punktsprogram
              jag ska inte dra det här med olika saker som man kan göra i butiker
              och annat för att stärka säkerheten men också för att underlätta
              polisens arbete och möjligheter att utreda och så småningom lagföra
              dem som ägnar sig åt den här typen av rån.
            </seg>
            <seg xml:id="i-61d6110e5f5dec5e-0">
              När det gäller ungdomssidan har vi också aviserat en del åtgärder.
              Vi vill att brott som begås av väldigt unga utreds, för det är
              ofta en trappa där man kommer in på den här typen av rån ganska
              snabbt. Som sagt behöver vi samla ihop ett större paket.
            </seg>
            <seg xml:id="i-dba3e25080d7abe5-0">
              Vi driver på rätt mycket för att se till att polisen har överenskommelser
              med alla kommuner för att se hur helheten ser ut. Det är framför
              allt ska jag dock säga storstadsregionerna som har den stora andelen
              butiksrånen. Hur det ser ut i olika stadsdelscentrum och liknande
              är oerhört centralt. Här måste kommun, polis och andra samverka.
              Det gäller i synnerhet där man har väldigt många ungdomar.
            </seg>
            <seg xml:id="i-e2140db259aac17e-0">
              Vi ser över lagen om allmän kameraövervakning, vilket är oerhört
              viktigt för tryggheten och säkerheten i butikerna. Jag kommer
              också att tillsätta en utredning för att se över vissa frågor
              som rör vapenlagstiftningen, för det är så, som också sades här,
              att rånarna ofta har vapen. Ibland är de riktiga och ibland inte.
              Men det är klart att vi måste se till att begränsa vapenanvändningen
              och tydliggöra det ansvar man har om man på det här sättet använder
              vapen för att hota människor.
            </seg>
          </u>
          <note type="speaker" xml:id="i-12c78e29e57ff2e9-0">
            Anf. 35 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-0ca4ed73345993ff-1">
            <seg xml:id="i-63728947105400af-0">
              Fru talman! I svaret som jag har fått nämns också att regeringen
              under våren kommer att fördjupa arbetet med hur vi bäst kan motverka
              ungdomars brottslighet. Jag är intresserad av att få lite mer
              kött på benen när det gäller just den delen, för jag tror att
              det kanske är nyckelfrågan.
            </seg>
            <seg xml:id="i-4b32aa7015c0b623-0">
              Jag har inte lösningen på problemet. Jag ser bara att det finns
              olika saker i samhället som gör att en sådan här utveckling riskerar
              att fortsätta i ännu högre fart än i dag. Utanförskap är en sådan
              sak. Om möjligheterna att få inkomster på annat sätt minskar är
              det också en anledning till att söka en sådan här dålig väg att
              gå.
            </seg>
            <seg xml:id="i-d061c23040775f39-0">
              Jag måste ändå konstatera att det finns en övertro på att fler
              poliser ska bli synliga ute på stan. Jag ser inte det resultatet
              hemma hos mig. Jag ser inte det resultatet hos dem jag pratar
              om. Jag ser inte det resultatet när jag pratar med polisen. Det
              besked som jag har fått är att de ekonomiska problem som finns
              ute hos polismyndigheterna får till resultat att det blir fler
              och fler poliser som har mer och mer arbete inomhus i stället
              för utomhus rätt eller fel, men det är svaret jag får. Utvecklingen
              som jag och många andra har redovisat pekar i riktningen att det
              blir fler och fler brott av det här slaget.
            </seg>
            <seg xml:id="i-5355f5d0cc02509b-0">
              Det uttalande som jag refererade till, att man anser det som
              mer eller mindre riskfritt, pekar också åt det hållet. Det är
              färre och färre synliga poliser. Det är möjligt att de finns någonstans,
              men inte där det finns risk för att de här brotten begås.
            </seg>
            <seg xml:id="i-17351e4414573ff8-0">
              Vi har faktiskt kommit så långt i den här negativa utvecklingen
              att vi för en månad sedan fick det första ärendet i Sverige där
              en person som hade haft en mindre butik i Malmö som hade blivit
              rånad så ofta fick problem som sedan blev klassade som arbetsskada.
              Då har det gått väldigt långt. Dessutom har resultatet blivit
              att han sedan något år tillbaka inte har möjlighet att ha kvar
              sin butik på grund av att han helt enkelt har blivit rädd för
              att gå dit. Så ofta blev han rånad.
            </seg>
            <seg xml:id="i-95e86fcc1b58de6d-0">
              Då kan man inte säga att man inte hade hotbilden klar för sig,
              om man ser det från myndighetens synpunkt. Om han har blivit rånad
              tiotolv gånger på lika många år måste man ha haft väldigt klart
              för sig att man borde sätta in den här synliga polisinsatsen där.
            </seg>
            <seg xml:id="i-c7000dd979d835eb-0">
              Jag fick det svaret i somras också att samverkan mellan polis,
              kommuner och övriga delar av samhället successivt byggs ut. Jag
              har försökt att kontrollera det hemma, och jag ser inte det heller
              riktigt. Det kan bero på att jag inte bor i en storstad. Jag hoppas
              att det är bättre där, men tyvärr verkar inte utvecklingen peka
              åt det hållet i den frågan heller.
            </seg>
          </u>
          <note type="speaker" xml:id="i-8632cbde27193cce-0">
            Anf. 36 DAN NILSSON (s):
          </note>
          <u who="ulf_nilsson_15fa88" xml:id="i-cad90b1d6bd3a2cd-1">
            <seg xml:id="i-0d265620f736ac42-0">
              Fru talman! Det gläder mig att justitieministern har tagit del
              av Handelsanställdas förbunds rapport om butiksrån. Jag har den
              med mig här. Arbetsmiljö i fara heter den. Jag rekommenderar alla
              ledamöter här att ta del av den.
            </seg>
            <seg xml:id="i-8c5385eec9d9cd29-0">
              Justitieministern kom också in på butiksrån som ett stort arbetsmiljöproblem,
              och det är mycket riktigt. Det är väl det största arbetsmiljöproblemet
              inom handeln. Jag hoppas att justitieministern tar med sig det
              till sin regeringskollega arbetsmarknadsministern och talar om
              att den här rapporten finns och kanske även för ett resonemang
              om Arbetsmiljöverkets roll i de här frågorna och de eventuella
              resurser som skulle behöva tillföras där. Jag tycker att det är
              helt uppenbart.
            </seg>
            <seg xml:id="i-d051becb1e9571df-0">
              År 2007 var 9,3 procent av alla anmälda rån butiksrån. År 2008,
              förra året, hade det ökat till 10,9 procent. Jag tycker att det
              är en fruktansvärt oroväckande utveckling.
            </seg>
            <seg xml:id="i-b8338187d67f7a01-0">
              Justitieministern pratade om ökad kameraövervakning, och det
              kan ju behövas, och även om att se över vapenlagstiftningen. Det
              är också välkommet. Men det grundläggande problemet är att det
              finns något som rånarna vill ha där inne, i första hand pengar.
              Man måste få stopp på detta, och då hoppas jag att justitieministern
              är beredd att se över lagstiftningen och se till att det finns
              en lagstiftning som ställer tydliga säkerhetskrav på verksamheter
              som hanterar kontanter.
            </seg>
          </u>
          <note type="speaker" xml:id="i-dc04fbdc43931c9a-0">
            Anf. 37 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-18">
            <seg xml:id="i-c4b7cee9c085036c-0">
              Fru talman! Jag tycker att det är väldigt bra att det finns en
              otålighet i kammaren när det gäller att se resultat, men det tar
              väldigt lång tid innan man får resultat. Så är det. Vi är dessutom
              inne i en period när ungdomskullarna ökar, vilket gör att problemen
              är större. I vissa delar av våra storstäder är det väldigt många
              ungdomar som bor i områden där det finns stor kriminalitet, och
              det är ett allvarligt problem.
            </seg>
            <seg xml:id="i-b42630d8173c238e-0">
              Det är möjligt att det inte har märkts där Krister Örnfjäder
              bor, men antalet poliser ökar faktiskt. I de 15 stadsdelar i Helsingforssområdet
              som fick nya poliskontor förra året märks det definitivt att det
              helt plötsligt finns lokalt förankrad polis och verksamhet. Det
              är betydelsefullt. Det finns till exempel i förortscentrum som
              Jordbro och Tensta, och detta är otroligt viktigt. Det händer
              mycket. Jag har också tittat i Svenljunga och på en del andra
              håll som inte präglas av storstadsproblem, och där kan man se
              resultat, men det är klart att man önskar sig mer.
            </seg>
            <seg xml:id="i-81753106d87f84a8-0">
              I det här sammanhanget hoppas jag att Dan Nilsson kommer att
              driva på så att vi får gehör för det förslag som vi kommer att
              lägga fram om att drogtesta tidigare. I dag är det inte helt enkelt
              att få tillstånd för drogtester av dem som är under 15 år om inte
              föräldrarna är med på det. Många av de ungdomar som börjar en
              karriär och ger sig in i den här verksamheten har missbruksproblem.
              Man måste komma åt dem tidigt. Jag tror också att det viktigt
              att ingripa med en seriös utredning tidigt. Där har vi en del
              att göra.
            </seg>
            <seg xml:id="i-1dc226399437f7dc-0">
              Förra veckan tillsatte vi en utredning under ledning av Carin
              Götblad, som är länspolismästare i Helsingfors, som bland annat
              ska titta på rekrytering av unga till kriminella nätverk. En del
              av de inträdesprov man brukar få göra för att få vara med i de
              här kriminella nätverken handlar om att begå brott av allvarligt
              slag. Rån kan vara en sådan verksamhet, så även här försöker vi
              bidra. Jag tror att det finns skäl att arbeta med detta.
            </seg>
            <seg xml:id="i-54a64ace102fbb6b-0">
              Jag tror att vi behöver jobba brett. Jag tror på samverkan. Jag
              tror att vi måste jobba med Handelsanställdas förbund, handelsföretagen
              och andra för att hitta olika åtgärder där vi kan samverka. Jag
              tror inte att det räcker med synliga poliser i en förort. Jag
              tror att man också måste ha vettig fritidsverksamhet, en bra skola
              och aktiva föräldrar, det vill säga hela paket. Vi måste hitta
              sätt att åstadkomma det.
            </seg>
            <seg xml:id="i-6e080a3b41db06d7-0">
              Det vi har åstadkommit är att polisen nu i kommun efter kommun
              åtminstone träffar kommunala företrädare och är med och diskuterar
              hur problemet ser ut där så att man kan dra åt samma håll. Det
              har inte skett tidigare, och jag tror att det har varit allvarligt.
              Jag inbillar mig inte att vi får ett resultat omedelbart, men
              jag tror att det sakta men säkert kan få betydelse.
            </seg>
            <seg xml:id="i-89147363bace0ce0-0">
              Jag tror inte heller att Socialdemokraterna eller något annat
              parti här i riksdagen egentligen menar att vi ska förbjuda jouröppna
              butiker, lägga oss i vilka avtal man har om hur man ska lägga
              upp arbetet eller att vi skulle ta över säkerhetsutbildningen
              av butiksanställda. Vi måste hitta samverkansformer där många
              drar sitt strå till stacken. Då borde vi kunna se resultat.
            </seg>
            <seg xml:id="i-f5b9f9aade2819f1-0">
              Jag är lika bekymrad som interpellanten över att brottsligheten
              på det här området ökar. Dessbättre sjunker den på några andra
              områden.
            </seg>
          </u>
          <note type="speaker" xml:id="i-d3952d48aa73551e-0">
            Anf. 38 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-0ca4ed73345993ff-2">
            <seg xml:id="i-d5be71acf41791e5-0">
              Fru talman! Jag tycker att det är bra att man inrättar fler och
              fler poliskontor. Jag önskar att man gjorde det i alla delar av
              Sverige. Tyvärr ser jag inte den utvecklingen hemma hos mig i
              min del av Sverige. Där blir det färre och färre kontor, och de
              som finns blir mindre och mindre bemannade. Jag lyckönskar dem
              som får del av den här satsningen. Jag hoppas att den kommer att
              fördelas till fler, så att även jag och de som jag företräder
              i den delen av Sverige får möjlighet att se en sådan här positiv
              utveckling.
            </seg>
            <seg xml:id="i-7a56c618211b289c-0">
              Jag tror också att det är nödvändigt att det finns poliser som
              har kontakter med myndigheter och andra för att komma åt det här
              problemet. Men för att lyckas med det måste det finnas personer
              som är där och gör jobbet. Därför måste man se till att man har
              en sådan bemanning att man klarar av en sådan situation.
            </seg>
            <seg xml:id="i-dde718c82a1a51a9-0">
              För några veckor sedan hade vi en liknande diskussion här om
              polisens resurser. Då pekade jag på att man i Kalmar län riskerar
              att ha en mindre bemanning under sommaren än vad man normalt har
              på grund av att regeringen endast har gett pengar för ett halvår
              framåt och sedan ska återkomma. Jag vet att ministern har varit
              på besök där sedan dess, och jag hoppas att myndigheten fick ett
              lugnande besked som gjorde att man kan planera för en ökad bemanning
              under sommaren, eftersom Kalmar län är ett turistlän och har ett
              större behov av fler poliser under den perioden än man kanske
              har under resten av året.
            </seg>
            <seg xml:id="i-6b17bf70250c3c08-0">
              För att man ska klara av det här tror jag inte att det räcker
              med exempelvis att man får fler poliser eller att straffen blir
              längre, utan det behövs många andra åtgärder också. Jag hoppas
              att det som ministern har satt i gång med nu kommer att utmynna
              i någon form av nationell plan. Jag tror att regeringen måste
              gå före och visa med hela handen att man prioriterar den här typen
              av brottslighet.
            </seg>
          </u>
          <note type="speaker" xml:id="i-81b6f0cb906f1d4b-0">
            Anf. 39 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-19">
            <seg xml:id="i-1c41c8d6502d2dba-0">
              Fru talman! Ja, om det blir en handlingsplan eller vad vi ska
              kalla det vet jag inte, men jag hoppas att vi ska kunna samla
              ihop det här. Vi behöver ta ett häv när det gäller ungdomsproblematiken,
              därför att rekryteringen in till kriminalitet får sådana följder
              i ett längre perspektiv, och den är allvarlig nog som den är.
              Det här är ett område där jag tror att vi kan göra mer. Vi kommer
              att lägga fram en del förslag i vår, men jag tror att vi får jobba
              lite extra med det.
            </seg>
            <seg xml:id="i-91c2b0091ad986f5-0">
              Det gäller inte minst den analys man kan göra av vilka förövarna
              av butiksrån och annat är. Den talar för att man faktiskt får
              ställa sig några frågor här om hur de här ungdomarna mår, var
              de befinner sig och varför det blir som det blir, så att man kan
              arbeta på rätt sätt. Det finns en del att göra här.
            </seg>
            <seg xml:id="i-d8010749dcbcee32-0">
              Jag satt och funderade länge på var någonstans, du, Krister Örnfjäder
              hör hemma. Jag är så glad att du sade Kalmar, för annars visste
              jag inte vad jag skulle svara. Kalmar är ju inte sämre än många
              andra ställen, höll jag på att säga, och inte bättre heller, dessvärre.
              Men jag var som sagt där nyligen. Vi invigde ett nytt polishus
              och ett bättre samarbete med åklagarna, vilket är nog så viktigt
              när det gäller ungdomskriminella. Ett bra samarbete kan skynda
              på hanteringsprocesserna och göra att man jobbar mer målinriktat.
              Jag tror att det kan vara en riktigt bra utgångspunkt för utvecklingen
              av polisarbetet i Kalmar.
            </seg>
            <seg xml:id="i-5f4e486cc1a3a71e-0">
              Sedan hade jag en särskild sittning med en grupp ungdomspoliser
              som man har i Kalmar. Det man såg var väl styckevis och delt,
              kan man säga, men det är ändå bra att polisen i Kalmar har en
              grupp poliser som arbetar specialinriktat för att se ungdomsproblematiken
              och arbeta med den. Jag tror nog inte att de kommer att låta vare
              sig länspolismästaren eller någon annan ha det särskilt lugnt,
              för de var både engagerade och medvetna om betydelsen av sitt
              arbete. Där har jag alltså gott hopp, och jag tror att det bådar
              gott också framöver.
            </seg>
          </u>
          <note xml:id="i-0d96788aaba4f92c-4">
            Överläggningen var härmed avslutad.
          </note>
          <note xml:id="i-66c6df08807899ec-0">
            8 § Svar på interpellationerna 2008/09:280 om polisen, 282 om
            domstolarna, 283 om Åklagarmyndigheten och 284 om Kriminalvården
          </note>
          <note type="speaker" xml:id="i-40445ba8999e78ac-0">
            Anf. 40 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-20">
            <seg xml:id="i-8a62a498b1a71281-0">
              Fru talman! Thomas Bodström har frågat mig vilka initiativ jag
              planerar att ta för att polisens styrning av sin verksamhet ska
              bli bättre och vilka initiativ jag avser att ta för att effektiviteten
              vid domstolarna, Åklagarmyndigheten och Kriminalvården ska öka.
            </seg>
            <seg xml:id="i-e5bc4ee923ae4000-0">
              I budgetpropositionerna för 2007 och 2008 har regeringen tillfört
              rättsväsendet ca 2 miljarder kronor. Regeringen fortsätter att
              satsa på rättsväsendet för att kampen mot brottsligheten ska bli
              effektiv och har i budgetpropositionen för år 2009 tillfört rättsväsendets
              myndigheter ytterligare 475 miljoner kronor.
            </seg>
            <seg xml:id="i-02735910232e2040-0">
              För att rättsväsendets myndigheter ska kunna svara upp mot regeringens
              högre krav kommer regeringen att återkomma till riksdagen i budgetpropositionen
              för 2010 och närmare redovisa vilka ytterligare resurstillskott
              och åtgärder som krävs.
            </seg>
            <seg xml:id="i-3a8474f57d3ee6e1-0">
              En förutsättning för dessa resurstillskott är dock att effektiviseringen
              av rättsväsendet fortsätter. Vi genomför därför också den största
              genomlysningen någonsin av rättsväsendet. Under mandatperioden
              20072010 ställer regeringen betydligt högre krav på rättsväsendets
              myndigheter. Det handlar bland annat om att öka den polisiära
              närvaron, säkerställa en effektiv åklagarverksamhet, värna kvaliteten
              i den dömande verksamheten, utveckla innehållet i verkställigheten,
              skapa fler häktes- och anstaltsplatser och stärka brottsoffersperspektivet
              i hela rättskedjan.
            </seg>
            <seg xml:id="i-6dbe7dfa2ca9fe95-0">
              Under de närmaste åren kommer en central del av regeringens styrning
              av rättsväsendets myndigheter att handla om kvalitetssäkring och
              förbättrade resultat. Effektivitetshöjande insatser som på olika
              sätt bidrar till att myndigheterna kan lösa sina uppgifter på
              ett mer rationellt och kostnadseffektivt sätt måste kontinuerligt
              identifieras och utvecklas. Inom Justitiedepartementet pågår för
              närvarande ett arbete där målsättningen är att identifiera och
              föreslå åtgärder för minskad belastning, ökad effektivitet och
              förbättrat resultat inom rättsväsendet.
            </seg>
            <seg xml:id="i-785edc15088aebe1-0">
              Rikspolisstyrelsens styrning av polismyndigheterna måste vara
              tydlig och effektiv för att de ska kunna arbeta enligt riksdagens
              och regeringens intentioner. Regeringens satsning på fler poliser
              ska naturligtvis leda till ett bättre verksamhetsresultat. Även
              kraven på effektiv resursanvändning och budgetdisciplin är höga.
              Inom ramen för den effektivitetsöversyn som pågår har därför Ekonomistyrningsverket
              fått i uppdrag att utvärdera om Rikspolisstyrelsens styrning,
              kontroll och uppföljning av polismyndigheterna är tydlig och effektiv.
              Vidare har ett konsultföretag fått i uppdrag att utreda om polisorganisationen
              har en ändamålsenlig delegering, struktur och bemanning. Redovisningarna
              lämnades den 30 januari, och förslagen bereds för närvarande inom
              Justitiedepartementet.
            </seg>
            <seg xml:id="i-f35f48f05f717a05-0">
              Vad gäller Åklagarmyndigheten ser vi att ärendeinflödet ökar
              varje år, och myndighetens bedömning är att det kommer att fortsätta
              så även framdeles. Regeringen har tillfört Åklagarmyndigheten
              80 miljoner kronor i år för att hantera det ökade inflödet av
              ärenden. Samtidigt som regeringen har tillfört Åklagarmyndigheten
              pengar vill vi också säkerställa att resursutnyttjandet sker på
              ett effektivt sätt och att kvaliteten är god. Ett led i det arbetet
              är att regeringen gett Ekonomistyrningsverket i uppdrag att utreda
              om Åklagarmyndighetens interna styrning och kontroll säkerställer
              ett effektivt resursutnyttjande. Justitiedepartementet följer
              noga utvecklingen inom Åklagarmyndigheten, och jag utgår ifrån
              att Ekonomistyrningsverkets rapport kommer att utgöra ett värdefullt
              bidrag om vilka åtgärder som kan komma att behöva vidtas för att
              effektivisera verksamheten ytterligare. Uppdraget kommer att redovisas
              den 13 februari 2009.
            </seg>
            <seg xml:id="i-6473ef013eab00b2-0">
              Arbetet med att vidareutveckla och anpassa verksamheten i domstolarna
              till dagens krav måste fortsätta och intensifieras. Likaså måste
              arbetet med att minska målbalanserna fortsätta. Den dömande verksamheten
              har under de senaste åren präglats av ett omfattande utvecklingsarbete
              i syfte att skapa en väl fungerande domstolsorganisation och ändamålsenliga
              processregler. För att långsiktigt kunna garantera en hög kvalitet
              och effektivitet i verksamheten har en översyn av tingsrättsorganisationen
              genomförts. Med samma målsättning pågår nu ett arbete med att
              se över den nuvarande länsrättsorganisationen. När det gäller
              det processuella regelverket har bland annat reformen En modernare
              rättegång skapat nya förutsättningar för den dömande verksamheten,
              och regeringen fortsätter nu arbetet med att skapa ett modernt
              processuellt regelverk genom att bland annat ta fram ett förslag
              till en ny delgivningslag. Inom ramen för regeringens effektivitetsöversyn
              har Statskontoret fått i uppdrag att utvärdera domstolarnas inre
              organisation och arbetsformer. I uppdraget ingår bland annat att
              analysera sambandet mellan formen för en domstols inre organisation
              och dess förmåga att uppnå målet att verksamheten ska bedrivas
              med hög kvalitet och vara effektiv samt att belysa de administrativa
              och ekonomiska konsekvenserna av valda arbetsformer och organisatoriska
              lösningar.
            </seg>
            <seg xml:id="i-1020b66622d7c7e6-0">
              Inom ramen för regeringens arbete med att se över effektiviteten
              inom hela rättsväsendet har en särskild utredare fått i uppdrag
              att följa upp Kriminalvårdens arbete med att effektivisera verksamheten
              samt att föreslå ytterligare åtgärder för ökad effektivitet. Utredarens
              uppdrag omfattar också en granskning av effektiviteten i Kriminalvårdens
              arbete när det gäller lokalförsörjning samt en analys av Kriminalvårdens
              genomförda och planerade investeringar på säkerhetsområdet. Uppdraget
              ska redovisas senast den 1 oktober 2009.
            </seg>
            <seg xml:id="i-ef76677dc30ab795-0">
              Effektiviseringen av rättsväsendet är en högt prioriterad fråga
              för regeringen, och jag kommer givetvis att noga följa rättsväsendets
              insatser på området och vid behov vidta de åtgärder som är nödvändiga.
            </seg>
          </u>
          <note type="speaker" xml:id="i-a6b1b631a79ade70-0">
            Anf. 41 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0e649d215bf3b388-0">
            <seg xml:id="i-ffae2a36583a6b71-0">
              Fru talman! Jag tackar för svaret. För första gången ser jag
              att den felaktiga uppgiften om den största satsningen är borta.
              Jag tackar för det. Då är vi överens och behöver inte bråka om
              vem som gjort den största satsningen. Underhållningsvärdet i våra
              debatter om vem som gjort det är ganska litet.
            </seg>
            <seg xml:id="i-629a31f48dcdd245-0">
              Jag vill också säga att det som framför allt präglat effektiviseringen
              är att man lagt ihop fyra interpellationer om fyra helt olika
              rättsområden. Det tror jag inte att man gillar vid myndigheterna.
              Vi kommer dock hem lite tidigare i kväll, och jag kan försäkra
              Beatrice Ask att mina barn gillar det. Men med tanke på läget
              vid varje myndighet vore det väl värt att ha en interpellationsdebatt
              i taget. Vi har dock många tillfällen till interpellationsdebatter
              i vår och kan därför återkomma till dem.
            </seg>
            <seg xml:id="i-0d3a34cfc2516653-0">
              Jag tänkte berätta lite om bakgrunden under de senaste åren.
              Före valet sade Moderaterna, år 2005, att om de vinner valet blir
              det 1 ½ miljard mer än Socialdemokraternas förslag inte mer över
              huvud taget, för det vill alla partier, utan mer än det som Socialdemokraterna
              föreslår. Det var inga dåliga löften med tanke på att ekonomin
              vid den tiden var i balans. Det utbildades 4 000 poliser under
              förra mandatperioden. Det hade varit en historisk satsning om
              det varit på det sättet.
            </seg>
            <seg xml:id="i-5489fc856f46f98f-0">
              Det visade sig dock vara fel. I stället blev det lika mycket,
              och nu vill vi till och med satsa en halv miljard mer än de borgerliga.
              Det är egentligen inte så förfärligt mycket eftersom budgeten
              är på 17 miljarder, men det blev alltså resultatet.
            </seg>
            <seg xml:id="i-c5c3b3f2a1a39049-0">
              Man kan ägna sig åt sifferexercis med miljarder hit och dit,
              men det är inte det viktigaste. Det som gör mig och många andra
              runt om i landet bekymrade, oavsett om man tillhör Socialdemokraterna
              eller Moderaterna, är att hela ekonomin havererat. Den går fullständigt
              på kredit. Nu är det uppe i 4 ½ procent, vilket vad jag känner
              till motsvarar det största underskottet någonsin. Det är möjligt
              att jag har fel, att det var något liknande på 90-talet när vi
              tillsammans skulle reda ut ekonomin, men det är ändå historiskt
              sett det största underskottet.
            </seg>
            <seg xml:id="i-4bd9de6900fb5404-0">
              Därför måste jag fråga Beatrice Ask: Hur kunde det gå på det
              sättet? Hur kunde ni på två och ett halvt år köra ekonomin fullständigt
              i botten? Under den tid Beatrice Ask varit minister har underskottet
              ökat med ett par miljoner per dag varje dag i två och ett halvt
              år! Det är historiskt. Det har ingen annan minister mäktat med,
              oavsett hög- eller lågkonjunktur. Och detta har skett då vi under
              största delen av tiden haft högkonjunktur.
            </seg>
            <seg xml:id="i-d16b6c018133501e-0">
              Det får naturligtvis konsekvenser. Det får konsekvenser inom
              polisen eftersom det blir färre civilanställda. Nu säger man att
              det inte av enbart ekonomiska skäl ska sparkas några, men om det
              gäller rationaliseringar går det bra. Och framför allt: Man återanställer
              inte dem som slutar. Medan vi får fler poliser på kredit man kan
              naturligtvis lova hur mycket som helst om man inte betalar för
              det får vi alltså färre civilanställda.
            </seg>
            <seg xml:id="i-d4bb52f2e4ece5a4-0">
              Åklagarnas situation i våras och under vintern, som jag varnade
              för förra hösten, blev en trist verklighet för de brottsoffer
              som fick rättegångar inställda, för de vittnen som fick gå hem
              och inställa sig en annan dag, för misstänkta personer som fick
              rättegångarna uppskjutna. Allt detta skedde för att ekonomin inte
              räckte till.
            </seg>
            <seg xml:id="i-93512830938c9297-0">
              Det handlar inte bara om siffror som vi debatterar i riksdagen,
              utan det får konsekvenser för människor som har lidit. Du är skyldig
              en förklaring, Beatrice Ask. Hur kunde du vända en ekonomi som
              var i balans till att störtdyka? Nu är underskottet det största
              någonsin, ett underskott på bortåt 700800 miljoner kronor.
            </seg>
          </u>
          <note type="speaker" xml:id="i-442569804e949ce7-0">
            Anf. 42 KARL GUSTAV ABRAMSSON (s):
          </note>
          <u who="karl_gustav_abramsson_226c93" xml:id="i-928008da281ae8b3-0">
            <seg xml:id="i-3a393303246d6614-0">
              Fru talman! Jag är lite grann inne på samma tema som Thomas Bodström.
              Jag skulle nämligen vilja ta upp resursfrågorna.
            </seg>
            <seg xml:id="i-4529c23c38ca296c-0">
              Jag kan understryka det som Thomas Bodström sade om det utrymme
              som rättsväsendet, och framför allt polisen, lovades i valrörelsen.
              Nu kan vi resumera det hela, och resultatet är förskräckande.
              Av de officiella uppgifter vi får kan vi se att det befarade underskottet
              kommer att ackumuleras till enorma belopp. 20102011 är vi uppe
              i nästan 4 miljarder. Redan i år kommer polisen att ha förbrukat
              nästan 800 miljoner mer än vad de egentligen har i anslag. Om
              man lånar pengar ska de också betalas tillbaka. Jag utgår från
              att regeringen kommer att föreslå att man på något sätt täcker
              upp detta, men det räcker inte. Det behövs ytterligare pengar.
            </seg>
            <seg xml:id="i-9d72b587d3973d74-0">
              Det finns ett löfte om att vi 2010 ska ha 20 000 poliser. Varje
              polis kostar i storleksordningen en halv miljon, och man måste
              därför se till att myndigheten har pengar till det. Det behövs
              lokaler, utrustning, vapen, bilar, uniformer, skyddsutrustning
              och så vidare. Poliserna kan inte sättas i tjänst om det inte
              är reglerat.
            </seg>
            <seg xml:id="i-e9884abcd81eb7f1-0">
              Jag ser på detta både som lekman och som riksdagsledamot, men
              jag ser på det även utifrån en annan utgångspunkt. Jag har haft
              möjlighet att följa polisens verksamhet i 30 år ingen kanske tror
              mig när jag säger det som ordförande i olika polisstyrelser. Jag
              är ordförande i polisstyrelsen i Västerbotten och har god insyn
              i hur det fungerar. Uppriktigt sagt är jag orolig för hur vi ska
              få det att fungera.
            </seg>
            <seg xml:id="i-3047b4f7d5734c10-0">
              Om vi ska ha en effektiv polisorganisation förutsätter det att
              vi även har en stöd- och supportverksamhet som fungerar. Där är
              de civilanställda ett viktigt instrument. Nu måste vi dessvärre
              byta ut civilanställda och andra som haft arbete vid myndigheterna,
              arrestvakter och annat, mot poliser. Det kan inte vara meningen
              att polisorganisationen ska fungera på det sättet.
            </seg>
            <seg xml:id="i-fc6fadd9ab12a316-0">
              Vi kommer i en senare interpellationsdebatt att ta upp organisationsfrågan,
              men redan av detta svar ser vi att justitieministern är övertygad
              om att styrningen av polisen måste förbättras. Man måste effektivisera
              verksamheten; det kan jag villigt hålla med om. En del i det är
              naturligtvis att se över myndighetsstrukturen, men det får vi
              lov att återkomma till.
            </seg>
            <seg xml:id="i-33fa5992c843f0c1-0">
              Redan nu skulle jag dock vilja säga att en så viktig fråga som
              att utreda polisens organisation det har delvis inletts i Regeringskansliet;
              den är lagd på Ekonomistyrningsverket, på någon konsult kräver
              en noggrann genomlysning. Man borde därför ha tillsatt en rejäl
              utredning för att komma underfund med problemen. Det är den största
              myndighet som staten har. Den förbrukar nästan 20 miljarder och
              har ca 27 000 anställda. Det är den enda myndighet som har våldsmonopol,
              och det kräver att vi vanliga medborgare har fullgod insyn i den.
              Därför tror jag att man måste gå igenom regelverket ganska noga.
              Så småningom kanske resultatet visar sig i förslag om att skapa
              en enda myndighet av polisen. Jag tror att man noggrant måste
              överväga den modellen.
            </seg>
          </u>
          <note type="speaker" xml:id="i-076d65afd214c90e-0">
            Anf. 43 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-1f4bdb96ca2a03e2-0">
            <seg xml:id="i-c0e0f182bdf6c5c5-0">
              Fru talman! Om man lyssnar på debatten tror jag att man blir
              ganska förvirrad. Det må vara att Beatrice Ask och Thomas Bodström
              har helt olika bild av hur rättsväsendets ekonomi är just nu,
              men dessutom har justitieministern en annan bild än exempelvis
              Jan Andersson, Rikspolisstyrelsens ekonomidirektör, som i tidningen
              Privata Affärer den 26 januari säger att det inte går att hantera
              underskotten vid polisen med besparingar. Orsaken till underskottet
              är, säger han, att regeringen inte räknar upp anslagen lika mycket
              som lönerna ökar.
            </seg>
            <seg xml:id="i-68530fface701c4b-0">
              Samtidigt finns kravet på 20 000 poliser år 2010. Okej för att
              Beatrice Ask och Thomas Bodström har olika syn på hur det står
              till med ekonomin inom polisväsendet. Men hur kommer det sig att
              justitieministern och ekonomidirektören vid Rikspolisstyrelsen
              har det? Det är ganska oroväckande, och jag undrar därför vad
              justitieministern har för svar på det.
            </seg>
            <seg xml:id="i-3064b2469a22c503-0">
              Den borgerliga regeringen använder ofta ordet historisk. Vi har
              nyss varit med om en historisk energiuppgörelse. Vi är med om
              historiska satsningar och historiska genomlysningar. Något som
              faktiskt är historiskt är att borgerliga regeringar har en förmåga
              att lämna över ekonomier i fritt fall. De underskott vi ser nu
              har tillkommit under högkonjunktur. Nu tror Konjunkturinstitutet
              att vi får negativ tillväxt år 2009. Det har inte Sverige haft
              sedan krisåret 1993. Vi kommer att ha negativ tillväxt. Samtidigt
              tror man att vi kommer att få ett underskott på 82 miljarder i
              statsbudgeten.
            </seg>
            <seg xml:id="i-95f05b2dcc259ca3-0">
              Då känns det väldigt oroligt för mig som riksdagsledamot i justitieutskottet
              när jag hör en justitieminister som inte delar oron för vad som
              sker inom rättsväsendets olika delar när ekonomin i landet ser
              ut att vara i fritt fall, även ekonomin inom rättsväsendets olika
              delar. Hur ska de personer som jobbar i de här sektorerna kunna
              sköta sina jobb och genomföra det viktiga arbete de har att göra
              utan rätt förutsättningar?
            </seg>
            <seg xml:id="i-78d95502d8889ac9-0">
              Justitieministern! Hur kommer det sig att du har så olika syn
              på till exempel polisens ekonomi jämfört med Rikspolisstyrelsens
              ekonomidirektör? Det är min fråga.
            </seg>
          </u>
          <note type="speaker" xml:id="i-1ae2702afa0fe7c0-0">
            Anf. 44 HENRIK VON SYDOW (m):
          </note>
          <u who="henrik_von_sydow_6987a0" next="cont" xml:id="i-14c44eb07fd65011-0">
            <seg xml:id="i-cc94048afcbc4cdb-0">
              Fru talman! Det här är på flera sätt en utmärkt dag att föra
              denna interpellationsdebatt, inte minst mot bakgrund av att rikspolischef
              Bengt Svensson den här förmiddagen var i riksdagens justitieutskott
              för att svara på frågor om ekonomin inom polisen. Det är ett mycket
              kort underlag som finns till de här interpellationerna. Det kanske
              är ett skäl till att de har blivit sammanslagna. Det finns skäl
              att tillföra det Bengt Svensson sade vid riksdagens justitieutskotts
              sammanträde i dag som underlag till diskussionen.
            </seg>
            <seg xml:id="i-714b921298d30ce2-0">
              Ni får gärna korrigera mig om jag uppfattar Bengt Svensson felaktigt.
              Men han är mycket tydlig på två punkter.
            </seg>
            <seg xml:id="i-8c6c10f339b16c8d-0">
              Det ena är att polisens ekonomi är i balans. Det är felaktigt
              att prata om obalanser i polisens ekonomi.
            </seg>
            <seg xml:id="i-9687c76272ed3242-0">
              Det andra är att polisen har full kontroll över sin ekonomi.
            </seg>
            <seg xml:id="i-903a3f979725e0b7-0">
              Återigen: Korrigera mig om jag missuppfattade rikspolischefen!
              Men detta var hans mycket tydliga budskap vid dagens sammanträde
              med justitieutskottet.
            </seg>
            <seg xml:id="i-c3cd7c94b6451582-0">
              Rikspolisstyrelsen har tidigare meddelat att polisaspiranterna
              från 20092010, nästan 3 000 polisaspiranter, kommer att anställas.
              Det är någonting fantastiskt och verkligt historiskt. Det är inte
              bara 3 000 nya poliser; det är 3 000 fler poliser. Vi går från
              17 000 till 20 000 poliser. Enligt rikspolischefens skrift kommer
              det målet att uppfyllas till halvårsskiftet 2010. Jag är mycket
              glad över att Allians för Sverige hade med detta som ett viktigt
              vallöfte. Jag skulle vilja att fler partier, också oppositionspartierna,
              klart och fullt ut omfattade den numerära målsättningen om antalet
              poliser. Vi vet att det betyder mycket för tryggheten.
            </seg>
            <seg xml:id="i-a7e1b347243385d8-0">
              Ett annat besked som rikspolischefen i dag hade med sig var att
              år 2008 resultatmässigt var ett mycket bra år, bättre än de tidigare
              åren. Antalet våldsbrott och misshandelsbrott, de brott som så
              påtagligt bidrar till att minska tryggheten, inte minst kvinnors
              trygghet, faller nu. Den brottskurvan är bruten. De anmälda brotten
              minskar i antal. Det är en stor framgång. Det är på det här fältet
              som fler poliser har betydelse för att öka tryggheten.
            </seg>
            <seg xml:id="i-db6223ea40ba1433-0">
              Det som justitieministern skriver om och redogör för inför riksdagen
              i sitt interpellationssvar är otroligt viktigt: Parallellt med
              den här utvecklingen och den här satsningen är det ohyggligt viktigt
              att granska effektiviteten i polisen. Varje skattekrona ska vi
              få valuta för. Det är jätteviktigt med de satsningar som alliansregeringen
              nu har gjort och vågat prioritera. Varje skattekrona ska få effekt,
              så att tryggheten verkligen ökar.
            </seg>
            <seg xml:id="i-ea863846e6ce2d66-0">
              Som sagt: Varje skattekrona som det slarvas med på det här fältet
              innebär att effektiviteten blir lägre. Vi behöver pengar som satsas
              för att bekämpa mängdbrotten och villainbrotten, för att vi ska
              kunna vara starka mot ungdomsbrottsligheten och bekämpa den organiserade
              brottsligheten. Fler poliser är en kvinnofridsreform. För deras
              skull behöver polisen vara effektiv i sitt arbete.
            </seg>
            <seg xml:id="i-c1ecacbcbca2ba32-0">
              Ekonomistyrningsverket har granskat RPS styrning. Man kan notera
              att den granskningen visar på ett väsentligt mer effektivt arbetande
              RPS än 2005, för ett par år sedan, när Riksrevisionen gjorde motsvarande
              utredning. Utvecklingen går i rätt riktning. Det finns förstås
              fortfarande utmaningar. Det vore förstås intressant om justitieministern
              ville kommentera det som Ekonomistyrningsverket ger som förslag
              på ytterligare effektiviseringar av polisens verksamhet.
            </seg>
          </u>
          <note xml:id="i-b22e4c05441ee25b-0">
            I detta anförande instämde Helena Bouveng, Anders Hansson, Inge
            Garstedt och Ulrika Karlsson i Uppsala (alla m).
          </note>
          <note xml:id="i-822a34d8fb582e7f-0">
            Ajournering
          </note>
          <note xml:id="i-f5a9f30904bb7de1-0">
            Kammaren beslutade kl. 15.55 på förslag av andre vice talmannen
            att ajournera förhandlingarna till kl. 18.00.
          </note>
          <u who="henrik_von_sydow_6987a0" prev="cont" xml:id="i-db955d99d19d583f-0">
            <seg xml:id="i-d3ea96f0b3c2fe0a-0">
              Återupptagna förhandlingar
            </seg>
          </u>
          <note xml:id="i-45e2b46c7660c109-0">
            Förhandlingarna återupptogs kl. 18.00.
          </note>
          <note xml:id="i-359cda361d07a0bf-0">
            8 § (forts.) Svar på interpellationerna 2008/09:280 om polisen,
            282 om domstolarna, 283 om Åklagarmyndigheten och 284 om Kriminalvården
          </note>
          <note type="speaker" xml:id="i-24ad59d437ab7409-0">
            Anf. 45 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-21">
            <seg xml:id="i-205b5d44a69497b6-0">
              Fru talman! Det är alltid svårt att återkoppla till en diskussion
              som vi hade för två timmar sedan. Thomas Bodström ställde frågan
              till mig i en interpellation hur styrningen och effektiviteten
              av verksamheterna inom rättsväsendets myndigheter ska bli bättre.
              Det intressanta är att ingenting av den frågeställningen har tagits
              upp i de inlägg som har varit. Det har i stället handlat om polisens
              ekonomi, en nog så viktig fråga.
            </seg>
            <seg xml:id="i-b6f4ea05316025ad-0">
              Låt mig säga följande om de ekonomiska frågorna. Det är ändå
              viktigt att komma ihåg att polisen för förra året gjorde ett anslagssparande
              på 28 miljoner kronor. Prognoserna för år 2009 ser dystrare ut,
              men jag menar att vi har ganska bra koll på det arbete som bedrivs
              när det gäller ekonomin. Det är dessutom alldeles nödvändigt med
              tanke på de stora resurstillskott som har kommit de senare åren
              att lysa igenom verksamheten noggrant och studera just det som
              var frågan, nämligen effektiviteten, resursanvändningen och styrningen,
              vilket jag försökte redovisa i mitt svar på interpellationen.
            </seg>
            <seg xml:id="i-b55eace83a89a690-0">
              Vi har också varit väldigt tydliga i budgetpropositionen om att
              genomlysningen syftar till att vi ska återkomma i budgeten år
              2010 med svar på vad vi tycker behöver åtgärdas. Vi är väl medvetna
              om att man nu använder sin anslagskredit, vilket inte är ovanligt
              om man ser det i ett längre perspektiv. Det har också skett tidigare
              när det gäller myndigheterna.
            </seg>
            <seg xml:id="i-6c34d7942bcdf5b3-0">
              Det intressanta är ändå vad som har hänt under de senaste åren.
              Alliansregeringen har tillfört polisen 1,3 miljarder kronor, och
              rättsväsendet har också fått substantiella ökningar. Under den
              förra mandatperioden fick vi fler poliser, 1 400 netto. Den här
              regeringen har sett till att åstadkomma nästan dubbelt så mycket,
              2 700 netto.
            </seg>
            <seg xml:id="i-801ea18364a6dec9-0">
              Antalet civilanställda inom polisen kommer vid årets utgång enligt
              prognosen att vara 300 fler än när Thomas Bodström lämnade skutan.
              Vi har förstärkt verksamheten. Fler medarbetare gör att rättsvårdande
              myndigheter kan arbeta bättre. Men det räcker inte. Det är otroligt
              viktigt att också se till att vi på andra sätt ökar effektiviteten
              och blir effektivare i vårt arbete. Det tror jag är värt en särskild
              mässa.
            </seg>
            <seg xml:id="i-bd3ec6dc7c8829da-0">
              De redovisningar jag försökte redogöra för i mitt svar visar
              hur vi har genomlyst hur man använder resurser, hur Rikspolisstyrelsen
              förmår att styra sin verksamhet och vilka problemungar som kan
              finnas i verksamheten, och det är oerhört intressant. Det gäller
              att se till att man i till exempel Västerbotten hos Karl Gustav
              Abramsson har en effektiv verksamhet som utvecklas.
            </seg>
            <seg xml:id="i-a0e65674d0b48621-0">
              Nu är det ett antal månader sedan jag var där senast. Mitt intryck
              är att verksamheten också i Västerbotten har utvecklats positivt.
              Dessutom är det en väldig kreativitet i den myndigheten när det
              gäller att lösa en del av de glesbygdsproblem som finns. Det är
              inte helt lätt med stora avstånd att få verksamheten att fungera
              på bästa sätt för medborgarna. Där ligger man i Västerbotten på
              också när det gäller att arbeta gränsöverskridande med andra myndigheter.
            </seg>
            <seg xml:id="i-be6c763ab1e856ec-0">
              Sedan vänder jag mig helt kort till Maryam Yazdanfar. Pris- och
              lönekompensation är alltid ett problem i verksamheter med mycket
              personalkostnader. Det brottas man alltid med. Alliansregeringen
              är betydelsefull. Men vi kan inte göras ansvariga för den internationella
              finanskrisen. Det är att göra den lite för stor, åtminstone om
              man sitter i regeringen.
            </seg>
          </u>
          <note type="speaker" xml:id="i-0d27e9ef6526adb0-0">
            Anf. 46 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0e649d215bf3b388-1">
            <seg xml:id="i-985701a4df8fc659-0">
              Fru talman! Jag tänkte inte med flit använda det Bengt Svensson
              sade, Henrik von Sydow. Jag brukar inte göra det i kontakterna
              med dem och sedan använda det som politiskt slagträ. Men du bad
              mig korrigera, och då måste jag ändå göra det. Det vore oartigt
              mot dig annars. Ja, det var i balans som man använde anslagskrediten.
              Men Bengt Svensson sade också att underskottet var 787 eller 780
              miljoner kronor.
            </seg>
            <seg xml:id="i-bdbfcd617c623057-0">
              Sedan sade han också att antalet fall av misshandel hade minskat.
              Jag tror då att han menar utomhus. Där har det faktiskt minskat
              med en procentenhet. Däremot har misshandelsbrotten ökat sammanlagt
              med 7 procent från 2007 till 2008 och 15 procent från år 2006.
              Jag anklagar Beatrice Ask för mycket, men jag tänker inte anklaga
              Beatrice Ask för detta, utan det är mer en korrigering. Antalet
              bankrån har tredubblats under den här perioden. Dessa fall av
              misshandel har alltså gått ned med en enda procentenhet. Alla
              dessa siffror står i polisens årsredovisning, så att vi får den
              biten klar.
            </seg>
            <seg xml:id="i-bb7bcea26d9232da-0">
              Jag återkommer strax till våra olika förslag till effektiviseringar,
              men det är klart att det hänger ihop med ekonomin. Faktum kvarstår.
              Ni övertog en ekonomi i balans på så sätt att det var ett överskott.
              Nu är underskottet 787 miljoner, och underskottet bara växer,
              växer och växer. Varje dag hålls det möten runt om i Sverige där
              man diskuterar ekonomin. Man får ägna många stunder inomhus för
              att se vad man ska spara in på i stället för att vara ute och
              förebygga brott och bekämpa brott. På så sätt blir hela verksamheten
              lidande, och det är allmänheten som får betala priset för detta
              slöseri.
            </seg>
            <seg xml:id="i-8790cf31974937ef-0">
              Då säger man: Men det här beror på att vi har anställt så många.
              Tänk om det skulle vara en konkursförhandling. Nu kan inte polisen
              gå i konkurs. Men tänk om man kom dit och sade: Vi har 787 miljoner
              i underskott. Sedan säger den som är instämd: Vi har anställt
              lite fler personer. Jag skulle garantera att man då skulle få
              se väldigt förvånade miner.
            </seg>
            <seg xml:id="i-99386f54f86dcb81-0">
              Det är väl inget problem att se till att det blir fler utbildade
              om man inte betalar för det. Det är väl ingen poäng. Det som är
              svårt är att öka antalet poliser och se till att pengarna hänger
              med. Annars är det väl inget problem.
            </seg>
            <seg xml:id="i-46a7cf683ee53fb6-0">
              Det som säkert från början var en politiskt stark symbolfråga
              blir man nu galen och otroligt irriterad på ute i rättsväsendet.
              Man är så trött på att höra symbolpolitiken. Jag kan försäkra
              det, Beatrice Ask. Jag träffar varje vecka dem som säger: Varför
              genomför man saker som man inte har råd med? Varför ska vi ta
              de här konsekvenserna? Varför ökar man inte i en takt som man
              klarar av?
            </seg>
            <seg xml:id="i-5ffdc42bb3753b67-0">
              Sedan tycker jag och alla andra att det är jättebra med 20 000
              poliser. Men då måste det vara finansierat. Annars blir det fiasko.
              Jag försäkrar att man när man är orolig för underskott är oerhört
              trött på att höra argumentet: Men vi har ökat antalet personer.
              Det är inte det svar man vill höra. Det kan jag försäkra.
            </seg>
            <seg xml:id="i-289cdeab8b87585d-0">
              Det som gäller är att effektivisera. Det är inte bara att skjuta
              till pengar, för det har man faktiskt gjort. Även om vi vill skjuta
              till mer så räcker det inte bara med det, utan vi behöver mycket
              mer. Där är vi helt överens. Man kan göra många saker.
            </seg>
            <seg xml:id="i-f028501d42f97990-0">
              Några saker är följande. Prövningstillstånd för åklagare när
              det gäller överklagande i bötesmål. Man kan slå ihop säkerhetspolis
              och rikskriminalpolis i mångt och mycket. Man kan begränsa delar
              av huvudförhandlingen i dag. Man kan se till att det blir snabbrättegång
              i civilmål. Man kan se till man får förhandsbeslut i tvistemål.
              Man kan se till att man använder halvvägshus i betydligt större
              omfattning.
            </seg>
            <seg xml:id="i-a5744724a29725bf-0">
              Man kommer att få hundratals miljoner mer till verksamheten.
              Kanske kan man då klara av att anställa fler poliser och också
              råd att betala lönerna för dem.
            </seg>
          </u>
          <note type="speaker" xml:id="i-6409968423fa24c3-0">
            Anf. 47 KARL GUSTAV ABRAMSSON (s):
          </note>
          <u who="karl_gustav_abramsson_226c93" xml:id="i-928008da281ae8b3-1">
            <seg xml:id="i-101667f7ac162a50-0">
              Fru talman! Jag är inne lite på samma tema som Thomas Bodström
              var inne på. Jag vill komplettera den redovisning som Thomas gjorde,
              Henrik von Sydow. I de pengar som man har fått anslagskredit på
              ingår inte den så kallade GOB:en och inte heller EU-ordförandeskapet.
              Lägger man dit det är det fråga om drygt 1 miljard. Den problematiken
              har rikspolischefen kommunicerat med Justitiedepartementet. Det
              kan inte vara obekant.
            </seg>
            <seg xml:id="i-4c31371835d7a7f6-0">
              Man behöver inte berätta allt som hanteras i utskottet eftersom
              vi så småningom ska bereda ett polisbetänkande under våren.
            </seg>
            <seg xml:id="i-3add1c7a09c48d22-0">
              Jag kan berätta hur det ser ut i verkligheten. Det är sant att
              det funkar i Västerbotten, justitieministern. Man måste vara väldigt
              uppfinningsrik. Men det man ofta gör är att skjuta på nödvändiga
              investeringar i utrustning, material och bilar. Man skjuter också
              på behövlig vidareutbildning.
            </seg>
            <seg xml:id="i-f50de04415c4b7bd-0">
              Jag fick häromveckan ett långt brev från en polisman som gör
              en ganska rejäl analys av hur han tycker att läget ser ut. Jag
              tycker att det träffar mitt i prick. Det är en försynt skrivelse
              om hur situationen är, och jag kan säga att den inte är särskilt
              ljus med tanke på vad som håller på att hända.
            </seg>
            <seg xml:id="i-f41ebb66a86b1d16-0">
              Vi har ett stort behov av att till exempel investera i IT-utrustning
              och vidareutveckla IT. Det finns särskilda framställningar från
              Rikspolisstyrelsen om detta. Om man ska klara en effektiv verksamhet
              där måste man satsa pengar på den viktiga utvecklingen.
            </seg>
            <seg xml:id="i-78d91520a1a911df-0">
              När det gäller siffran 20 000 poliser 2010 blir det nog inte
              mer än 19 500 om man räknar efter riktigt. Det kommer alltså att
              fattas 500 poliser.
            </seg>
          </u>
          <note type="speaker" xml:id="i-cfe17db94f1ba5a5-0">
            Anf. 48 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-1f4bdb96ca2a03e2-1">
            <seg xml:id="i-b054285bbc9a9706-0">
              Fru talman! Nej, jag försöker absolut inte göra regeringen ansvarig
              för den internationella finanskrisen. Däremot kan man ju begära
              att regeringen har en politik som tar ansvar för landet även när
              sötebrödsdagarna är över och även när den internationella finanskrisen
              är här.
            </seg>
            <seg xml:id="i-72b22971e4a29c30-0">
              Det är klart att det väcker ännu större oro när den borgerliga
              majoriteten i den här kammaren och i regeringen viftar bort den
              oro som vi och de rättsvårdande myndigheterna känner för de underskott
              och den brist på politisk styrning som vi ser finns. Regeringen
              är inte ansvarig för den internationella finanskrisen, men regeringen
              är ansvarig för de 778 miljoner som polisen går back. Regeringen
              kommer att vara ansvarig även när vi får en negativ tillväxt och
              även när statsskulden växer. Det är detta vi inte får svar på.
            </seg>
          </u>
          <note type="speaker" xml:id="i-083fb2d35c5ae87f-0">
            Anf. 49 HENRIK VON SYDOW (m):
          </note>
          <u who="henrik_von_sydow_6987a0" xml:id="i-a2d04cedb1f768cc-0">
            <seg xml:id="i-eb4b945d44eff851-0">
              Fru talman! Så bra att vi kan vara överens om det som Bengt Svensson
              var mycket tydlig med i dag, nämligen just detta att polisens
              ekonomi är i balans och att polisen har full kontroll över sin
              ekonomi. Det var han mycket tydlig med. Han var också mycket medveten
              om utvecklingen och följer den noggrant. Det inskärpte han förstås.
              Men på dessa två punkter var han mycket tydlig: Ekonomin är i
              balans, och polisen har full kontroll över sin ekonomi.
            </seg>
            <seg xml:id="i-f186b02fe6f9a802-0">
              Det gör att allt tal och alla stora ord som ibland kommer från
              den här talarstolen om haveri, om fiasko och om kris rätt uppenbart
              blir överord. Det är överord som riskerar att demoralisera tillståndet
              i polisen.
            </seg>
            <seg xml:id="i-67a696d1d382830b-0">
              Det är mycket viktigt att följa situationen noggrant. Det gör
              vi också med uppdrag till Ekonomistyrningsverket, och vi tar ansvar
              för strukturella förbättringar och effektiviseringar.
            </seg>
            <seg xml:id="i-ccd5e5f6d18a2e27-0">
              Låt oss lyssna på vad Polissverige säger i tidningen Svensk Polis
              som svar på frågan om hur allmänheten kommer att märka av förändringar
              i svensk polis 2009. I Blekinge säger man: Med resurstillskott
              av polisaspiranter kan allmänheten förvänta sig fler poliser på
              stan. I Gävleborg säger man: Vi räknar dessutom med en nettoökning
              av antalet poliser med 25 stycken under året. Helsingfors säger:
              Det blir fler synliga poliser på Helsingforss gator. Örebro säger:
              Myndigheten är optimistisk med tanke på den mängd nya poliser
              som kommer.
            </seg>
            <seg xml:id="i-cac043b2f9902459-0">
              Jag tror att den verklighetsbeskrivningen att lyssna på polisen
              och på rättsväsendet på det sättet också är relevant. Den politiska
              retoriken härinne får inte bli kontraproduktiv och rent demoraliserande.
              Jag tror att det är angeläget att säga detta i sammanhanget.
            </seg>
          </u>
          <note type="speaker" xml:id="i-bf1dd79bfd4f40e8-0">
            Anf. 50 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-22">
            <seg xml:id="i-86316650dbf5f0af-0">
              Fru talman! Först vill jag gärna upprepa att det faktiskt inte
              är särskilt märkvärdigt att använda anslagskrediten om det handlar
              om att fullfölja ett av regeringen tydligt anvisat mål, nämligen
              att åstadkomma 20 000 poliser under verksamhetsperioden. Regeringen
              har dessutom tydligt angett att man under 2009 genomlyser verksamheten
              för att återkomma 2010 när det gäller budgeten.
            </seg>
            <seg xml:id="i-d233ce805150422f-0">
              Jag tror att det är alldeles nödvändigt att genomlysa verksamheten
              för att se till att resurser används så bra som möjligt. Av och
              till får vi rapporter som tyder på att alla verksamheter inte
              är helt effektiva och att det finns ställen där man åtminstone
              kan ana att det finns en potential att göra lite mer och lite
              bättre.
            </seg>
            <seg xml:id="i-aa85a75d40bcf442-0">
              Sanningen är att Socialdemokraterna har något mer pengar i budgeten
              för i år, men det har varit tvärtom under tidigare år. Det löser
              definitivt inte de problem ni målar upp i något slags skräckprognosvision.
              Det är rätt andefattigt. Den lista på förslag som Thomas Bodström
              presenterar ger inte heller så mycket. Hur mycket pengar tjänar
              man på att slå ihop Rikspolisstyrelsen och Rikskriminalen? Inte
              särskilt mycket, antar jag.
            </seg>
            <seg xml:id="i-af5f40de026fdd65-0">
              Det är som vanligt; man kommer med förslag om organisationsförändringar
              som vi inte vet någonting om i stället för att komma med praktisk
              redovisning av vad man kan faktiskt kan göra. Vi har fått diska
              av tingsrättsfrågor som ni inte kunde hantera där verksamheten
              har fått lida av att man inte har sett till att få bärkraftiga
              enheter.
            </seg>
            <seg xml:id="i-9d4efa6110ad9a66-0">
              Vi kommer att lägga fram förslag om en mer effektiv och modern
              länsrättsorganisation eftersom vi har en situation i dag där vi
              på många håll har ganska få medarbetare för att klara av 500 måltyper.
              Det innebär att situationen är ganska allvarlig i delar av landet.
              Det mäktade ni inte heller med. Dessutom blev det ganska tokiga
              förslag i några delar över de utredningsuppdrag som kom.
            </seg>
            <seg xml:id="i-f292be253a462ba9-0">
              Jag tror att det är nödvändigt att mellan varven se över strukturer.
              Vi gör det också, men vi gör det noggrant. När det gäller domstolarna
              gör vi det inte nödvändigtvis för att spara utan för att se till
              att vi får bättre kvalitet och mer effektivitet.
            </seg>
            <seg xml:id="i-9574567f5f6fcabd-0">
              Karl Gustav Abramsson har helt rätt; man har i prognoserna inte
              räknat med den grova organiserade brottsligheten och de ekonomiska
              konsekvenser som polisen räknar med i och med det. Man har inte
              heller räknat med EU-ordförandeskapet. Jag fick den bedömning
              som Rikspolisstyrelsen gör alldeles nyligen, så det har varit
              svårt att räkna in.
            </seg>
            <seg xml:id="i-7f3398b1fbce1a49-0">
              När det gäller den typ av stora evenemang som ett ordförandeskap
              innebär har man hittills haft för vana att reglera det hela i
              efterhand eftersom det är svårt att säga exakt vad som kommer
              att hända. Detta är inte alltid enkelt för de enstaka myndigheterna,
              men det har varit en ordning som också tidigare regeringar har
              använt. Jag tror dock att man kan förutsäga och planera för en
              del när det gäller planerad verksamhet, och det ska man också
              försöka göra.
            </seg>
            <seg xml:id="i-83c037f88528eb21-0">
              När det gäller den grova organiserade brottsligheten innebär
              den ambitionshöjning vi har för att angripa den grova kriminaliteten
              ökade kostnader. Även här måste saker komma på plats och konkretiseras
              innan man kan räkna på det hela.
            </seg>
            <seg xml:id="i-3924b1284cc06af0-0">
              Det som ibland är lite fantastiskt och som gör att man behöver
              en effektivitetsgenomlysning är detta: Om man ökar antalet poliser
              med säg 3 000 under en mandatperiod och vill öronmärka 200 stycken
              för att jobba mot grov organiserad brottslighet så finns det inga
              pengar. Det finns ingen möjlighet att göra det traditionellt i
              en organisation i dag. Allting måste komma på toppen. Man använder
              alltså inte hela sin potential hela tiden. Som ansvarig för verksamheten
              måste man ifrågasätta detta och ställa frågor om det.
            </seg>
            <seg xml:id="i-fb606cb4b5962aba-0">
              Men därutöver finns det rätt mycket när det gäller den grova
              organiserade brottsligheten som kräver nya pengar och som vi måste
              ta ställning till nu när vi har fått ett underlag från Rikspolisstyrelsen.
            </seg>
          </u>
          <note type="speaker" xml:id="i-87ba4787f0d0a4a9-0">
            Anf. 51 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0e649d215bf3b388-2">
            <seg xml:id="i-2255c141eb9e5000-0">
              Fru talman! Jag frågade dig, Beatrice Ask, om den oerhört besvärliga
              situationen för dig att du övertog en ekonomi som var på plus
              och som nu visar ett historiskt underskott.
            </seg>
            <seg xml:id="i-c44a697b5a4445b2-0">
              Jag blir bekymrad, och jag kan försäkra dig om att även större
              delen av rättsväsendet blir det, när du inte tar detta på allvar.
              Du förstår inte vilket stort bekymmer det här är. Det påverkar
              hela din trovärdighet.
            </seg>
            <seg xml:id="i-b7de219c6baf1246-0">
              Jag kan försäkra dig om att det är många, många som läser interpellationssvaren.
              För din egen skull kan jag bara ge dig rådet att säga som det
              är. Säg i stället: Ja, det är väldigt bekymmersamt, men vi ska
              klara upp det. Försök inte säga att det är någon skräckprognos
              eller demoralisering! Verkligheten är att rättegångar ställs in
              därför att det inte finns pengar. Brottsoffer får inte sina rättegångar.
              Vittnen måste komma en gång till.
            </seg>
            <seg xml:id="i-04b41bb5b40d2529-0">
              Det är verkligheten. Det är inte jag som demoraliserar rättsväsendet
              eller bygger upp ett skräckscenario. Detta är verkligheten som
              jag möter varje eller varannan vecka. Det är deras verklighet
              som jag försöker beskriva för dig.
            </seg>
            <seg xml:id="i-d779ecb795077ba7-0">
              Då säger du: Vi har ökat antalet poliser. Det är väl inte det
              som är svaret. De vill veta när dessa flera poliser blir finansierade.
              Det är det de vill ha svar på. Vi väntar på att du ska säga: Ni
              kan vara lugna. Det kommer pengar. Vi kommer att se till det.
            </seg>
            <seg xml:id="i-03e15d5108a76204-0">
              Vi vill inte få höra att det blir fler personer. Det ökar snarare
              oron.
            </seg>
            <seg xml:id="i-5a2808d690be86fb-0">
              Jag håller helt med dig om att vi måste effektivisera. Det finns
              organisatoriska förändringar att göra. Det ska vi diskutera snart.
            </seg>
            <seg xml:id="i-32bfb7e349b95f2a-0">
              Se till att Kriminalvården som har ett underskott för 2009 på
              280 miljoner nästa år 1 miljard 260 miljoner ökar antalet halvvägshus.
              Bara den åtgärden att fler skötsamma fångar använder sig av det
              kommer att spara många miljoner.
            </seg>
          </u>
          <note type="speaker" xml:id="i-a213a322055813f5-0">
            Anf. 52 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-23">
            <seg xml:id="i-490dcb6d79e3621b-0">
              Fru talman! Jag noterar att interpellanten inte någon gång fullföljer
              det som interpellationen handlar om, nämligen effektivitet och
              styrning. Det säger väldigt mycket.
            </seg>
            <seg xml:id="i-620dc51f8d967a0e-0">
              Det är klart att ekonomin alltid är oerhört central och att man
              måste arbeta med den. Däremot måste man kunna skilja på prognoser
              och resultat. Man måste också kunna fullfölja ett ekonomiskt arbete
              med genomlysning av verksamheten så att man har fakta på bordet.
            </seg>
            <seg xml:id="i-74261a1d83f938cb-0">
              Jag är ju inte jurist, vilket har påpekats många gånger i de
              här sammanhangen, men jag har faktiskt läst lite ekonomi så jag
              vet hur man hanterar den delen. Jag har ingen färdig examen det
              är bäst att jag konstaterar det.
            </seg>
            <seg xml:id="i-47ab8cad37debfc5-0">
              Det är oerhört viktigt att arbeta med de ekonomiska frågorna.
              Jag har försökt belysa hur vi arbetar med dem. Jag tror att rikspolischefen
              försökte beskriva i justitieutskottet hur Rikspolisstyrelsen arbetar
              med myndigheternas budgetar. Det är naturligtvis alltid besvärligt
              att, i en personalintensiv verksamhet, få allt att stämma. Det
              är framför allt rätt besvärligt att veta hur riktiga prognoserna
              är. Där brukar Rikspolisstyrelsen landa mer rätt än de enskilda
              myndigheterna. Vi gör ändå en del extra kontroller. Det är viktigt.
            </seg>
            <seg xml:id="i-0d29de682fae3fea-0">
              När det gäller domstolsverksamheten är väl inte det jättestora
              problemet även om det är ett problem i det enskilda fallet att
              det finns så lite pengar att man inte kan genomföra förhandlingar.
              Det stora problemet är långa handläggningstider, att ärenden inte
              kommer upp därför att man inte infinner sig till domstolen och
              en rad andra bekymmer där vi måste effektivisera och förändra
              i strukturen.
            </seg>
            <seg xml:id="i-2b376ee5abc00edb-0">
              Jag redovisade i mitt inledningsanförande hur vi just på Kriminalvårdens
              område gör en ordentlig uppföljning av effektiviteten och hur
              man arbetar. Halvvägshus är väldigt bra. Det vi hade problem med
              i början var ju att det inte var tillräckligt intressant. Nu börjar
              den verksamheten sätta sig. Den är väldigt bra. Jag är väldigt
              glad över den och över att frivården växer och har vuxit väldigt
              mycket under den här alliansregeringen.
            </seg>
          </u>
          <note xml:id="i-0d96788aaba4f92c-5">
            Överläggningen var härmed avslutad.
          </note>
          <note xml:id="i-8eb5db144eca1c94-0">
            9 § Svar på interpellation 2008/09:281 om polisorganisationen
          </note>
          <note type="speaker" xml:id="i-66dc43aa027a6473-0">
            Anf. 53 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-24">
            <seg xml:id="i-a95ec2c453f0f09d-0">
              Fru talman! Thomas Bodström har frågat mig om jag inom kort avser
              att se över polisens organisation. Frågan är ställd mot bakgrund
              av polisens resursanvändning och arbetet mot den organiserade
              brottsligheten.
            </seg>
            <seg xml:id="i-e4e85637b5abda0f-0">
              Regeringens övergripande mål är att öka tryggheten i Sverige.
              Därför genomförs nu den största satsningen någonsin på polisen.
              Under 2007 och 2008 har polisen tillförts en sammanlagd varaktig
              anslagsökning om ca 1,3 miljarder kronor. Den resursförstärkningen
              möjliggör en kraftig ökning av antalet poliser med målet att det
              2010 ska finnas 20 000 poliser. Regeringen ställer samtidigt höga
              krav på en förbättrad resultatutveckling inom polisen vilket kräver
              att polisen måste fokusera på att effektivisera och frigöra resurser
              till kärnverksamheten. Jag har därför tagit initiativ till en
              effektivitetsöversyn av polisen. Arbetet bedrivs i samarbete mellan
              Justitiedepartementet och Finansdepartementet. Vi vill försäkra
              oss om att de pengar regeringen har tillfört rättsväsendets myndigheter
              används effektivt.
            </seg>
            <seg xml:id="i-f4512af705ff062a-0">
              Regeringens mobilisering mot den grova organiserade brottsligheten
              är en historiskt stor satsning för att vi med kraft och uthållighet
              ska kunna bekämpa de kriminella grupperingar som utnyttjar och
              skadar vårt öppna samhälle. Mobiliseringen utgår från det arbete
              som bedrivs i dag och med en tydlig lokal förankring. Det handlar
              om att använda de resurser och den kompetens som redan finns effektivt
              och bygga nytt enbart där det behövs. Detta var en riktig utgångspunkt
              då mobiliseringen inleddes och är så också i dag.
            </seg>
            <seg xml:id="i-efd9230f55724e88-0">
              Omorganisationer tar stora resurser i anspråk, tid och kraft
              som tas från det egentliga polisarbetet. Organisationsförändringar
              måste därför vara genomtänkta och genomföras med ett tydligt syfte.
              Alliansregeringen lovade inför valet att fokus den här mandatperioden
              skulle ligga på polisens verksamhet och inte på att förändra organisationen
              för svensk polis .
            </seg>
          </u>
          <note type="speaker" xml:id="i-35f9bf4f2a0945f4-0">
            Anf. 54 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0e649d215bf3b388-3">
            <seg xml:id="i-8add583d428e9a25-0">
              Fru talman! Jag tyckte att Beatrice Ask sade att vi inte skulle
              prata pengar i den förra interpellationsdebatten eftersom den
              inte handlade om det. Nu har jag ställt en fråga om organisationen
              och då börjar Beatrice Ask prata pengar. Då är det inte så svårt
              att göra gällande att man får prata om pengar.
            </seg>
            <seg xml:id="i-11b6b57b758ce327-0">
              Jag säger det igen: Du har skapat det största underskottet någonsin
              inom svensk polis. Du övertog ett ekonomiskt läge som var i balans.
              Det var ett plus och inte 787 miljoner i minus.
            </seg>
            <seg xml:id="i-5f78bd991ada217f-0">
              Jag kan inte låta bli att svara, när du ger mig ett sådant smashläge,
              att du har fört detta i botten. Polisen får i dag ägna mycket
              mer tid åt möten om hur man ska spara, hur man ska dra ned, hur
              man ska minska antalet civilanställda och så vidare.
            </seg>
            <seg xml:id="i-07cffd7e88609f47-0">
              Interpellationen handlar trots allt om organisationen. Det är
              en del för att det underskott som du har skapat ska kunna minska,
              i alla fall på sikt, oavsett vilka som vinner nästa val.
            </seg>
            <seg xml:id="i-ba71b739ff89a4d6-0">
              Vi genomförde förändringar på åklagarväsendet, på domstolar och
              inom kriminalvården. Det var smärtsamt på vissa sätt, men vi var
              tvungna att göra det för att använda skattebetalarnas pengar på
              bästa sätt. Vi hann inte med polisen vi kan inte göra allt på
              en gång. Det hade vi tänkt göra under den här mandatperioden.
              Nu kanske det blir nästa.
            </seg>
            <seg xml:id="i-776bafd73752f3df-0">
              Det finns ett starkt stöd bland de borgerliga partierna. Folkpartiet
              är kanske de som allra hårdast har drivit frågan om en myndighet.
              Jag har varit lite tveksam och sagt att det inte bara är fördelar
              med det. Man ska vara lite försiktig innan man säger tvärsäkert
              hur det ska vara.
            </seg>
            <seg xml:id="i-5d7b6b1bd1c98686-0">
              Vi anser att man först måste gå vidare och titta på detta. Om
              man till exempel har en myndighet i stället för 21 länspolismyndigheter
              måste man se till att den lokala förankringen ökar ordentligt,
              annars blir det ju för toppstyrt. Nu är det mycket på mellannivå.
              Det är problemet. Vi ser också att kommunikationen mellan länen
              inte fungerar särskilt bra i många fall. Det har fått katastrofala
              konsekvenser i vissa fall där tips i mordutredningar inte har
              nått fram.
            </seg>
            <seg xml:id="i-9b95507e4632f6f1-0">
              Det finns väldigt mycket att vinna och det finns väldigt mycket
              som kan innebära att vi får mer pengar över till annat, men också
              en bättre och smidigare organisation.
            </seg>
            <seg xml:id="i-3de97bd65a39e962-0">
              Alla vi som har arbetat med det politiskt och ute på fältet vet
              att det finns stora skillnader mellan olika län när det gäller
              kultur och så vidare. Det är viktigt att bryta ned detta. Vi har
              gått från drygt 120 jag minns inte om det var 125 myndigheter
              till 21. Det är dags att ta ett större steg nu.
            </seg>
            <seg xml:id="i-5fabc35f60830c62-0">
              Jag har förståelse för att man har olika uppfattningar i det
              borgerliga lägret. Det vet alla att man har. Kristdemokraterna
              var ju till och med inne på kommunal polis. Alla idéer är förstås
              intressanta i sig.
            </seg>
            <seg xml:id="i-5790143d099ed2c9-0">
              Det är det här den borgerliga splittringen som gör att man inte
              vill gå vidare. Jag kan ha förståelse för det. Man kan inte ha
              samma uppfattning i allt.
            </seg>
            <seg xml:id="i-e5ed80f27ff491ef-0">
              Det som jag anser att man ska göra för att inte förlora tid är
              att sätta i gång och arbeta med frågan. Jag kräver inget svar
              i dag, Beatrice Ask. Jag kräver det inte ens under den här mandatperioden.
              Men tappa inte fyra år även i denna fråga. Det får inte bli fyra
              förlorade år när du är justitieminister i det viktiga reformarbetet.
              Sätt i gång med reformarbetet genom att utreda och väga för- och
              nackdelar mot varandra. Då är väldigt mycket vunnet. Då kan vi
              se vad som behöver göras nästa mandatperiod, oavsett vilka som
              då sitter vid makten.
            </seg>
          </u>
          <note type="speaker" xml:id="i-a602ba221ad13abc-0">
            Anf. 55 KARL GUSTAV ABRAMSSON (s):
          </note>
          <u who="karl_gustav_abramsson_226c93" xml:id="i-928008da281ae8b3-2">
            <seg xml:id="i-cfa419bb14016aac-0">
              Fru talman! Det blir kanske lite upprepning nu. Men jag vill
              erinra om det möte som vi hade för ett knappt år sedan ute på
              Såstaholm. Jag ställde då frågan till justitieministern om just
              organisationen. Då fick jag och övriga Polissverige ett ganska
              klart besked om att det är klart att man ska utreda enmyndighetsmodellen.
              Det tror jag kommer att vara en del av att effektivisera polisens
              arbete. Men tyvärr har det inte hänt någonting, som Thomas Bodström
              sade.
            </seg>
            <seg xml:id="i-62181b2f9fe7dfcd-0">
              Justitieministern talade om genomlysningar, både via Ekonomistyrningsverket
              och via den särskilda konsulten. Det må väl vara på sin plats
              att man kan göra så. Men jag tror att denna förändring tarvar
              mycket mer eftertanke och mycket mer genomlysning. Därför borde
              man ha tillsatt en utredning som hade kunnat jobba under dessa
              år för att kanske i början av nästa mandatperiod sätta ett sådant
              här projekt i sjön. Man ska inte oroa polisen med att ägna sig
              åt en sådan omställning. Det kräver mycket mer omtanke och mycket
              mer struktur i hur man formar ett sådant beslut.
            </seg>
            <seg xml:id="i-055c097746964327-0">
              Samarbete på olika områden har lett till förbättringar i Västerbotten,
              som justitieministern sade. Vi samarbetar med Norrbotten, Jämtland
              och Västernorrland med gränsöverskridande verksamhet. Men det
              finns hinder i regelverket som gör att det är lite grus i maskineriet
              i alla fall. Det tarvar väldigt mycket diskussioner, överenskommelser
              och avtalsskrivande om hur man ska ha vissa saker. Det är inte
              alldeles smärtfritt.
            </seg>
            <seg xml:id="i-434d6ec981afbe52-0">
              När det gäller justitieministerns uppgift om antalet poliser
              2010 vill jag att hon kommenterar den utredning som vi själva
              beställde från utredningstjänsten. Där sägs att man inte kommer
              upp i fler än 19 500. Det är 500 färre poliser, och det måste
              i så fall märkas någonstans.
            </seg>
            <seg xml:id="i-b795f496d9afd121-0">
              En annan viktig fråga som inte berörs här men som justitieministern
              ändå kanske kunde säga någonting om gäller den utredning som Anders
              Danielsson lämnade förra våren eller sommaren om utbildningsfrågan.
              Hur kommer den framtida polisutbildningen att se ut? Hur långt
              har utredningen processats i Regeringskansliet? Det är många som
              väntar på att det ska hända någonting där. Det kan också ha viss
              inverkan på hur organiseringen av polisen ska se ut, bland annat
              i fråga om den svenska polisens rekryteringsarbete.
            </seg>
            <seg xml:id="i-50285251011f9efc-0">
              Jag tror att rikspolischefen har en ganska knepig sits i dag.
              Han skulle nog vilja ta större helhetsgrepp och kunna förfoga
              mer över resurserna och, som jag sade tidigare när vi hade frågan
              uppe i utskottet, kanske övertala trilskande länspolismästare.
              Det är klart att detta tar tid. Alla dessa myndigheter är självständiga,
              och det går därför inte att bara köra över dem.
            </seg>
            <seg xml:id="i-3942013fdb5f6d9a-0">
              Direktivgivningen från Rikspolisstyrelsens sida är begränsad.
              Det finns ett visst utrymme, men den är begränsad. Därför tycker
              jag också att det är lite underligt att regeringen inte har ägnat
              mer tid åt att fundera på hur man skulle kunna utreda frågan om
              enmyndighetsmodellen på ett riktigt sätt. Det skulle man ha kunnat
              göra så att den hade varit färdig inför den förestående mandatperioden.
            </seg>
          </u>
          <note type="speaker" xml:id="i-1a50a6ef1035ce1a-0">
            Anf. 56 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-1f4bdb96ca2a03e2-2">
            <seg xml:id="i-9b0ca53918c108f6-0">
              Fru talman! Det kan vara viktigt att komma ihåg varför det är
              viktigt att göra dessa organisatoriska förändringar. Där vill
              jag hänvisa till den rapport som Ekonomistyrningsverket har kommit
              med tidigare i år och som handlar om styrning och uppföljning.
              Det har till exempel varit svårt att uppnå kostnadsmedvetande
              och budgetdisciplin för polisväsendet som helhet. Fördelningen
              av ansvar och befogenheter inom polisväsendet är otydlig. Det
              tycks också vara skillnad mellan den formella fördelningen av
              ansvar och hur den uppfattas i praktiken. Detta är allvarliga
              brister och problem som vi ser att Ekonomistyrningsverket pekar
              på. Då känns det inte så betryggande när justitieministern i interpellationssvaret
              säger att man har valt att fokusera på verksamheten och inte på
              organisationen eftersom en väl fungerande organisation är en förutsättning
              för att verksamheten gentemot medborgarna ska fungera bra. Fungerar
              inte organisationen kan man anställa i stort sett hur många poliser
              som helst det kan vara 20 000, men det kan lika gärna vara 25
              000. Om inte styrningen, uppföljningen och arbetet fungerar spelar
              antalet poliser mindre roll.
            </seg>
            <seg xml:id="i-1db0f52269f02ec1-0">
              Jag skulle vilja veta hur justitieministern ser på det.
            </seg>
          </u>
          <note type="speaker" xml:id="i-faf2ac37243cb70c-0">
            Anf. 57 INGE GARSTEDT (m):
          </note>
          <u who="inge_garstedt_49a74a" xml:id="i-76f3dcb5ee99f07f-0">
            <seg xml:id="i-c4ffa44e9490b3b8-0">
              Fru talman! Jag tycker att justitieministern på ett utomordentligt
              sätt redovisade varför det är så viktigt att fokusera på verksamheten
              och på resultaten. Om det efter tolv år av socialdemokratiskt
              styre har varit dålig budgetdisciplin och otydliga beslutsregler
              och man inte vet var besluten ligger formellt och praktiskt, då
              är det väl verksamheten och resultatet för medborgarna som är
              viktigt? Det tycker jag att justitieministern illustrerade på
              ett utomordentligt sätt.
            </seg>
            <seg xml:id="i-93aa76ad2cbb1045-0">
              Alla vi som har jobbat ute i näringslivet på olika sätt vet vilken
              kraft och tid som omorganisationer tar. Det blir ingen verksamhet.
              Man diskuterar vilket rum som man ska ha, vilken avdelning som
              man ska tillhöra och hur det ser ut. Det gynnar inte de svenska
              medborgarna. Det som gynnar de svenska medborgarna är fler poliser
              och kraven på resultat. Det har man bland annat kunnat se genom
              att till exempel misshandelsfallen inomhus har blivit fler i statistiken,
              men det beror på att mörkertalen successivt försvinner när fler
              anmäler. Det är precis detta som man vill eftersträva, och det
              är detta som justitieministern har poängterat genom att säga att
              verksamheten måste gå före organisationen.
            </seg>
          </u>
          <note type="speaker" xml:id="i-2d44d029cdde6f40-0">
            Anf. 58 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-25">
            <seg xml:id="i-ec06b98fdde7c84e-0">
              Fru talman! Jag ska först rätta till historieskrivningen lite
              grann. Folkpartiet har nog drivit enmyndighetsfrågan mest enligt
              Thomas Bodström. Folkpartiet tog ställning i den frågan ganska
              nyligen. Däremot har Moderata samlingspartiet också på en partistämma
              för många år sedan slagit fast den uppfattningen.
            </seg>
            <seg xml:id="i-9ada3ef4771ea24c-0">
              Däremot har vi haft en väldigt bestämd uppfattning om att efter
              år av socialdemokratiskt styre måste någon ägna sig åt verksamheten.
              Under tio års tid har antalet poliser i yttre tjänst halverats,
              och centraliseringen och byråkratiseringen inom polisen har lett
              till att människor har känt att de inte kommer fram vare sig på
              telefon eller på annat sätt.
            </seg>
            <seg xml:id="i-3add7dcb7fc06a5c-0">
              Det är långt ifrån bra i dag. Men vi sade att vi ska ägna oss
              åt verksamheten, arbetet i yttre tjänst och det som medborgarna
              möter. Då säger Socialdemokraterna: Varför gör ni inte omorganisationer?
              Ni hann ju med så mycket.
            </seg>
            <seg xml:id="i-e7af4470cacc3e89-0">
              Då undrar jag varför vi fick ta itu med så många frågor om tingsrätter
              och varför länsrätterna ser ut som de gör i organisationen. Det
              var uppenbarligen inte färdigarbetat.
            </seg>
            <seg xml:id="i-f7a1da7e21adf850-0">
              Jag undrar också varför jag ska stå här i talarstolen och diskutera
              till och med med socialdemokrater om det gravt eftersatta underhållet
              av kriminalvårdsenheter. Vi har haft en diskussion om Viskan här
              tidigare. Det är en kriminalvårdsenhet uppe i norra Sverige som
              har mycket kriminalvård för sexualbrottslingar. Där är underhållet
              eftersatt på en sådan nivå att det är väldigt dyrbart att rätta
              till. Jag kan tyvärr säga att det inte är den enda anstalten.
              Ni har inte ägnat er åt verksamheten. Ni ska bara organisera om,
              och det löser inte problemen.
            </seg>
            <seg xml:id="i-d4482310b3dd80ad-0">
              Jag tycker att det är viktigt med den effektivitetsgenomlysning
              som vi nu har gjort och de rapporter som vi får. Där får vi svar
              på vad det är som fungerar i ansvarsfördelningen och vad som inte
              fungerar. Det ger oss ett underlag att arbeta vidare med.
            </seg>
            <seg xml:id="i-30501f351c86c2eb-0">
              Dessutom: Våra myndigheter må vara olika och må inte alltid dra
              åt samma håll. Kanske har du, Thomas Bodström, inte märkt det
              jag vet inte vilka bekanta du har; de verkar bara tycka som du.
              Men väldigt ofta märker man att myndigheterna hittat egna samarbeten.
              Vi har ett välutvecklat sydsamarbete när det gäller polisen där
              man mer och mer gör gemensamma insatser och där man arbetar med
              gemensamma administrativa åtgärder och annat och drar åt det hållet.
              Vi kan se en utveckling av detta i norra Sverige. Vi ser det också
              i västra Sverige.
            </seg>
            <seg xml:id="i-1335fd1e4fbbcd26-0">
              Jag tycker att det är en poäng i att låta verksamheten och verkligheten
              lite grann peka på hur det ser ut när det gäller behoven. Det
              går inte att dela in Sverige i fyrkanter. Du, Thomas Bodström,
              älskar möjligen organisationsscheman och tycker att det är fantastiskt
              att rita lösningar. För ett år sedan eller så skulle allting vara
              ett svenskt FBI. Var har ni droppat det förslaget? Nu ska ju allt
              slås ihop, om jag förstått det hela rätt.
            </seg>
            <seg xml:id="i-b34d5193e5ce16f1-0">
              Vad vi i stället gjort är att vi har funderat över hur man förstärker
              svensk polis med specialkompetens för att mobilisera mot den grova
              organiserade brottsligheten. Nu är de enheterna på väg fram, lokalt
              baserade så att man i den lokala polisverksamheten arbetar effektivt
              tillsammans med specialkompetensen, som också är flexibel nog
              att kunna användas på olika sätt.
            </seg>
            <seg xml:id="i-abb5815a6f08e87a-0">
              Du vill ha en enhet på Kungsholmen i Helsingfors. Organisationsfrågor
              är jätteviktiga. Jag genomför gärna sådant, men då ska det vara
              ett bra underlag. Men det kan aldrig gå före att prioritera verksamheten
              och försöka få resultat efter år av så att säga eftersatt intresse
              för de här frågorna.
            </seg>
          </u>
          <note type="speaker" xml:id="i-7ed39ef649deaad8-0">
            Anf. 59 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0e649d215bf3b388-4">
            <seg xml:id="i-7ec7b6336832b3d8-0">
              Fru talman! Det höll under en och en halv interpellationsdebatt
              i dag. Sedan var det Socialdemokraternas fel. Det är fantastiskt,
              Beatrice Ask, att du nu har suttit två tredjedelar av den tid
              som du kanske kommer att vara justitieminister och att det fortfarande
              är Socialdemokraternas fel. Fortfarande ikläder du dig oppositionsrollen;
              det är ju Socialdemokraternas fel.
            </seg>
            <seg xml:id="i-e66840eb36e97d02-0">
              Vi vill höra vad du ska göra. Vi vill höra dina förslag inte
              bara att du ibland är bekymrad och att läget är allvarligt. Vi
              vill höra om saker och ting inte om Socialdemokraternas tidigare
              regeringsarbete. Jag diskuterar jättegärna det, och jag pratar
              gärna om de propositioner jag lade fram och så. Men det är väl
              ändå lite intressantare att diskutera det som sker nu och det
              som ska ske framöver. Vi kan gärna diskutera det i något sammanhang.
            </seg>
            <seg xml:id="i-31a290968a689f1c-0">
              Du pratar om bekanta och vänner. Ja, jag har många vänner. Så
              är det naturligtvis om man har jobbat på ett departement i sex
              år. Jag har, som sagt, många vänner och bekanta. Jag vet varför
              ni inte tar några initiativ på området, och jag kan tala om att
              jag vet varför. Det finns nämligen två skäl.
            </seg>
            <seg xml:id="i-0016504143aa5c14-0">
              För det första tycker ni olika. Det har jag full respekt för.
              Det vore en omöjlighet att tycka lika.
            </seg>
            <seg xml:id="i-e0be25f16c0a1393-0">
              För det andra får frågan om 20 000 poliser inte skymmas. Det
              är så diskussionen har gått. Kanske behöver ni nu skymma det eftersom
              det är så många som är irriterade på just det. Men bortsett från
              det kan jag bara säga: Vi kräver inte några stora förändringar
              nu. Lyssna på vad jag säger, Beatrice Ask! Jag kräver inte att
              du sätter i gång med någonting. Jag kräver bara att du gör någonting
              över huvud taget för att utreda det här. Du behöver inte ta ställning;
              jag kommer inte att kräva det under resten av mandatperioden.
              Men jag kräver att du gör någonting .
            </seg>
            <seg xml:id="i-76f1048ad59aa7c1-0">
              När det gäller min opposition mot dig, Beatrice Ask, kan jag
              säga att det faktiskt är ganska få områden där jag är mycket kritisk
              till vad du gör. Du genomför vad som är våra lagar i lagom takt
              lite långsamt ibland, men du genomför dem. Över huvud taget har
              vi inte mycket att kritisera när det gäller vad du har gjort.
              Jag trodde att det skulle vara mycket mycket mer att kritisera
              när det blev en moderat justitieminister. Jag har alltså inte
              mycket att kritisera, men jag kritiserar starkt din passivitet
              att det är så lite som sker, att det är så lite som görs.
            </seg>
            <seg xml:id="i-5513717ae4625de7-0">
              Du berömmer dig nu av vad som görs åt den grova organiserade
              brottsligheten. Men du var ju sist i hela den diskussionen. In
              i det längsta skulle ingenting göras. Lokala poliser skulle göra
              allting. Sedan blev det frampiskat att göra någonting. Det blev
              ganska likt det som vi, Folkpartiet, förre rikspolischefen och
              de allra flesta inte alla tyckte var en bra idé. Men fortfarande
              behövs det ett ordentligt krafttag, inte ett duttande, mot den
              organiserade brottsligheten som nu breder ut sig så mycket. Där
              har du också organisationsförändringar en satsning på verksamheten
              eller verkligheten som på många sätt är din största fiende att
              ta tag i.
            </seg>
            <seg xml:id="i-c6d3b704ba8a8492-0">
              Den här diskussionen handlar alltså om organisationsfrågan. Jag
              ska inte upprepa alla de 200 propositioner som vi lade fram under
              våra sista sex år. Det vore väldigt tjatigt. Men de här sakerna
              måste liksom göras hand i hand. Lagstiftningsfrågor, verksamhetsstyrning
              och förändringar för framtiden hänger ihop.
            </seg>
            <seg xml:id="i-299d1278f604c161-0">
              Nu blir det just det vakuum som är så olyckligt. Vi hade ju fått
              i gång ett reformarbete och hade en hygglig takt där. Vi hade
              också ett ganska bra samarbete över gränserna. Men sedan händer
              ingenting annat än de små initiativ som tagits mot den grova organiserade
              brottsligheten och som är långt ifrån vad Folkpartiet, vi socialdemokrater
              och många många andra, inte minst de människor som råkar ut för
              den grova organiserade brottsligheten, kräver.
            </seg>
            <seg xml:id="i-1b54e5f2ee6834ee-0">
              Återigen undrar jag om du inte kan ge ett svar. Det är inte så
              att det skymmer verkligheten att ge någon i uppdrag att arbeta
              med frågan om en eventuell övergång till en myndighet, med för-
              och nackdelar. Det är inte så att det skymmer polisens arbete.
              Och det är inte så att alla blir så oroliga av att du tillsätter
              en sådan utredning så att vi kan se för- och nackdelar och så
              att vi inte tappar ännu mer tid. Det är vad frågan gäller.
            </seg>
          </u>
          <note type="speaker" xml:id="i-2aed3f7a44aaa8a9-0">
            Anf. 60 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-1f4bdb96ca2a03e2-3">
            <seg xml:id="i-f057b2c2380d51ca-0">
              Fru talman! Helt kort: I förra interpellationsdebatten fick jag
              höra att den internationella finanskrisen inte är regeringens
              ansvar. Nu är de organisatoriska problemen inom polisen Socialdemokraternas
              ansvar. Det börjar, lite grann på samma tema som min partikamrat
              Thomas Bodström hade, bli lite tjatigt att under ert tredje regeringsår
              få höra om de saker som ni tycker att vi gjorde fel detta i stället
              för att få höra om de saker som ni vill göra rätt.
            </seg>
          </u>
          <note type="speaker" xml:id="i-1b11da9b2c7252d5-0">
            Anf. 61 INGE GARSTEDT (m):
          </note>
          <u who="inge_garstedt_49a74a" xml:id="i-76f3dcb5ee99f07f-1">
            <seg xml:id="i-67cf1b2c5bd1ab2d-0">
              Fru talman! Det är ganska spännande att historieperspektivet
              numera är rätt så kort här i riksdagen. Jag har för mig att man
              under väldigt många år i denna kammare fick föra diskussioner
              om ekonomisituationen i början av 1990-talet. Det var liksom ingen
              treårsperiod, utan det var väl fråga om en tioårsperiod när man
              förde upp det på agendan. Det är spännande att historieperspektiven
              ändras. Nu är tre år tydligen en väldigt lång tid.
            </seg>
            <seg xml:id="i-348b9217453f255b-0">
              Jag tycker att justitieministern på ett alldeles utomordentligt
              sätt har talat om att det väsentliga för den här regeringen är
              att öka tryggheten i Sverige. I det ligger också att man fokuserar
              på polisens verksamhet. När man kan säga att en stor utredning
              om en nationell myndighet eller inte är gratis, inte kostar resurser
              eller energi, har man aldrig varit med om att göra stora organisationsutredningar.
            </seg>
            <seg xml:id="i-a20bc1e5b4c30e76-0">
              Låt oss nu fokusera på det som är väsentligt: tryggheten för
              människor. Detta är mycket viktigare än organisationsfrågan.
            </seg>
            <seg xml:id="i-8074d4c25d1d93cc-0">
              Sedan kan man undra varför Socialdemokraterna inte gjorde så
              mycket under sin tolvårsperiod. Varför får vi städa? Varför är
              fängelset i Malmö kasst? Varför gjordes ingenting på civilrättens
              område?
            </seg>
          </u>
          <note type="speaker" xml:id="i-4905cf56a5b34ede-0">
            Anf. 62 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-26">
            <seg xml:id="i-7714574550a16519-0">
              Fru talman! Det är jättesvårt att diskutera framtidsförslag när
              det inte finns några sådana att diskutera från Thomas Bodströms
              sida. I ett helt interpellationssvar har jag försökt peka på alla
              de åtgärder vi vidtar för att effektivitetsgranska verksamheter.
              Det var inte någon som ens ville lyfta fram de frågorna, men det
              är naturligtvis ointressant.
            </seg>
            <seg xml:id="i-bdc9b4cda8b431c1-0">
              Ja, jag är rätt stolt över det här med mobilisering mot den grova
              organiserade brottsligheten. Jag skulle skämmas om jag lät den
              växa sig så stark som ni lät den växa under förra perioden. Om
              jag såg till att man lade ned polisstationer och lät Hells Angels
              och andra öppna verksamhet i centrala kommundelar, vilket det
              finns bra exempel på, skulle jag tycka att det var pinsamt. Ert
              lysande förslag var att ha ett svenskt FBI på Kungsholmen.
            </seg>
            <seg xml:id="i-8220030cfd7bfb78-0">
              Det skulle finansieras genom att man drog in de två specialresurser
              som fanns i de tre storstadsmyndigheterna där vi trots allt hade
              några som kunde de här frågorna. Ovanligt dumt! Man kan inte lösa
              problem i Göteborg genom att sätta folk på Kungsholmen.
            </seg>
            <seg xml:id="i-1b7a164c252eb513-0">
              Min uppfattning och regeringens uppfattning var att vi i stället
              måste se till att förstärka insatserna genom att särskilt utbilda
              poliser och placera dem på fler enheter. Vi lät polisen själv
              fundera över hur det skulle se ut, och då insåg man att man inte
              ville ha det bara i Helsingfors, Göteborg och Malmö. Det har tyvärr
              fått växa till sig grov organiserad brottslighet i Bergslagen
              och ändå upp i Norrbotten. Vi var tvingade att göra någonting.
            </seg>
            <seg xml:id="i-24f9c68a4cd617de-0">
              Man ville också ha förstärkt underrättelseverksamhet och underrättelsecentrum.
              Det byggs nu upp sådana. Man såg nödvändigheten av att trygga
              demokratin i kommuner och landsting, hos tidningar och andra.
              Ett förslag som dök upp var att i särskild ordning använda Säpos
              kompetens på det området för hot- och riskbedömningar och för
              att bygga upp en bättre verksamhet när det gäller säkerheten där.
            </seg>
            <seg xml:id="i-27720a9c6db4ad33-0">
              Jag skulle kunna ge fler exempel, som samverkansinitiativ, konkreta
              saker för att få kommuner och olika myndigheter att samverka för
              att bättre kunna motverka den här typen av kriminalitet. Vi har
              precis satt i gång ett arbete för att titta på entry, det vill
              säga den målmedvetna rekryteringen av unga människor som en del
              av de här grupperingarna ägnar sig åt. Carin Götblad utreder vad
              vi kan göra bättre. Hon ska också titta på frågan om exit. Vad
              gjorde ni åt det? Folk som har dragits in i den grova organiserade
              brottsligheten har det svårt. Det är svårt att komma igen efter
              att ha suttit inne. I vissa fall är återfallsfrekvensen 80 procent.
              Det är ingenting som ni kan vara stolta över. Vi behöver göra
              mer i kriminalvården.
            </seg>
            <seg xml:id="i-4cd735e2e6171cd4-0">
              Den som har varit medlem i en av grupperingarna har ibland särskilt
              stora svårigheter, och då vet man inte vad man ska göra. Jag vet
              en kille som satt och grät hos en myndighet för ett tag sedan
              därför att han hade bestämt sig för att göra någonting annat av
              sitt liv och vittnade i en ganska besvärlig rättegång. Polisen
              visste inte vad man skulle göra och säga till honom. Var skulle
              man skydda honom? Det fanns inga svar, ingen visste någonting.
              Polisen fick själv snickra ihop någon typ av skyddslösning. Här
              har vi genom ett intensivt arbete sett till att komma med förslag
              och satt på plats flera åtgärder för att skydda hotade personer.
              Det måste göras mer för att motivera människor som har varit med
              i de här organisationerna. Det håller vi nu på att arbeta med.
            </seg>
            <seg xml:id="i-79e4b02123b29e16-0">
              Man kan säga: Ni borde utreda en omorganisation av polisen. Herregud!
              Jag tycker att det är mycket viktigare att se till att de poliser
              vi har kommer ut på gator och torg, jagar bovar och ser till att
              vi får någon ordning. Vi kommer att prioritera verksamheterna
              under den här perioden, och så kan ni fundera över hur ni vill
              organisera overheadbilderna.
            </seg>
          </u>
          <note type="speaker" xml:id="i-ee90394fe8afc976-0">
            Anf. 63 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-0e649d215bf3b388-5">
            <seg xml:id="i-82d1fbb2371c0fe0-0">
              Fru talman! Du behöver betydligt större stöd än det här, Beatrice
              Ask. Du är nämligen den minister som har dragit på sig det största
              underskottet någonsin. Det fattas pengar, får vi höra, till den
              organiserade brottsligheten. Då får vi höra dig säga: Jag är ganska
              stolt. Vad är du ganska stolt över att du misslyckats så kapitalt,
              att du varit den minister under vår hundraåriga historia med justitieministrar
              som har kört ekonomin från ett överskott till 787 miljoner kronor
              i underskott på två år. Och du är ganska stolt!
            </seg>
            <seg xml:id="i-a9ff9e36249c7da2-0">
              Vad tror du att poliser ute i länen känner när de hör ministern
              säga: Jag är ganska stolt? De ser hur deras verksamhet, som vi
              talar om, måste präglas av ständiga möten om hur man ska bespara,
              dra ned, hur civilanställda ska minska i antal. Så hör man en
              minister säga: Jag är ganska stolt.
            </seg>
            <seg xml:id="i-b18c4d281c2e4a15-0">
              Förstår inte du, Beatrice Ask, att du kommer att vara alldeles
              ensam snart om din egen historieskrivning. Varför säger du inte
              i stället att ni har bekymmer, men du hoppas att det blir bättre?
              Då kommer du att bli tagen på allvar i rättsväsendet på ett helt
              annat sätt än vad som sker nu. Jag försäkrar dig att oron är gigantiskt
              stor. Jag sade till dig tidigare om rikspolischefen: Gör du ingenting
              nu kommer han att avgå. Han avgick två dagar efter. Du har sagt
              att det är jag som piskar upp stämningen. Jag sade i åklagarfrågan:
              Du måste göra någonting nu, annars får brottsoffren rättegångarna
              inställda. Det blev precis så. Jag sade: Polisens ekonomi är i
              kris. Nej, du överdriver, sade du. 787 miljoner i underskott,
              och inga pengar är säkrade för den organiserade brottsligheten.
              Svaret är: Jag är ganska stolt. Du hör själv hur det låter, och
              det kommer att sättas på pränt och skickas ut till polisorganisationen
              och övriga rättsväsendet, och då tror jag inte att du kommer att
              vara ganska stolt framöver. Tack för den här debatten!
            </seg>
          </u>
          <note type="speaker" xml:id="i-65f2cbda639ef652-0">
            Anf. 64 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-27">
            <seg xml:id="i-f2fbdcc4f44840dd-0">
              Fru talman! Jag tror säkert att Thomas Bodström och Socialdemokraterna
              kommer att skicka ut både den ena och den andra pamfletten för
              att svartmåla svensk polis. Bilden av att svensk polis skulle
              sitta i interna möten och diskutera sina interna organisationsbekymmer
              och budget är faktiskt direkt lögnaktig. Polisen är bra mycket
              mer aktiv än så. Framför allt är det väldigt många poliser som
              arbetar med verksamheter ute bland medborgarna. Det är fler än
              när du var justitieminister, och det är jag stolt över. Jag är
              glad över att vi har en medveten inriktning på att fler poliser
              ska anställas och att fler ska arbeta ute. Jag är också stolt
              över att vi kommer att ha fler civilanställda i slutet av det
              här året om prognoserna slår rätt än vad det var när du lämnade
              skutan.
            </seg>
            <seg xml:id="i-9da827f1c9475243-0">
              Jag tycker också att det är väldigt viktigt med ekonomin och
              budgetfrågorna. Men jag har till skillnad från dig ett stöd från
              statsministern i fråga om huvudinriktningen. Vi är helt överens,
              statsministern och jag och hela regeringen, om ambitionshöjningen
              vad gäller hur många poliser vi ska ha i den svenska polisorganisationen.
              Vi har också helt klart för oss att poliserna ska ha både lön
              och möjlighet att arbeta på ett bra sätt.
            </seg>
            <seg xml:id="i-df2ca5bf8376e12c-0">
              Vi gör en genomlysning av effektiviteten i organisationen, som
              tyvärr inte gjordes under tidigare regeringar. Jag tror att det
              är nödvändigt. Sedan får vi återkomma och se vad vi behöver rätta
              till.
            </seg>
            <seg xml:id="i-5e848701657de901-0">
              Däremot, och det var det interpellationen handlar om, är inte
              vår huvudprioritering, som tydligen är den socialdemokratiska,
              att sätta i gång en utredning och en organisationsöversyn. Våra
              verksamheter förändras och utvecklas successivt, det gör också
              polisens. Det växer underifrån olika typer av strukturer och samarbeten.
              Det tycker jag är bra, men vi kommer inte att ägna kraft åt interna
              möten så länge jag är minister. Vi ska ägna oss åt att faktiskt
              bekämpa den brottslighet som gör att många människor just nu är
              rädda för att gå ut, är rädda för vad som händer deras barn. Där
              finns det mycket kvar att göra. Då behövs de 20 000 poliserna.
            </seg>
          </u>
          <note xml:id="i-0d96788aaba4f92c-6">
            Överläggningen var härmed avslutad.
          </note>
          <note xml:id="i-3671c8f9c99e22d7-0">
            10 § Svar på interpellation 2008/09:301 om rättssystemets självständighet
          </note>
          <note type="speaker" xml:id="i-5602278a8977d872-0">
            Anf. 65 Justitieminister BEATRICE ASK (m):
          </note>
          <u who="unknown" next="cont" xml:id="i-7b7d0203613975a1-0">
            <seg xml:id="i-f42ac464c92437a2-0">
              Fru talman! Lage Rahm har frågat mig om jag avser att vidta några
              åtgärder för att säkerställa rättsystemets självständighet från
              politisk påverkan.
            </seg>
            <seg xml:id="i-6a533a3f577f70c4-0">
              I vår rättsordning anses det vara en grundläggande och mycket
              viktig rättsstatlig princip att domstolarna i sin dömande verksamhet
              ska vara självständiga och inte ta några anvisningar från andra
              myndigheter inte heller från riksdagen om hur de ska tillämpa
              rättsregler i enskilda fall. I Sverige tillförsäkras domstolarna
              denna självständighet i regeringsformen.
            </seg>
            <seg xml:id="i-fc72faff23bb72b9-0">
              Europaparlamentets utskott för rättsliga frågor har nu förelagt
              parlamentet ett resolutionsförslag med beaktande av kommissionens
              rapport om tillämpningen av direktivet om harmonisering av vissa
              aspekter av upphovsrätt och närliggande rättigheter i informationssamhället.
              I förslaget förekommer vissa uttalanden som bland annat rör spridning
              via Internet av upphovsrättsskyddat material. I resolutionsförslaget
              uttrycks också en förhoppning om att medlemsstaternas rättsliga
              myndigheter ska stoppa spridningen av verk på webbsidor som till
              exempel the Pirate Bay.
            </seg>
            <seg xml:id="i-688bf9bd61460476-0">
              Även om resolutionsförslaget slutligen antas, har Europaparlamentets
              uttalande inte någon rättslig betydelse vid tillämpningen i svenska
              domstolar av rättsregler i enskilda fall. Det råder alltså inte
              någon tvekan om att det är upp till domstolarna inte Europaparlamentet
              att avgöra om en viss verksamhet är olaglig eller inte.
            </seg>
          </u>
          <note xml:id="i-40a609ea740ba1b4-0">
            Grundlagsutredningen har i sitt betänkande (SOU 2008:125) lämnat
            förslag som bland annat syftar till att ytterligare stärka domstolarnas
            självständighet, bland annat genom en uttrycklig bestämmelse i
            regeringsformen om att varje domstol själv bestämmer hur dömande
            uppgifter ska fördelas mellan enskilda domare. I betänkandet föreslås
            även bland annat att förfarandet vid utnämning av domare ska vara
            reglerat i lag. Betänkandet har remitterats.
          </note>
          <u who="unknown" prev="cont" xml:id="i-c959a0db9fb7dd95-0">
            <seg xml:id="i-e64320173df6cd6a-0">
              Jag är övertygad om att svenska domstolar inte låter tillämpningen
              av nationella eller gemenskapsrättsliga rättsregler påverkas av
              uttalanden av det slag som Lage Rahm pekar på. Jag har därför
              inte för avsikt att vidta några särskilda åtgärder med anledning
              av det ärende som behandlas i Europaparlamentet.
            </seg>
          </u>
          <note type="speaker" xml:id="i-0606749651aabe0d-0">
            Anf. 66 LAGE RAHM (mp):
          </note>
          <u who="lage_rahm_ca9cb9" xml:id="i-feae6a75b79b2f0a-0">
            <seg xml:id="i-8cee2bcc0ed0dbca-0">
              Fru talman! Jag tackar för Beatrice Asks svar och konstaterar
              att vi i alla fall verkar vara ense om att EU-parlamentets eventuella
              beslut inte bör påverka svenska domstolars beslut. Jag tror dock
              att det är viktigt att fundera lite vidare på det här.
            </seg>
            <seg xml:id="i-aaba480b544961d8-0">
              I svaret som jag nu har fått från Beatrice Ask konstateras det
              att de inte ska ha någon effekt på vad svenska domstolar beslutar.
              Då är det alltså så att EU-parlamentets beslut inte har någon
              effekt. Det kan man tycka är gott och väl, men det blir ju väldigt
              konstigt om vi ska vara beroende av att det kanske inte har någon
              effekt.
            </seg>
            <seg xml:id="i-99c748f10a5227fd-0">
              Det förslag som föreligger i EU-parlamentet säger så här i en
              av punkterna, punkt nr 32: Europaparlamentet är positivt till
              de olika nationella rättssystemens åtgärder mot webbsidor på Internet
              som olagligt sprider verk på nätet, till exempel Pirate Bay.
            </seg>
            <seg xml:id="i-72a399bad3be2cb2-0">
              Det är alltså väldigt tydligt att enligt förslaget ska EU-parlamentet
              betrakta Pirate Bay som en olaglig verksamhet. Frågan om det är
              olagligt eller inte är föremål för svensk rättsprövning, och om
              en vecka eller så kommer den att vara föremål för domstolsbehandling
              i Sverige. Då är det viktigt att parlamentariska verksamheter
              inte lägger sig i det. Det finns till exempel, som Beatrice Ask
              också nämner, regleringar i regeringsformen i Sverige som säger
              att man inte får bestämma, inte heller riksdagen, hur domstolar
              ska tillämpa rättsregler i enskilda fall. Om vi i riksdagen hade
              beslutat att Pirate Bay var en olaglig verksamhet hade det alltså
              inte varit tillåtet enligt regeringsformen. Men det är tydligen
              tillåtet enligt vår regeringsform eftersom den inte gäller EU-parlamentet.
            </seg>
            <seg xml:id="i-c006723ef73dab81-0">
              Jag tycker att det hade varit väldigt intressant att få reda
              på vad Beatrice Ask hade tänkt sig att göra för att tillförsäkra
              att EU-parlamentet inte går in och säger vad i Sverige som är
              lagligt eller olagligt i enskilda fall.
            </seg>
            <seg xml:id="i-5f0fab96c0f9843e-0">
              Det är möjligt att det här inte kommer att få någon effekt, därför
              att svenska domstolar, korrekt, kommer att strunta i det här potentiella
              beslutet. Och det tycker jag är rimligt av en svensk domstol.
              Men jag tycker inte att det är rimligt att vi har en ordning där
              vi förlitar oss på att man ska vara tvungen att strunta i beslut
              som fattas i EU-parlamentet för att vi ska få en rättsligt acceptabel
              beslutsordning. Det rimliga vore väl ändå att de regler som reglerar
              vad man beslutar om faktiskt omfattar regler som säger att man
              inte får besluta om vad som är lagligt eller olagligt i enskilda
              fall. Det hade varit väldigt bra om Beatrice Ask hade delat den
              uppfattningen.
            </seg>
            <seg xml:id="i-f4b5dd28574b97e3-0">
              Vidare kan man fråga sig om vi i sådana fall inte borde göra
              om det här i enlighet med den svenska regeringsformen och säga
              att domstolar inte ska ta hänsyn till sådant som riksdagen beslutar
              i stället för att, som det står nu, riksdagen inte får besluta
              om sådant här?
            </seg>
          </u>
          <note type="speaker" xml:id="i-16e6c5b8f1309114-0">
            Anf. 67 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-28">
            <seg xml:id="i-2b0067bf2d5ce6de-0">
              Fru talman! Jag vill först upprepa det jag sade tidigare. Europaparlamentet
              kan inte bestämma vad som ska gälla i svenska domstolar. Det är
              out of the question . Europaparlamentet har en arbetsordning som
              bland annat innebär att det inte bara är beslut man fattar, utan
              man antar också resolutioner och tycker till om både det ena och
              det andra. Vi lever ju i demokratier, så de får väl tycka vad
              de vill, men det har ingen rättslig påverkan.
            </seg>
            <seg xml:id="i-a1950e168600d515-0">
              Vad tänker ministern göra åt det här? Ja, egentligen inte särskilt
              mycket. Däremot är jag rätt aktiv när det gäller att diskutera
              med politiker av olika partifärger och från olika länder om vad
              som är rätt och fel. Och jag tycker att det kanske vore bra om
              Europaparlamentet sansade sig lite och höll sig till sådant som
              är av substans.
            </seg>
            <seg xml:id="i-6f3ecab21c368b6a-0">
              Det finns ingen rättslig påverkan av den här typen av resolutioner
              som har något med våra domstolar eller oss att göra. De kan tycka
              vad de vill. Man kan tänka sig att också FN:s generalförsamling
              tycker något, men det ställer inget krav på oss. Man får naturligtvis
              utgå från att svenska ledamöter deltar i debatterna och på olika
              sätt speglar svenska förhållanden.
            </seg>
            <seg xml:id="i-4888b624c1bc3248-0">
              Men, som sagt, det är irrelevant att lyfta fram den här typen
              av resolution i Europaparlamentet och vara oroad för vad som händer
              där. Den utveckling vi ser när det gäller domstolarnas självständighet
              i Sverige är att vi snarast är på väg eller att det i vart fall
              finns förslag om att ytterligare säkerställa att domstolarna följer
              våra lagar och inte blir politiskt påverkade och definitivt inte
              påverkade av resolutioner och liknande. Det är ett lagstiftningsarbete
              som ligger till grund för de ramar för verksamheten som de ska
              arbeta med.
            </seg>
            <seg xml:id="i-089937367f48edfb-0">
              Som sagt har den här resolutionen ingenting med svenska domstolar
              att göra. Jag tror inte att de kommer att bekymra sig över den.
              Och det finns ingen anledning att vidta några åtgärder mot den.
              Däremot måste vi naturligtvis vi har en Europavalrörelse framför
              oss både du och jag se till att frågor som rör Europaparlamentets
              arbete och vad som är rätt och fel där diskuteras. Det får vi
              göra utifrån våra partiståndpunkter och utifrån svenska förhållanden.
              Men man behöver som sagt inte bekymra sig över just den här resolutionen.
            </seg>
          </u>
          <note type="speaker" xml:id="i-bef9ff9145d5763c-0">
            Anf. 68 LAGE RAHM (mp):
          </note>
          <u who="lage_rahm_ca9cb9" xml:id="i-feae6a75b79b2f0a-1">
            <seg xml:id="i-82cb6f3df72c197e-0">
              Fru talman! Det är som sagt bra om den här resolutionen inte
              får någon effekt. Jag hoppas att vi inte heller ska behöva bekymra
              oss över övriga delar utan kan bortse från dem, för det är på
              många punkter en väldigt dålig resolution även i övrigt. Jag är
              därför tacksam för att Beatrice Ask framför att vi inte ska bry
              oss om resolutionen. Det tycker jag känns bra.
            </seg>
            <seg xml:id="i-67bd8cd9ace88383-0">
              Jag tycker ändå att det ligger en större fråga bakom här. Beatrice
              Ask sade att EU-parlamentet inte kan bestämma vad som ska gälla
              i svenska domstolar. Jag har ändå fått uppfattningen att de deltar
              i lagstiftningsprocessen i EU, som faktiskt har viss effekt på
              vad som gäller i Sverige och därmed också tillämpas av svenska
              domstolar, så det måste ha blivit något fel där.
            </seg>
            <seg xml:id="i-b44f6e8a75f820cf-0">
              Om man nu menar att EU-parlamentet inte får bestämma vad som
              ska gälla i svenska domstolar, är det så att inte heller riksdagen
              får bestämma vad som ska gälla i svenska domstolar i just enskilda
              fall. Det framgår väldigt tydligt av regeringsformen, medan jag
              inte har uppfattat att det finns någon liknande reglering eller
              att den åtminstone inte verkar följas av EU-parlamentet. Det tycker
              jag är tråkigt.
            </seg>
            <seg xml:id="i-86a7317e0f437e68-0">
              Beatrice Ask nämnde FN:s generalförsamling. Det finns ju stora
              skillnader mellan FN:s generalförsamling och EU-parlamentet. Förutom
              att EU-parlamentet är ett parlament och FN:s generalförsamling
              har representanter från regeringar och liknande är de resolutioner
              som antas av FN:s generalförsamling inte alls bindande på samma
              sätt som lagstiftningsarbetet i EU och EG-fördraget är för svenskt
              vidkommande när det gäller domstolar, vilket ju har visat sig
              inte minst när det gäller upphovsrättsfrågorna. Det är därför
              tråkigt att vi inte kan nå enighet om att det vore rimligt att
              EU-parlamentet inte fattar den här typen av beslut. Om det ändå
              görs borde det finnas någon form av om inte kontroll så i varje
              fall sanktion för att de inte ska bedriva den typen av verksamhet
              som man kan tänka sig att det skulle kunna vara om Sveriges riksdag
              beslutade sig för att strunta i regeringsformen.
            </seg>
            <seg xml:id="i-04239e9714f2cbc7-0">
              Jag vill också framhålla att det vore rimligt att regeringen
              kunde ha åsikter om på vilket sätt EU-parlamentets olika beslut
              ska fattas. När den här typen av dokument kommer till ministerrådet
              hoppas jag att regeringen har den uppfattning som jag uppfattar
              att Beatrice Ask nu också har, att den här rapporten rimligtvis
              inte kan ligga till grund för något lagstiftningsarbete som kan
              ha inverkan på enskilda fall.
            </seg>
          </u>
          <note type="speaker" xml:id="i-c32c3a61250ff326-0">
            Anf. 69 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-1588f26ed20e5bc4-0">
            <seg xml:id="i-4fc7d6a4498c2f7c-0">
              Fru talman! Anledningen till att jag ger mig in i den här debatten
              är ett uttalande som justitieminister Beatrice Ask gjorde här
              om att de saker som EU-parlamentet uttalar inte behöver tas på
              så stort allvar, om jag förstod det rätt.
            </seg>
            <seg xml:id="i-e1b849a4b91326f7-0">
              Resolutionsförslag läggs fram av EU-parlamentet. EU-parlamentet
              är ett parlament som företräder Sverige också. Det är viktigt
              att vi lyssnar och tar del av det. Sedan kan man ha olika synpunkter
              på olika resolutionsförslag. Det har funnits resolutionsförslag
              som har diskuterats väldigt mycket i svenska medier som har rört
              svensk arbetsmarknad bland annat. Man kan inte bara säga att det
              är något som det parlamentet har sagt, och sedan behöver man inte
              ta det på så stort allvar.
            </seg>
            <seg xml:id="i-2c1eef7aa07e12c3-0">
              Frågorna ska naturligtvis tröskas vidare i olika instanser. EU-kommissionen
              kommer att ta del av vad EU-parlamentet uttalar i de här frågorna,
              antar jag. På samma sätt kommer förmodligen justitieministern
              att få agera och ta ställning till ett antal frågor när man kommer
              till ministerrådet.
            </seg>
            <seg xml:id="i-87ae41bb3344217a-0">
              Att bara avfärda ett uttalande i samband med ett resolutionsförslag
              känns lite slarvigt. Jag kanske har missuppfattat justitieministern
              här. Det skulle vara bra om man förtydligade att de resolutionsförslag
              som olika utskott i EU-parlamentet lägger fram inte bara kan viftas
              bort med att vi inte behöver bry oss om dem. Det handlade kanske
              bara om det här med domstolsförfarandet. Det kan väl justitieministern
              förtydliga hoppas jag, fru talman.
            </seg>
          </u>
          <note type="speaker" xml:id="i-d1358c33c1f870df-0">
            Anf. 70 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-29">
            <seg xml:id="i-9ba52cd83bbdeb3b-0">
              Fru talman! Interpellanten tar upp en särskild resolution där
              man har yttrat sig över en rapport och är bekymrad över de svenska
              domstolarnas självständighet. Då är det väldigt viktigt för mig
              att påtala att det inte finns någon omedelbar konsekvens här.
              De svenska domstolarna ska varken lyssna på justitieministern
              eller någon annan. De följer lagen och arbetar självständigt,
              och det håller vi på att förstärka. I det sammanhanget är detta
              inte intressant.
            </seg>
            <seg xml:id="i-bca624949013c6fd-0">
              EU-parlamentet har sina resolutionsförslag som är mer ett deltagande
              i debatten. Man yttrar sig över saker, precis som vi diskuterar
              verksamheten i EU-parlamentet. Det är en del av den fria debatten,
              och den är naturligtvis oerhört viktig. Men till skillnad från
              ett medbeslutande, som man har i vissa frågor i lagstiftningsarbetet,
              är detta inte någonting som direkt påverkar verksamheten. Man
              får skilja på detta.
            </seg>
            <seg xml:id="i-87fd10d7a8ed3e4a-0">
              Det jag ville säga till Lage Rahm var att han inte behöver vara
              bekymrad över att en allmänt formulerad resolution får en omedelbar
              konsekvens för svenska domstolar.
            </seg>
            <seg xml:id="i-c3750799a513be80-0">
              All debatt även i Europaparlamentet är intressant för oss alla
              som är politiskt aktiva. Jag respekterar också enskilda ledamöter
              som för fram en åsikt, men det får ingen omedelbar konsekvens.
              Det är klart att debatten i sig är betydelsefull, men just den
              här typen av resolution har ingen omedelbar effekt på det arbete
              som sker här. Vi i Sverige är ganska noga med att vi för att driva
              frågor i EU-sammanhang ska ha ett underlag och en diskussion.
              Det gör vi i ordnade former. Jag tror att det är otroligt viktigt
              att man har struktur på Europasamarbetet, annars vet man inte
              vart det tar vägen.
            </seg>
            <seg xml:id="i-3f0445bcb7aab64f-0">
              Även om det kanske inte är så vänligt sagt vill jag gärna säga
              att man i EU-parlamentet ibland antar resolutioner som är mer
              av fritt tyckande än genomarbetat beslutsfattande av det slag
              som vi är vana vid här. Man har lite andra traditioner ibland.
              Det är lite artfrämmande. Jag tror att det är viktigt att se de
              här olika arbetsformerna, så att man förstår när man verkligen
              på allvar har skäl att vara noga med att ta reda på hur EU-parlamentet
              har agerat.
            </seg>
            <seg xml:id="i-544710c322da1491-0">
              Det var inte ett försök från mig att förminska EU-parlamentets
              betydelse, men i just det här sammanhanget är det inte särskilt
              relevant att vara bekymrad.
            </seg>
          </u>
          <note type="speaker" xml:id="i-9c9d4c5d9f6b9096-0">
            Anf. 71 LAGE RAHM (mp):
          </note>
          <u who="lage_rahm_ca9cb9" xml:id="i-feae6a75b79b2f0a-2">
            <seg xml:id="i-596f9f2164e7e183-0">
              Fru talman! Beatrice Ask nämner att detta inte har någon omedelbar
              konsekvens för hur svenska domstolar beslutar. Det är vi allihop
              väldigt tacksamma för. Det hade varit extremt illa. Det jag lyfte
              fram i interpellationen var snarare en allmän tendens som jag
              tycker att det här gav uttryck för, nämligen att man lade sig
              i enskilda ärenden i ett parlament som har medbeslutande makt
              i sådant som också har överstatlig verkan i Sverige. Jag anser
              inte att det är ett lämpligt sätt att hantera sin maktposition.
              Jag hade hoppats att vi kunde vara eniga där och försöka ändra
              det sätt varpå man bedriver den här typen av verksamhet.
            </seg>
            <seg xml:id="i-08e5a5b9150c0451-0">
              Jag kan hålla med om att det säkert kan komma värre saker från
              EU-parlamentet där man har ännu större skäl att ta upp och diskutera
              det här. Jag hoppas att så inte är fallet, men det kan säkert
              komma. Jag hoppas att justitieministern inte den gången också
              säger att det inte finns någon anledning att göra någonting.
            </seg>
          </u>
          <note type="speaker" xml:id="i-969ecab4dcfcf846-0">
            Anf. 72 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-1588f26ed20e5bc4-1">
            <seg xml:id="i-0c9d0729805cc202-0">
              Fru talman! Det var bra att justitieministern förtydligade att
              hon tycker att man ska ha den respekt för parlamentet som det
              förtjänar. I själva svaret från justitieministern står det att
              det inte är vilket utskott som helst. Det är alltså Europaparlamentets
              utskott för rättsliga frågor som nu förelagt parlamentet ett resolutionsförslag.
              I det förslaget förekommer vissa uttalanden där man uttrycker
              förhoppningar på medlemsstaternas rättsliga myndigheter. Det är
              det som Lage Rahm pekar på. Det är ett utskott som lägger fram
              en resolution och i ett uttalande uttrycker förhoppningar.
            </seg>
            <seg xml:id="i-f81f0ece3a4d80e7-0">
              Oavsett vad man tycker om de här förhoppningarna det är inte
              det jag diskuterar nu är det viktigt att det kommer en signal
              om att man inte kan ställa de kraven på de rättsliga myndigheterna,
              i alla fall inte i Sverige eftersom vi har självständiga domstolar
              här. Jag har uppfattat att det är det som har efterfrågats av
              Lage Rahm.
            </seg>
            <seg xml:id="i-b409f4b59710b550-0">
              Det är inte vilket utskott som helst, utan det är ett utskott
              som hanterar de här frågorna av rättslig karaktär. Därför tycker
              jag att det i sig är lite anmärkningsvärt.
            </seg>
          </u>
          <note type="speaker" xml:id="i-d6b435c956702543-0">
            Anf. 73 Justitieminister BEATRICE ASK (m):
          </note>
          <u who="unknown" xml:id="i-b262fcd6ac3384db-30">
            <seg xml:id="i-2f8a89d38d419bb2-0">
              Fru talman! Det är klart att det rättsliga utskottet är otroligt
              viktigt. Men en resolution av det slag som interpellanten frågar
              om är närmast att betrakta som ett uttryck för vad en majoritet
              i det utskottet tycker i en viss fråga vid en viss tidpunkt. Det
              har ingenting att göra med Europaparlamentets roll som medbeslutande
              i lagstiftningsprocessen.
            </seg>
            <seg xml:id="i-ea983314cbc5a07b-0">
              Även om det är en halsbrytande jämförelse är det ungefär som
              att jämföra riksdagsbeslut med interpellationsdebatter. Interpellationsdebatter
              är oerhört viktiga, men de får ingen omedelbar effekt på lagstiftningsarbetet.
              Det är inte ens så att vi kräver att partier ska ifrågasätta om
              någon interpellant har varit lite vildvuxen i sin argumentation.
              Det är ett uttryck för åsikter. Även om många skulle delta i en
              interpellationsdebatt tror jag inte att man nödvändigtvis känner
              sig bunden av det i det formalistiska arbetet och i sitt beslutsfattande.
              Det är två helt olika delar av den demokratiska verksamheten som
              behövs.
            </seg>
            <seg xml:id="i-26983d1eb73d9b68-0">
              Jag tror att det är viktigt att skilja på de här sakerna och
              att vara tydlig med det. Jag tycker att det också vore väldigt
              märkligt om, som interpellanten anförde, riksdagen eller regeringen
              i Sverige skulle gå ut varje gång man tycker någonting i de här
              utskotten och säga att de inte borde få tycka det eller nämna
              någonting som förekommer i Sverige. Det skulle begränsa debatten
              på ett sätt som säkert inte vore bra.
            </seg>
            <seg xml:id="i-7f40636244c3fecc-0">
              När det dyker upp ärenden där det ska fattas beslut och som har
              väldigt stor betydelse är det viktigt att vi är aktiva och ser
              till att vi reagerar. Men jag tror att det vore omöjligt att formellt
              ge sig in på att försöka begränsa eller ha synpunkter på den här
              typen av resolutionsuttalanden.
            </seg>
          </u>
          <note xml:id="i-0d96788aaba4f92c-7">
            Överläggningen var härmed avslutad.
          </note>
          <note xml:id="i-b598b28b931052fd-0">
            11 § Svar på interpellation 2008/09:259 om barncancer och kärnkraft
          </note>
          <note type="speaker" xml:id="i-292bd2178ff9dc43-0">
            Anf. 74 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-31">
            <seg xml:id="i-a650c6f3d4cdce59-0">
              Fru talman! Per Bolund har frågat mig om jag avser att ta initiativ
              till att en oberoende, vetenskaplig studie genomförs i Sverige
              för att utreda om det finns kopplingar mellan barncancer och den
              svenska kärnkraften.
            </seg>
            <seg xml:id="i-82374804e9e0929a-0">
              Låt mig till en början slå fast att det inte ska finnas någon
              ökad risk för cancer förknippad med att bo nära ett kärnkraftverk,
              varken för barn eller vuxna.
            </seg>
            <seg xml:id="i-ec03726e53dcb6b6-0">
              Kärnkraften ska underkastas stränga säkerhetskrav. Strålsäkerhetsmyndigheten
              har bland annat den viktiga uppgiften att stå för tillsyn av strålskydd
              och kärnsäkerhet. Myndigheten har därmed även i uppgift att finansiera
              forskning av hög kvalitet och relevans.
            </seg>
            <seg xml:id="i-b172b8917efdac7a-0">
              Regeringen har under flera år förstärkt arbetet med strålskydd
              och kärnsäkerhet. Myndigheterna Statens strålskyddsinstitut och
              Statens kärnkraftsinspektion har lagts samman för ett effektivare
              och samordnat arbete. I takt med att våra kärnkraftverk blir äldre
              ökar kraven på tillsynen. Regeringen har förstärkt budgeten för
              Strålsäkerhetsmyndigheten så att tillsynen av de kärntekniska
              anläggningarna kan öka, bland annat för att säkerställa säkerheten
              vid modernisering och eventuella effekthöjningar.
            </seg>
            <seg xml:id="i-a910545e373b267e-0">
              Regeringen har också ökat resurserna till forskning. Det är av
              största vikt att forskningsläget hålls aktuellt, och riskbedömningar
              görs kontinuerligt.
            </seg>
            <seg xml:id="i-127491c960890e53-0">
              Strålsäkerhetsmyndigheten finansierar sedan 2008 tre högre forskartjänster
              vid det nybildade Centrum för strålskyddsforskning vid Helsingforss
              universitet. Syftet med centret är att långsiktigt stödja utbildning
              och forskning inom strålskyddsområdet. Strålsäkerhetsmyndigheten
              och centret bevakar den internationella forskningen inom området
              och verkar för att Sverige fortsätter en lång tradition av utbildning
              och forskning vad gäller verkan av strålning på människa och miljö.
              Anläggningen är öppen för forskare på nationell och internationell
              nivå. Öppenheten möjliggör för den kontinuerliga prövning av de
              vetenskapliga resultaten om ofrivillig strålning som krävs.
            </seg>
            <seg xml:id="i-3f07d2be66916c1a-0">
              Per Bolund hänvisar till en undersökning beträffande strålrisker
              i närheten av kärnkraftverk. Enligt ansvarig myndighet finns hittills
              ingen vetenskaplig studie som bekräftar särskilda risker av det
              slag som Per Bolund hänvisar till.
            </seg>
            <seg xml:id="i-6d6557a51c361c71-0">
              Jag har dock erfarit att Strålsäkerhetsmyndigheten kommer att
              ta initiativ till en kunskapssammanställning över forskningsläget
              på detta område. I sammanställningen kommer det också att finnas
              förslag på hur vi fortsättningsvis bör ta om hand den oro som
              ges uttryck för. Det är ett bra initiativ, och jag ser fram emot
              resultatet.
            </seg>
          </u>
          <note type="speaker" xml:id="i-70005f72cce1637d-0">
            Anf. 75 PER BOLUND (mp):
          </note>
          <u who="per_bolund_0a9708" xml:id="i-cba5a04b44f1bd8b-0">
            <seg xml:id="i-ea25d5e5962353be-0">
              Fru talman! Jag betraktar mig som en lugn person. Jag hetsar
              inte upp mig i politiska sammanhang särskilt ofta. Men när jag
              läser miljöministerns svar på min interpellation blir jag faktiskt
              upprörd.
            </seg>
            <seg xml:id="i-9772a453405d6f13-0">
              Jag tycker att hela svaret visar på en ovilja att ta frågan på
              allvar. Interpellationssvaret bygger på tre linjer: ignorera,
              bagatellisera och avdramatisera.
            </seg>
            <seg xml:id="i-e36f2c367374346a-0">
              Ministern försöker på alla sätt ignorera de många varningssignaler
              som jag belyser i min interpellation och som finns beträffande
              ökade cancerfrekvenser i kärnkraftssammanhang.
            </seg>
            <seg xml:id="i-84847e6a2565c828-0">
              Ministern väljer att bagatellisera all den forskning som visar
              på samband som han uppenbarligen inte är intresserad av att se.
            </seg>
            <seg xml:id="i-1e16b45b761112ce-0">
              Slutligen väljer han att inte ta de varningar som finns på allvar
              utan försöker avdramatisera de starka kopplingar som faktiskt
              har visats runt om i världen.
            </seg>
            <seg xml:id="i-bd13e6102238c052-0">
              I svaret skriver ministern att jag hänvisar till en undersökning,
              som han dessutom avfärdar. Jag vet inte om det är en medveten
              förvrängning av sanningen eller om han inte har läst eller förstått
              min fråga, men bara i min skriftliga interpellation, som är på
              en knapp A 4-sida, nämner jag tre av varandra oberoende studier
              som visar på precis den här kopplingen mellan närheten från bostaden
              till kärnkraftsanläggningen och en ökad leukemifrekvens hos barn.
            </seg>
            <seg xml:id="i-7240674c311948f8-0">
              Utöver de tre som jag nämner finns det dessutom ett antal andra
              studier från andra länder runt om i världen som visar på precis
              samma koppling. I USA finns det en studie från 2008 som visar
              att dödsfall bland barn på grund av leukemi ökar med upp till
              14 procent nära kärnkraftverk runt om i landet. I Tyskland har
              man i en studie från 2007 visat ett tydligt samband mellan avståndet
              från ett kärnkraftverk och risken för ett barn att få cancer före
              sin femte födelsedag. En annan rapport har gjort en sammanställning
              av 17 olika studier från nio olika länder av 139 olika kärnkraftsanläggningar.
              I alla de här 17 studierna har man visat ett samband mellan leukemifrekvensen
              hos barn och hur nära en kärnkraftsanläggning de bodde.
            </seg>
            <seg xml:id="i-1726565519f9f928-0">
              Att miljöministern sedan väljer att avfärda de här studierna
              som ovetenskapliga är fullständigt obegripligt. Alla de studier
              som jag nämner är publicerade i vetenskapliga tidskrifter där
              de som vanligt har granskats av andra vetenskapsmän inom samma
              område, precis på samma sätt som all annan vetenskaplig forskning
              presenteras.
            </seg>
            <seg xml:id="i-03807a9bf44783e2-0">
              Jag måste säga att svaret från miljöministern blir nästan parodiskt
              när han först hävdar att det inte finns några vetenskapliga studier
              som visar kopplingen mellan barnleukemi och kärnkraft för att
              sedan, i nästa stycke, välkomna en kunskapssammanställning av
              just denna ovetenskapliga forskning. Hur ska en sådan studie,
              som går in med ett sådant angreppssätt, kunna visa några relevanta
              resultat? Man måste ändå ha en sådan ambition. Om man nu vill
              sammanställa kunskap så måste man ju åtminstone ta den på allvar.
            </seg>
            <seg xml:id="i-8224e76322eab414-0">
              Jag kan förstå att den här frågan är känslig, nu när regeringspartierna
              har kommit överens om att man vill bygga ut ny kärnkraft. Men
              jag skulle önska att vi kunde låta bli att partipolitisera frågor
              som handlar om människors liv och människors hälsa. Jag hoppas
              att jag inte behöver påminna miljöministern om att han faktiskt
              är minister för hela Sveriges befolkning och inte bara för de
              6 procent som står bakom Centerpartiet eller de 44 procent som
              stöder regeringspartierna.
            </seg>
            <seg xml:id="i-f623f56b054c8ba3-0">
              När det finns en oro bland människor kring cancerrisker i samband
              med närhet till kärnkraft och den bekräftas av ett flertal olika
              studier från många olika länder tycker jag att miljöministern
              faktiskt borde ta sitt ansvar och ta initiativ till att genomföra
              en oberoende och vetenskaplig studie av frågan i Sverige. Ministern
              säger själv att det inte finns någon sådan studie i svaret. Varför
              tar han då inte initiativ till att det genomförs en sådan studie
              så att vi får fakta på bordet och så att vi får ett kunskapsläge
              som vi alla kan enas omkring? Jag kan inte förstå varför miljöministern
              inte ser till att frågan utreds i botten även i Sverige, precis
              som man har gjort i så många andra länder.
            </seg>
          </u>
          <note type="speaker" xml:id="i-83f79b4741bbe391-0">
            Anf. 76 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-32">
            <seg xml:id="i-d41e8fcf3262bc3d-0">
              Fru talman! Först av allt får jag hälsa Per Bolund välkommen
              tillbaka från föräldraledigheten. Det har säkert gett tillfälle
              till kraftsamling och återhämtning. Jag inser nu också att vi
              också har samlat kraft för väldigt mycket hårda ord. Det tycker
              jag kanske är lite överraskande, och jag tänkte själv försöka
              bidra till att lugna ned tonen lite grann.
            </seg>
            <seg xml:id="i-132c6179f462a531-0">
              Jag tycker att vi ska slå fast att det inte finns några som helst
              olika uppfattningar mellan mig och Per Bolund eller regeringen
              och övriga i riksdagen här. Det är mycket stränga säkerhetskrav
              som gäller för kärnkraften. Det är precis det jag har konstaterat.
              De ska dessutom uppfyllas. Det är inget kanske eller utifall att
              utan det är ett ska. De ska uppfyllas.
            </seg>
            <seg xml:id="i-2943b1a87fe5b593-0">
              Nästa steg är om jag där kom om igen de hårda orden ignorerar,
              bagatelliserar och avdramatiserar. Nej, verkligen inte! Men jag
              kan möjligen tänka, när jag lyssnar på Bolund, att skillnaden
              i syn mellan oss gäller vad som skapar största möjliga säkerhet.
              Jag menar att säkerheten inte ligger i att jag personligen, på
              mitt rum uppe i Miljödepartementet, sitter och bedömer sanningshalten
              i och värdet av olika vetenskapliga undersökningar, utan jag anser
              att det ska de göra som verkligen har kompetensen att fullt ut
              göra det, och inte bara så att det tillfälligt ska bero på om
              de råkar finnas till hands. Jag vill ha ett helt system som är
              uppbyggt för att just garantera att säkerhetskraven, som är mycket
              högt ställda, uppfylls. Det är så jag arbetar.
            </seg>
            <seg xml:id="i-a885565649749642-0">
              Det innebär att jag hela tiden följer upp frågan med den ansvariga
              myndigheten, och jag har hela tiden kunnat konstatera att de har
              mycket noggrann bevakning av den. Det är de som i detta fall konstaterar
              att det inte är något fel på undersökningen. Det säger inte jag
              heller, och inte heller står det i interpellationssvaret. Den
              bevisar över huvud taget inte det samband som Per Bolund hävdar,
              vilket visar värdet av att vända sig till den vetenskapliga kompetensen
              och de som verkligen har sakkunskapen innan vi, på politiska grunder,
              rycker ut och drar våra egna slutsatser.
            </seg>
            <seg xml:id="i-eb1b8a8a632fc63b-0">
              Dessutom har jag sett till att resurserna ökar både för att bevaka
              själva säkerheten och för att forskningen och bevakningen ska
              finnas även i fortsättningen. Det är mycket starkare än att jag
              sitter och gör egna, personliga, bedömningar på Miljödepartementet.
            </seg>
            <seg xml:id="i-976d2d24d9c648b8-0">
              Slutligen handlar det även om att säkerställa att den forskning
              som görs i sin tur granskas av oberoende forskare. Det är då man
              kan få en balans mellan bredd, synpunkter och att frågorna tas
              på allvar, i stället för att hasta i väg och bara arbeta, om uttrycket
              tillåts, lite mer amatörmässigt. I så fall riskerar vi att säkerheten
              inte blir tillräckligt stor. Det tycker jag är viktigt att göra
              eftersom vi i grunden har en gemensam bedömning av hur viktigt
              det är att slå vakt om säkerheten i kärnkraften.
            </seg>
          </u>
          <note type="speaker" xml:id="i-b1537c6aa57f4b74-0">
            Anf. 77 PER BOLUND (mp):
          </note>
          <u who="per_bolund_0a9708" xml:id="i-cba5a04b44f1bd8b-1">
            <seg xml:id="i-5035423c9fd17e51-0">
              Fru talman! Miljöministern hänvisar till stränga säkerhetskrav
              och säger att det inte ska innebära någon ökad risk för cancer
              att bo i närheten av kärnkraftverk. Hur kan miljöministern veta
              att de kriterierna uppfylls, att det verkligen är så? Det står
              tydligt i det skriftliga svaret att det inte finns någon vetenskaplig
              studie utförd i Sverige. Hur kan miljöministern då veta att de
              stränga säkerhetskraven har gett den effekt vi vill ha och att
              det inte finns någon ökad barnleukemifrekvens i närheten av kärnkraftverk
              i Sverige? I ett antal studier runt om i världen har man påvisat
              att så är fallet.
            </seg>
            <seg xml:id="i-83ee9a30c2e3c4ac-0">
              Ministern glider på ett oroväckande sätt beträffande sanningen
              när han säger att det inte finns några sådana kopplingar inom
              forskningen. Det man inte har kunnat påvisa det kan jag erkänna
              är att det skulle finnas ett tydligt samband mellan just strålning
              och leukemifrekvenser. Varför det finns en ökad frekvens av leukemi
              i närheten av kärnkraftsanläggningar är inte bevisat. Däremot
              kan man tydligt påvisa att det finns en koppling, att frekvensen
              av barnleukemi är högre runt ett antal kärnkraftsanläggningar
              runt om i världen.
            </seg>
            <seg xml:id="i-4e53763d1832533c-0">
              Det första steget måste väl vara att påvisa detta. Om vi i Sverige
              inte ens har visat att det finns en sådan koppling är det omöjligt
              att gå vidare och studera varför den kopplingen finns. Men inte
              ens det första steget vill miljöministern ta initiativ till att
              gå vidare med. Det tycker jag är upprörande.
            </seg>
            <seg xml:id="i-56abd6374e5e42d4-0">
              Strålsäkerhetsmyndigheten har uppenbarligen inte tagit sitt ansvar
              här. Miljöministern försöker hänvisa frågan till myndigheten.
              De har inte gjort det. Det finns ingen sådan vetenskaplig studie,
              vilket myndigheten själv tydligt påpekar.
            </seg>
            <seg xml:id="i-86a9c91cd51d743d-0">
              Jag kan konstatera att den tyske miljöministern tagit denna fråga
              på betydligt större allvar än hans svenske kollega och gett strålskyddsmyndigheten
              i Tyskland i uppdrag att gå vidare och studera frågan i grunden,
              ta reda på vad kopplingen beror på. Det är dock inte vår miljöminister
              beredd att göra, vilket jag tycker är väldigt, väldigt tråkigt,
              för att uttrycka det milt.
            </seg>
            <seg xml:id="i-a1f1fd74b8ce7b85-0">
              Man kan se att det finns en klar vilja från vetenskapligt håll
              att utreda frågan i grunden. Jag noterar att Lars Barregård vid
              Miljömedicinskt Centrum på Sahlgrenska Universitetssjukhuset i
              medierna sagt att han skulle vilja undersöka förekomsten av barnleukemi
              kring Ringhals, detta just för att minska oron. Jag förstår inte
              varför miljöministern inte kan se till att resurser ställs till
              förfogande så att man kan få fakta på bordet och avgöra frågan.
              Det är lite genant att Sverige som har god statistik över cancer
              och andra sjukdomar inte kan göra det som gjorts i så många andra
              länder, nämligen se till att frågan utreds.
            </seg>
            <seg xml:id="i-6bae3cd2333b70d0-0">
              Jag kan också notera att det finns en studie i mindre skala från
              Sverige som visar på den mycket oroande kopplingen mellan barnleukemi
              och kärnkraft. Vid universitetssjukhuset i Lund studerade man
              1997 cancerfrekvensen runt Barsebäck. I studien fann man att det
              inte fanns någon koppling till cancer generellt men just när det
              gällde barnleukemi, som min fråga rör, var frekvensen runt Barsebäck
              dubbelt så hög som det förväntade.
            </seg>
            <seg xml:id="i-40601e57db22095f-0">
              Vore det inte rimligt att ta den studien på allvar och se till
              att man gick vidare och genomförde liknande studier runt andra
              kärnkraftsanläggningar i Sverige så att vi fick fram fakta på
              bordet? Är det en ökad risk? Finns det anledning för människorna
              som bor där att vara oroliga eller inte? Vad är faran med att
              få fram dessa fakta?
            </seg>
            <seg xml:id="i-8b8fb1deb486af46-0">
              Miljöministern kan inte bara hänvisa till myndigheter. Det finns
              bra redskap som miljöministern kan använda sig av. Man kan tillsätta
              en statlig offentlig utredning för att få reda på om det finns
              ett sådant samband. Man kan i regleringsbrevet till Strålsäkerhetsmyndigheten
              tydligt skriva in: Vi ber er ta reda på detta. Vi har uppmärksammat
              att det finns studier runt om i världen som visar att det finns
              en koppling. Kan ni vara snälla och ta fram fakta och visa om
              det finns en sådan koppling även i Sverige?
            </seg>
            <seg xml:id="i-c3c2bef5f7f859eb-0">
              Vari ligger det orimliga i att agera som miljöminister?
            </seg>
          </u>
          <note type="speaker" xml:id="i-064ca2eb073c7e9c-0">
            Anf. 78 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-1588f26ed20e5bc4-2">
            <seg xml:id="i-3613bc156d21fed9-0">
              Fru talman! Jag tackar Per Bolund för att han tar upp en viktig
              fråga. Jag förstår den upprördhet som Per Bolund ger uttryck för.
              Han är småbarnsförälder. Mina barn är större, men det är svårt
              att inte känna ett engagemang när man läser de rapporter som kom
              nästan samtidigt med att den borgerliga regeringen presenterade
              sin förhoppningsfulla inställning till mer framtida kärnkraft.
              Det är klart att man blir oroad.
            </seg>
            <seg xml:id="i-baa94c6b309e51b8-0">
              En sak som jag funderat över, fru talman, är om vi hade fått
              ett annat svar av de ministrar som sysslar med folkhälsofrågor,
              framför allt sjukvård. Hade man kunnat svara på samma sätt om
              den typen av forskning som Per Bolund hänvisar till fanns? Hade
              man kunnat avfärda det hela med att det inte behöver göras någon
              undersökning?
            </seg>
            <seg xml:id="i-21c0e9206dcc0428-0">
              Vi får gång på gång höra att forskningsresultat har visat både
              det ena och det andra och att det är viktigt att vi i Sverige
              går vidare och tittar på om samma slags samband finns hos oss.
              Att inte ta frågan på allvar så har både Per Bolund och jag uppfattat
              svaret från Andreas Carlgren tycker jag är lite bekymmersamt.
              Om man som miljöministern skriver har erfarit att Strålsäkerhetsmyndigheten
              kommer att ta initiativ förstår man att initiativet i alla fall
              inte ligger hos ministern.
            </seg>
            <seg xml:id="i-bc92ed297a139d7a-0">
              Har ministern tänkt ta andra initiativ? Det framgår i alla fall
              inte av svaret. Någon studie vill han uppenbarligen inte ta del
              av. Han vill inte starta någon oberoende vetenskaplig studie,
              men frågan är om det just när det gäller frågan om kärnkraft och
              de risker som finns med den finns andra initiativ som miljöminister
              Andreas Carlgren är intresserad av att ta del av, att starta upp,
              att ta initiativ till.
            </seg>
          </u>
          <note type="speaker" xml:id="i-5be0a6775e4a8fae-0">
            Anf. 79 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-33">
            <seg xml:id="i-8251116039e1086c-0">
              Fru talman! Först av allt vill jag välkomna engagemanget. Det
              har vi gemensamt. Jag tycker att det är mycket viktigt att ledamöterna
              har det stora engagemanget när det gäller kärnkraftssäkerheten.
              Jag kan konstatera att ingenting av det som Per Bolund och Eva-Lena
              Jansson tar upp säger emot det faktum att vi har en gemensam syn
              på hur viktigt det är att kärnkraftens säkerhet uppfylls. Vi har
              mycket stränga krav, och de ska uppfyllas.
            </seg>
            <seg xml:id="i-98a52d4277c07faa-0">
              Jag menar att skillnaden mellan oss inte ligger i vare sig engagemanget
              eller vad gäller säkerhetskraven i grunden, utan i hur vi tror
              att säkerheten bäst uppfylls. Där skiljer vi oss kanske åt. I
              grunden blir det mycket säkrare, menar jag. I grunden handlar
              det om att också ta riskerna på mycket större allvar, se till
              att hela kedjan av säkerhet fungerar samt att även kontrollen
              fungerar.
            </seg>
            <seg xml:id="i-cdee3b30aea6c05c-0">
              Medborgare i Sverige skulle känna sig mycket mer osäkra om en
              vetenskaplig studie uppmärksammades först ifall miljöministern,
              eller för den delen någon annan minister, tog initiativet. Det
              är mycket säkrare för medborgarna, för alla dem som bor kring
              kärnkraftverken, om de vet att det finns en ansvarig myndighet,
              att det finns forskare som har ansvar och till uppgift att följa
              frågan, samt att det tilldelas mer resurser, vilket också sker.
              Dessutom är det viktigt att se till att fakta, forskning, kan
              utsättas för oberoende granskning så att vi genom hela kedjan
              kan säkerställa att vetenskapen tas till vara, de nya studierna
              granskas, och inget lämnas åt slumpen. Jag menar att det är ett
              oerhört mycket säkrare arbetssätt.
            </seg>
            <seg xml:id="i-e6b0e2a30b92bc47-0">
              Det är ingen hemlighet hur nära jag samarbetar med den tyske
              socialdemokratiske miljöministern. På den här punkten har jag
              dock uppfattningen att det sätt som vi i den svenska regeringen
              arbetar på, de insatser vi har gjort och det system vi nu bygger
              upp, inte minst genom en kraftfull myndighet som blir navet i
              det arbetet, är en starkare grund också för säkerhetsarbetet i
              Sverige. Det ger samlat en större säkerhet för invånarna, och
              det tycker jag är det viktiga.
            </seg>
            <seg xml:id="i-5f19eba7f223fcd6-0">
              Låt mig också bara klargöra en missuppfattning. Per Bolund säger
              gång på gång att det inte finns någon vetenskaplig studie som
              har utförts i Sverige. Det är en missuppfattning. Visst finns
              det det! Den studie som senast utfördes, år 1995, bekräftade inte
              ett sådant samband som Per Bolund hänvisar till.
            </seg>
            <seg xml:id="i-0357ff2652c17091-0">
              Nu har också experterna, de som har det vetenskapliga ansvaret
              för granskningen på säkerhetsmyndigheten, tittat på och bedömt
              den senaste undersökningen och raden av andra undersökningar,
              där det över huvud taget naturligtvis inte finns någon rädsla
              för fakta, och konstaterat att de inte tillför de belägg som Per
              Bolund hela tiden hävdar finns.
            </seg>
            <seg xml:id="i-9c62a015d980c66a-0">
              Frågorna är till sist för människor: Ska jag lita mer på Per
              Bolund? Skulle jag kanske lita mer på Andreas Carlgren? Eller
              ska jag lita till dem som har kompetensen och den vetenskapliga
              kunskapen och som i sin tur blir granskade av dem som har vetenskaplig
              kompetens och kunskap, men från andra synvinklar?
            </seg>
            <seg xml:id="i-abf3e98dac5a21e6-0">
              Jag för min del menar att det sistnämnda är att ta det på större
              allvar. Det är att ge säkerheten större roll.
            </seg>
            <seg xml:id="i-8638c986aeab361d-0">
              I grunden tror jag att det går att hitta mycket kloka vägar för
              detta. Det blir mycket bättre än om jag rycker ut och tar enskilda
              initiativ. Däremot är det hela tiden min roll och mitt ansvar
              att hålla tummen i ögat på de ansvariga och se till att de utför
              sitt jobb. Det har jag gjort konsekvent och därför också ökat
              resurserna för detta.
            </seg>
          </u>
          <note type="speaker" xml:id="i-d2b7750b112f9783-0">
            Anf. 80 PER BOLUND (mp):
          </note>
          <u who="per_bolund_0a9708" xml:id="i-cba5a04b44f1bd8b-2">
            <seg xml:id="i-2ca354aaefbefeb8-0">
              Fru talman! Jag misstänkte att miljöministern skulle ta upp just
              studien från 1995. Jag har också läst den studien och kan konstatera
              att det finns frågetecken kring den, till exempel om vilken aggregationsnivå
              man har tittat på problemet på. Har man gått ned tillräckligt
              mycket på en lämplig geografisk nivå för att få fram de fakta
              som behövs? Det kan ifrågasättas. Som jag var inne på: När man
              gör det, som i fallet med Barsebäck, finner man att det finns
              en ökad frekvens av barnleukemi även i Sverige, vilket är oroande.
              I det här fallet var det ett ganska litet underlag. Jag skulle
              verkligen välkomna om man nu tog det på allvar och gick vidare
              med frågan, vilket ministern tyvärr inte säger sig vilja göra.
            </seg>
            <seg xml:id="i-300db3461329462f-0">
              Ministern försöker måla upp bilden att det skulle finnas en motsättning
              mellan att man har en myndighet som organiserar forskning och
              att man som minister får oroande signaler och går in och begär
              ytterligare underlag från denna myndighet. Varför skulle det finnas
              en sådan motsättning? När ministern begär att få in ytterligare
              material och ytterligare undersökningar, omöjliggör det på något
              sätt Strålsäkerhetsmyndighetens egen forskning? Är det så att
              de lägger ned den helt och hållet för att ministern begär ett
              underlag? Självklart inte! Självklart är det så att det finns
              ett behov av att ha en myndighet som har organiserad forskning
              runt om i landet i olika strålskyddsfrågor. Men det finns absolut
              ingenting som hindrar att miljöministern också agerar i den frågan
              och begär in underlag. Man har sett att det finns en oro och att
              det finns studier runt om i världen som visar på ett samband.
              Ministern skulle kunna säga: Kan jag få ett underlag som visar
              om denna koppling finns även i Sverige, tack? Men det steget är
              uppenbarligen miljöministern inte beredd att ta, vilket är väldigt
              tråkigt.
            </seg>
            <seg xml:id="i-55e270c9f77761d4-0">
              Det är bra att Strålsäkerhetsmyndigheten ska göra en kunskapssammanställning.
              Men jag tycker inte att det är tillräckligt bra. Den kunskap och
              information som vi har i dag räcker uppenbarligen inte till för
              att dra slutsatser.
            </seg>
            <seg xml:id="i-51f7c09344d13af2-0">
              Jag skulle avslutningsvis verkligen från djupet av mitt hjärta
              vilja be miljöministern att tänka om i frågan. Jag tycker inte
              att han har visat på några som helst argument i debatten för varför
              han inte vill medverka till att öka kunskapen i frågan. Varför
              är ministern rädd för fakta? Varför tar han inte initiativ till
              att få en grundlig genomgång av frågan i Sverige också?
            </seg>
          </u>
          <note type="speaker" xml:id="i-7d6d9b712ce60bc0-0">
            Anf. 81 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-1588f26ed20e5bc4-3">
            <seg xml:id="i-a3ccd46b51d8ebc4-0">
              Fru talman! I början av veckan hörde en läkare av sig till mig.
              Han var väldigt oroad över den debatt som hade påbörjats. Han
              insåg att väldigt många av dem som nu vill ha ökad kärnkraft på
              något sätt skulle vinna debatten. Han har hållit på med de här
              frågorna i många år. I över tio års tid har han debatterat just
              faran med kärnkraft. Han var väldigt engagerad, precis som Per
              Bolund har visat att han är.
            </seg>
            <seg xml:id="i-1f82bdff41e33d6f-0">
              I svaret från miljöministern hänvisar denne till att Strålsäkerhetsmyndigheten
              kommer att ta initiativ till en kunskapssammanställning över forskningsläget
              på detta område. Jag uppfattar att det handlar om strålrisker
              i närheten av kärnkraftverk. Det Per Bolund har tagit upp i sin
              fråga handlar inte bara om strålrisker, utan om förekomsten av
              kärnkraftverk och barnleukemi och om det finns andra faktorer
              som kan ha inverkan på det här. Det vore välkommet om miljöministern
              tog initiativ och visade engagemang i frågorna. Jag är förvånad.
              Jag tror inte att man kommer undan debatten, även om man nu försöker
              slinka undan.
            </seg>
            <seg xml:id="i-a6624eabb285515e-0">
              När man tittar lite närmare på kärnkraft kan man gå in på myndigheters
              hemsidor, till och med på länsstyrelsens sida, och se vad man
              ska göra vid en kärnkraftsolycka. Det finns ganska tydliga instruktioner
              hos myndigheter, länsstyrelser med flera. Men när det gäller vindkraftsolyckor
              finns det inte information att tillgå om vad man bör göra. Det
              tycker jag är ganska talande i frågan, fru talman.
            </seg>
          </u>
          <note type="speaker" xml:id="i-253bbaa7d88fa9b2-0">
            Anf. 82 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-34">
            <seg xml:id="i-22ab528224e71f85-0">
              Fru talman! Jag välkomnar verkligen det engagemang som finns
              i frågorna. Jag konstaterar också att debatten verkligen har visat
              att det finns ett gemensamt engagemang och en gemensam syn på
              hur viktig kärnkraftssäkerheten är. Där har vi verkligen ingenting
              som skiljer sig åt.
            </seg>
            <seg xml:id="i-98f34c12e43c281b-0">
              Däremot kan jag när jag anklagas för att inte ta frågorna på
              allvar bara konstatera att jag sannerligen gör det och har visat
              detta genom att det satsas mycket mer på frågorna. Det görs mycket
              mer än tidigare. Det tas på större allvar.
            </seg>
            <seg xml:id="i-7f872aecdeb9f410-0">
              När kritiken kommer om att vi inte vill gå vidare med frågan
              konstaterar jag att det har gjorts. Det har gjorts i omgångar
              och görs också nu, och det är precis det vi säkerställer.
            </seg>
            <seg xml:id="i-3f6cb9c87d1317ce-0">
              På påståendet att jag skulle vara rädd för fakta svarar jag:
              verkligen inte! Självklart har jag begärt underlag av Strålsäkerhetsmyndigheten
              för att hela tiden följa upp att man verkligen tar ansvaret. Jag
              har kunnat konstatera att man har gjort det.
            </seg>
            <seg xml:id="i-e30c291d1f7163fc-0">
              Det finns naturligtvis ingen risk för att Strålsäkerhetsmyndigheten
              skulle läggas ned om det var så att man inte hade den här tryggheten
              också. Det blir väldigt överdrivet.
            </seg>
            <seg xml:id="i-4c8d50e389f81d5b-0">
              Som ett belägg för hur vi arbetar: När vi ökade anslaget till
              myndighetens forskning och säkerhetsarbete inrättade man också
              det arbete som nu sker vid både Helsingforss universitet och Karolinska
              Institutet. Man skapar ett slags centrum för excellens inom strålskyddsforskning
              i Sverige. Det säkerställer en mycket bättre kunskap än om vi
              avgör kunskapen bara här. Sammantaget menar jag att detta visar
              att arbetet sker, precis som jag redogjorde för i interpellationssvaret.
              Det är viktigt att det arbetet utförs i fortsättningen också.
            </seg>
          </u>
          <note type="speaker" xml:id="i-9aea96ff0c032cd4-0">
            Anf. 83 PER BOLUND (mp):
          </note>
          <u who="per_bolund_0a9708" xml:id="i-cba5a04b44f1bd8b-3">
            <seg xml:id="i-09555889193905e7-0">
              Fru talman! Jag har absolut inte sagt att Strålsäkerhetsmyndigheten
              skulle läggas ned om miljöministern agerade. Vad jag sade var
              att det lät på miljöministern som att om han agerade och begärde
              in ny information skulle myndigheten lägga all annan forskning
              åt sidan. Jag hoppas att miljöministern också inser att det inte
              kommer att hända. Det går mycket väl att parallellt ha en myndighetsforskning
              och en miljöminister som går in och begär ytterligare underlag
              i en viss fråga. Ingen har sagt att Strålsäkerhetsmyndigheten
              skulle läggas ned, som miljöministern sade alldeles nyss.
            </seg>
          </u>
          <note xml:id="i-0d96788aaba4f92c-8">
            Överläggningen var härmed avslutad.
          </note>
          <note xml:id="i-ed513e378d400efc-0">
            12 § Svar på interpellation 2008/09:289 om sammanhållen skoterpolitik
          </note>
          <note type="speaker" xml:id="i-748e6e103a68661d-0">
            Anf. 84 Miljöminister ANDREAS CARLGREN (c):
          </note>
          <u who="unknown" next="cont" xml:id="i-7b7d0203613975a1-1">
            <seg xml:id="i-6dd823fb6eaad365-0">
              Fru talman! Lars U Granberg har frågat mig om jag har kontroll
              över hur långt Vägverkets arbete för en långsiktig skoterpolitik
              har kommit, när jag avser att ta initiativ till att riksdagen
              får ett förslag att ta ställning till och när jag avser att ta
              initiativ till ett förslag till ny terrängkörningslagstiftning.
            </seg>
          </u>
          <note xml:id="i-9a703f0a871c5e6e-0">
            Generaldirektören för Vägverket fattade den 1 november 2006 ett
            beslut om nationellt ansvar för snöskoterfrågor i Vägverket.
          </note>
          <u who="unknown" prev="cont" xml:id="i-c959a0db9fb7dd95-1">
            <seg xml:id="i-cae6355d8a622426-0">
              Chefen för Vägverkets Region Mitt fick genom detta beslut ansvaret
              för att se till att förbättra samverkan med andra aktörer, sprida
              kunskap och goda exempel, både utom och inom Vägverket, och följa
              utvecklingen på området.
            </seg>
            <seg xml:id="i-b732d61a6c973ba7-0">
              Region Mitt inrättade därför 2007 ett nationellt snöskoterråd.
              De nuvarande medlemmarna i rådet representerar berörda aktörer
              från såväl privat som offentlig sektor. Bland dessa kan nämnas
              Sveriges Snöskoterägares Riksförbund och Naturvårdsverket. Visionen
              för samarbetet är: Snöskotertrafiken bedrivs utan att människor,
              djur, miljö och egendom skadas eller störs.
            </seg>
            <seg xml:id="i-002ce376087cc13b-0">
              Medlemmarna i rådet har träffat en överenskommelse om samarbete
              för åren 20072012. Rådet upprättar årligen en handlingsplan. I
              handlingsplan 20072008 har rådet kommit överens om samarbete om
              snöskoterfrågor som handlar om information, tillsyn, bevakning
              och övervakning, regler för fordon och trafik, miljö och trafiksäkerhet
              samt skoterleder och infrastruktur. Viktiga frågor är alkolås,
              miljövänliga motorer och miljövänligt bränsle.
            </seg>
            <seg xml:id="i-9ce4bbb3d11a0c2c-0">
              Rådet håller nu på att ta fram en ny handlingsplan för år 2009,
              och avsikten är att beslut därom fattas på rådsmötet i februari.
              Planen kommer vara ett viktigt underlag för att regeringen ska
              kunna följa frågan.
            </seg>
            <seg xml:id="i-ed78bddcdddb9848-0">
              Rådet arrangerar även årligen ett nationellt snöskoterforum.
              Årets snöskoterforum kommer att hållas i Östersund i slutet av
              mars månad. Forumet är ett viktigt tillfälle då alla aktörer i
              Snöskotersverige får möjlighet att följa och påverka Nationella
              snöskoterrådets verksamhet.
            </seg>
            <seg xml:id="i-5f19e1fd92b972fc-0">
              Genom Skoterrådets goda insatser för att förbättra snöskotertrafiken
              i Sverige tror vi att flertalet terrängkörningsproblem kommer
              att omhändertas.
            </seg>
            <seg xml:id="i-1e2f019ef0ae9f23-0">
              Utöver det som har presenterats här avser regeringen inte för
              närvarande att vidta några ytterligare åtgärder.
            </seg>
          </u>
          <note type="speaker" xml:id="i-24e59bff7b830255-0">
            Anf. 85 LARS U GRANBERG (s):
          </note>
          <u who="lars_u_granberg_5603e1" xml:id="i-0f20d554b2785dfe-0">
            <seg xml:id="i-f88c2155378d7c82-0">
              Fru talman! Det kan te sig som ett något stort kliv att gå från
              en kärnkraftsdebatt till en skoterpolitisk debatt. Men allt ska
              ses utifrån dem vi talar för, och de värdesätter de frågor vi
              just nu debatterar.
            </seg>
            <seg xml:id="i-98c6807c361f7bde-0">
              I Sverige finns många människor som har ett stort intresse för
              fordonet skoter och dess möjlighet att framföras framgent. Jag
              får tacka för svaret. Det hör till att man ska göra det. Dock
              har det inte hänt speciellt mycket på ett år.
            </seg>
            <seg xml:id="i-05bbf2e218708e47-0">
              I mars månad 2008 ställde jag en fråga till miljöministern om
              ungefär samma sak som vi nu debatterar. Svaren var väl ungefär
              desamma. Då var det någon beredning som pågick på Miljödepartementet.
              Min följdfråga är: Vad var det för beredning, och vad hände med
              de frågorna? Svaret jag då fick var att beredning pågick och att
              man skulle återkomma från Miljödepartementet.
            </seg>
            <seg xml:id="i-dc633b1fc39945c8-0">
              Varför tar vi då en debatt igen? Vi har ett nationellt skoterråd,
              och det är jättebra. Det decentraliserar frågorna och trycker
              ut dem nära brukarna. Precis så svarade Socialdemokraterna på
              den enkät som alla riksdagspartier svarade på i valrörelsen som
              ledde fram till den mandatperiod vi nu befinner oss i.
            </seg>
            <seg xml:id="i-a69a19272b2342b4-0">
              Vi vill ha frågorna ute så långt som möjligt. Men när Skoterrådet
              inte kommer överens krävs handlingsberedskap, att man agerar och
              är på alerten. Vissa frågor är väldigt viktiga. Det gäller att
              vi har en regering som är beredd att ta tag i de frågorna.
            </seg>
            <seg xml:id="i-e017dd00fec85090-0">
              Det handlar om infrastruktur. År 2008 dog 18 människor vid framförandet
              av fordonet skoter. När det gäller infrastrukturen handlar det
              om att säkra upp och göra framförande av fordonet mer säkert.
            </seg>
            <seg xml:id="i-1b8d009047cb3aff-0">
              Det handlar också om glesbygd. Hur ser man på glesbygdens möjligheter?
              Det var ett intressant inslag senast i Uppdrag granskning på tv
              om glesbygdens utbredning eller glesbygdens framtida död.
            </seg>
            <seg xml:id="i-af554b340a43a431-0">
              Man beskrev att ett enda jobb eventuellt skulle kunna ändra utflyttning
              från utflyttningsorter runt om i vårt land. Här är skoterturism
              och möjlighet till besöksnäring otroliga möjligheter i delar av
              vårt land. Det gäller exempelvis i den region som jag kommer ifrån,
              nämligen Norrbotten.
            </seg>
            <seg xml:id="i-04a897ddf533d04a-0">
              Det är återigen viktiga frågor för en regering och en minister
              att vara aktiva i. Hur känner jag för svaret? Nu har vi ett skoterråd
              på armlängds avstånd från politiken som får jobba, och så får
              vi finna oss i att det ska fixa det mesta.
            </seg>
            <seg xml:id="i-b6f0229590160d76-0">
              Det känns så. Det är också de signaler jag får från dem som är
              mitt inne i det nationella skoterrådet. De är oroliga för att
              regeringen inte har handlingsberedskap för att gå in och lösa
              frågor om de stannar upp.
            </seg>
            <seg xml:id="i-14ecf15b8144e92e-0">
              Det handlar om infrastruktursatsningar, att satsa på utveckling
              av skoterturism och trygghet och säkerhet för att framföra fordonet
              skoter.
            </seg>
          </u>
          <note type="speaker" xml:id="i-2e8136fd62cda744-0">
            Anf. 86 LEIF PETTERSSON (s):
          </note>
          <u who="leif_pettersson_4a04f8" xml:id="i-9ca289c20f0f686a-0">
            <seg xml:id="i-d8b8006e07cd9a8c-0">
              Fru talman! Det svar som Lars U Granberg har fått från miljöministern
              visar egentligen på ett närmast monumentalt ointresse för de här
              frågorna. Det handlar om tjugotalet döda och 140 skadade, och
              några av dem väldigt svårt. Det är siffror som om det hade handlat
              om de mer tätbefolkade delarna av landet säkert hade väckt mycket
              uppmärksamhet i medierna. Men de gör inte det i dag. Alltså kan
              vi titta åt något annat håll.
            </seg>
            <seg xml:id="i-39eb28dbd3169ebc-0">
              Säkerheten för snöskotertrafiken är mycket viktig. Det är bra
              med frivilliga sammanslutningar och organisationer som det nationella
              snöskoterrådet. Det är en frivillig sammanslutning. Ingen är tvingad
              att vara med. Myndigheterna har tagit ett initiativ. Det är bra
              att man där kan diskutera de frågor som är aktuella för snöskoterns
              framförande och allt som har att göra med snöskotern. Men det
              måste ha stöd i en nationell politik på området.
            </seg>
            <seg xml:id="i-b55b9ffaeee2d2bb-0">
              Man måste ha en nationellt sammanhållen skoterpolitik. Det gäller
              till exempel ledernas finansiering. Snöskoterrådet kan inte bestämma
              själv hur finansieringen av lederna ska se ut. Säkerhet kräver
              lagstiftning. Det krävs lagstiftning på område efter område. Där
              har regeringen ett ansvar att komma fram med förslag till Sveriges
              riksdag så att vi får fatta beslut i ärendet.
            </seg>
            <seg xml:id="i-0c5b2236338ce27c-0">
              Man kan på alkoholens område tycka att det är ganska självklart
              att samma regler gäller för snöskotern som för andra fordon. Det
              är inte fallet. Även här måste vi för snöskoteråkandet skärpa
              lagstiftningen när det gäller alkohol.
            </seg>
            <seg xml:id="i-ec1024262e593fa3-0">
              Man kan lätt få för sig att snöskotern egentligen bara är ett
              miljöproblem. Man talar ofta om tysta miljöer och att snöskotern
              därför skulle vara ett miljöproblem. Egentligen är det precis
              tvärtom. Precis som alla andra fordon kan snöskotern orsaka miljöproblem.
              Men rätt hanterad, med rätt lagstiftning på plats och rätt utrustning
              på skotern gör den inte det.
            </seg>
            <seg xml:id="i-6c10a4279cfeebc9-0">
              Det här måste regeringen ta till sig. Vi måste helt enkelt få
              en nationell snöskoterpolitik på plats så att vi kan gå vidare
              i det viktiga jobb som Nationella snöskoterrådet gör i dag. Det
              måste få stöd för det arbetet.
            </seg>
          </u>
          <note type="speaker" xml:id="i-3a94e4f6e2ff40be-0">
            Anf. 87 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-35">
            <seg xml:id="i-898d0a1c1977a1b1-0">
              Fru talman! Vi är verkligen överens om hur viktig skotertrafiken
              är inte minst för stora delar av landsbygd och glesbygd. Därför
              är det självklart att det är mycket viktiga frågor som har tagits
              upp.
            </seg>
            <seg xml:id="i-25ed7385a5e86755-0">
              Jag är väldigt glad över många av de åtgärder som Vägverket har
              vidtagit och de frågor som Nationella snöskoterrådet har tagit
              tag i. Det har potential att lösa många av de problem som finns
              för skoterkörandet.
            </seg>
            <seg xml:id="i-c52c369eb1679fb9-0">
              Det gäller regler för fordon och övervakning. Där görs ett mycket
              viktigt arbete. Det gör också, precis som Lars U Granberg sade,
              att vi kan vara säkra på att vi har decentraliserat frågorna.
              Vi lägger frågorna nära de människor som är berörda. De ska vara
              nära brukarna både när beslut fattas och när genomförandet sker.
            </seg>
            <seg xml:id="i-27ccb4d30597cdcc-0">
              Jag kan också försäkra att det är självklart att vi har den handlingsberedskap
              som behövs för att kunna ta initiativ när det gäller till exempel
              säkerhet om det skulle behövas utöver det som Vägverket gör.
            </seg>
            <seg xml:id="i-5581f0d15b7bf20e-0">
              På samma sätt som Leif Pettersson värdesätter jag det frivilliga
              arbetet. Men jag är också medveten om att vi har ett mycket nära
              samarbete mellan regeringen och de myndigheter som ansvarar på
              området. Det är inte alls bara en fråga om att lite lättsinnigt
              överlåta åt det frivilliga arbetet att ta ansvar sannerligen inte.
              Vi tar ansvaret, och vi gör det också i samarbete med de myndigheter
              som finns. Vi har en mycket hög handlingsberedskap att agera i
              de frågor där det kommer att behövas. Men vi tycker att det är
              bättre att den verkliga och jordnära skoterpolitiken får växa
              fram i etapper. Där är de åtgärder som har vidtagits så här långt,
              och som jag har beskrivit i mitt svar, en mycket bra början.
            </seg>
            <seg xml:id="i-531aa49ad25ce928-0">
              Jag menar också att Vägverkets och det nationella snöskoterrådets
              arbete ska få verka några år. Vi stöder det, och ser till att
              det får vara verksamt. Vi följer upp det hela för att se var initiativ
              från vår sida kan behövas. Exempel på sådana frågor är frågan
              om snöskoterleder, där vi just nu går igenom de utredningar som
              har gjorts på Miljödepartementet. Även när det gäller frågan om
              naturvårdsvakter har ett arbete bedrivits som vi tar del av. Vi
              bereder det och värderar vilka insatser som kommer att behövas
              från vår sida.
            </seg>
            <seg xml:id="i-193bd0a8aa63ba18-0">
              Detta är ett mycket jordnära och praktiskt sätt att arbeta. Vi
              ska se till att lägga frågorna nära de berörda och ge det understöd
              som behövs i stället för att bara ge stolta och övergripande proklamationer.
              Jag tror i grunden att Lars U Granberg, Leif Pettersson och jag
              i många delar har en gemensam syn på detta. Vi delar uppfattningen
              att detta är viktigt för glesbygden. Frågorna ska följas, och
              vi ska se till att också gemensamt ta ansvar för att de fungerar
              väl.
            </seg>
          </u>
          <note type="speaker" xml:id="i-5994ed5cdecbff66-0">
            Anf. 88 LARS U GRANBERG (s):
          </note>
          <u who="lars_u_granberg_5603e1" xml:id="i-0f20d554b2785dfe-1">
            <seg xml:id="i-cf50eb8bb3905e20-0">
              Fru talman! Jag fick inte riktigt det här klart för mig. Inte
              heller förra gången vi diskuterade den här frågan fick jag något
              svar. Det var för ett år sedan, i mars 2008, när jag ställde frågan
              om en samordnad skoterpolitik. Då fick jag till svar att frågan
              skulle beredas på departementet och att vi skulle få någonting
              tillbaka. Det är ingenting som nämns nu i svaret på interpellationen.
              Är beredningen klar, och har den lett någonstans? Jag skulle gärna
              vilja få reda på vad det var som bereddes då och vad det inte
              blev någonting av. Det är det här som gör mig orolig.
            </seg>
            <seg xml:id="i-d84beb0424fd5c95-0">
              Jättetack för svaret! Skulle jag bara lyssna på det skulle vi
              kunna avsluta debatten här och nu och gå hem i lugn och ro och
              känna oss trygga. Snofed och alla som finns i det nationella skoterrådet
              skulle känna sig trygga.
            </seg>
            <seg xml:id="i-72920157aef7ea98-0">
              Men jag känner mig inte riktigt trygg, och det är det som är
              problemet, Andreas Carlgren. Jag tycker, precis som Leif Pettersson
              var inne på, att det behövs politiska ställningstaganden. Ett
              sådant är det ideella, som diskuterades. Just i år har vi ett
              ökat bus på fordonet skoter. Många markägare är upprörda över
              att de har fått plantor sönderkörda med mera. Vad beror det på?
              Jo, det beror på att skoterklubbarna inte orkar hålla uppe sin
              verksamhet. Man ser tydligt att där skoterklubbarna tappar kraft
              och ork ideell kraft och ideella insatser frodas nu buset. Där
              körs plantor sönder för stora värden i miljön.
            </seg>
            <seg xml:id="i-18a89d1a316f21e5-0">
              Jag tycker att det bör finnas en politisk kraft som här går in
              och säger: Okej, om vi har så tydliga signaler om den ideella
              insatsen som en skoterförening, en skoterklubb eller en jaktklubb
              om det handlar om jaktfrågor ändå ger så bör politiken vara tydlig.
              Då ska vi säga att det här ska vi stödja, och inte bara skicka
              det hela på en armlängds avstånd bort och tycka att det ska lösa
              sig.
            </seg>
            <seg xml:id="i-85b63e21bbea10b5-0">
              Jag är för decentralisering därför att jag tror att den är viktig
              för att få in signaler. Men jag är också för en politik som ställer
              sig upp och tar ansvar och är tydlig mot de grupperingar som finns
              ute. Det gäller satsningar på infrastruktur, på ideell sektor
              och på skoterklubbarnas möjlighet att både utföra säkerhetskontroller
              och att vara en stöttning till unga skoterförare.
            </seg>
            <seg xml:id="i-5c98695b42958300-0">
              Återigen hoppas jag att vi delar synen att skoterpolitiken har
              en given plats. Turistiskt är den fruktansvärt avgörande. Ett
              jobb ute i glesbygd gör att en barnfamilj kanske kan bo kvar och
              att det finns en överlevnadskraft i en bygd kontra att den barnfamiljen
              också lämnar bygden. Kvar finns då bara pensionärer. Det gör att
              ekvationen för oss politiker när det handlar om äldreomsorg blir
              jättejobbig. Därför tycker jag att det finns ett politiskt ansvar
              att diskutera vad vi gör för att se till att skapa sysselsättning,
              turism med mera också i de här områdena.
            </seg>
          </u>
          <note type="speaker" xml:id="i-09b3f5e7f6c893dd-0">
            Anf. 89 LEIF PETTERSSON (s):
          </note>
          <u who="leif_pettersson_4a04f8" xml:id="i-9ca289c20f0f686a-1">
            <seg xml:id="i-6cc81115cb51e87e-0">
              Fru talman! Men det räcker inte, Andreas Carlgren. Det räcker
              inte att prata om det frivilliga jobbet. Det räcker inte att skoterklubbarna
              gör allt vad de kan och anstränger sig längre än vad som är rimligt
              att kräva av dem för att hålla lederna öppna. Det räcker inte.
            </seg>
            <seg xml:id="i-6215901641dcf953-0">
              Hur ska vi finansiera lederna? Hur ska vi finansiera de skoterleder
              som dras kors och tvärs över i många fall obruten mark? I Härjedalen
              har vi i dag betalleder. Uppe i våra trakter i Norrbotten skulle
              det vara otänkbart att ta ut kostnader för lederna. Det skulle
              bara inte accepteras. På andra ställen har man hittat andra system
              för det här.
            </seg>
            <seg xml:id="i-118c1f4a3fd433f1-0">
              Det som saknas är en sammanhållen nationell politik på området
              där man anslår en viss summa pengar. På det sättet skulle vi helt
              enkelt få ordning och reda i skoterpolitiken. Det är vad som krävs.
            </seg>
            <seg xml:id="i-3a496811c7c1614e-0">
              Om Andreas Carlgren nu inte tycker att våra förslag är så speciellt
              bra kan han ju gå till sina egna partikamrater. Sven Bergström
              och Åke Sandström har skrivit en motion om det här där de ställer
              precis samma krav som vi ställer nu när det gäller skoterleder.
              De har väckt motionen. Jag antar att den kommer att avslås som
              alla andra. Men den finns där i alla fall, och det tycker jag
              är en viktig signal. Det här är inte en fråga som delar de norra
              delarna av Sverige. Tvärtom sammanför den oss.
            </seg>
            <seg xml:id="i-ce45c2c271535d7b-0">
              Återigen: En sammanhållen nationell skoterpolitik är vad vi kräver.
            </seg>
          </u>
          <note type="speaker" xml:id="i-6c414dab335136bd-0">
            Anf. 90 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-36">
            <seg xml:id="i-d2708bc313c8062e-0">
              Fru talman! Låt mig på en gång säga att Lars U Granberg, Leif
              Pettersson och jag delar insikten om hur viktiga skoterfrågorna
              är för glesbygden. Det råder ingen tvekan om att det är bra förutsättningar
              för skotertrafik på rätt villkor som också är förutsättningen
              för att många familjer ska kunna bo i glesbygden. Precis som har
              beskrivits här handlar det om att många ska kunna klara sin service
              och se till att ha närhet och möjliga transportmedel när det krävs
              för terräng och väderlek.
            </seg>
            <seg xml:id="i-c4955577d90dddd5-0">
              Låt mig vara helt klar med att vi hela tiden har följt frågorna,
              drivit på och samarbetat. Vad vi vill se är nämligen en politik
              som växer fram genom ett stegvis jordnära arbete nära dem som
              är berörda.
            </seg>
            <seg xml:id="i-f4bc4927a8e30c9d-0">
              Om jag håller emot på någon punkt beror det bara på den här tron
              att om vi politiker centralt här i Helsingfors kliver ut och proklamerar
              en nationell skoterpolitik så är det detta som har löst frågorna
              simsalabim! Så tror inte jag att det är. Det vet vi som har sett
              glesbygden med hela den verklighet som gäller där.
            </seg>
            <seg xml:id="i-cd67c6d55384bbe7-0">
              Det är därför jag tycker att det är viktigt att vi inom regeringen
              har samverkat nära. Det gäller till exempel Näringsdepartementet,
              som har en viktig del av ansvaret. Vi har tillsammans samarbetat
              nära med Vägverket och Naturvårdsverket som är några av de myndigheter
              som har viktiga roller på området. Vi har samarbetat med det nationella
              snöskoterrådet. Vi har sett till att vi stegvis också driver fram
              frågorna.
            </seg>
            <seg xml:id="i-97c4894a447cf241-0">
              Jag ser att ytterligare initiativ kommer att behöva tas när det
              gäller till exempel lederna. Det är också svaret på frågan: Vad
              är det ni tittar på i Miljödepartementet? Vi går bland annat igenom
              de utredningar och bereder de frågor som behövs i sammanhanget.
            </seg>
            <seg xml:id="i-b148be42089f24fd-0">
              Låt mig också konstatera att det knappast är så enkelt som det
              lät här nyss när man sade: Kläm fram pengarna nationellt! Då ställer
              jag mig frågan: Varför gjorde ni inte det då, när ni hade så många
              år på er? Men i stället för att hålla på och kasta skulden på
              varandra tror jag att vi ska se till att fortsätta det konkreta
              arbete som stegvis leder till resultat. Det är så vi har jobbat
              i den här frågan.
            </seg>
            <seg xml:id="i-9671ce7f5ccf1c3f-0">
              Det är självklart att det betyder att ta politiskt ansvar, att
              inte lämna människor i sticket och att definitivt inte hålla ansvaret
              på en armlängds avstånd, utan tvärtom hålla sig mycket nära att
              samarbeta med dem som är berörda och följa det decentraliserade
              arbetssätt som jag tror är ett sätt att göra det verklighetsförankrat
              och jordnära.
            </seg>
          </u>
          <note type="speaker" xml:id="i-62cbe8a305836745-0">
            Anf. 91 LARS U GRANBERG (s):
          </note>
          <u who="lars_u_granberg_5603e1" xml:id="i-0f20d554b2785dfe-2">
            <seg xml:id="i-caf0fa5189148018-0">
              Fru talman! Vi ska inte proklamera från det här huset vad som
              ska gälla. Det ska självklart vara en decentralisering ut. Frågorna
              ska tillbaka. Sedan ska vi agera.
            </seg>
            <seg xml:id="i-cebe13878f270678-0">
              Det som är intressant med kravet på en politisk helhetssyn på
              skoterpolitiken är att det kommer från gräsrotsnivå. Frågan är
              väckt av Sveriges största skoterorganisation, inte av Leif Pettersson
              eller mig eller riksdagens skoterklubb. Den är väckt av dem där
              ute, de som sliter ideellt och ser till att vi har leder att köra
              på, de som ser till att stoppa bus. De behöver mer verktyg, Andreas
              Carlgren. De behöver rätten att vara ute under påsken och följa
              upp och hålla nere alkoholkonsumtionen i turistområdena. Det är
              vägledning de efterfrågar. Vad tycker ni? Vad vill ni politiskt?
            </seg>
            <seg xml:id="i-83ea5cf1d1d73c6d-0">
              Transportmedel nämndes. Det finns ju så mycket mer att se genom
              det här transportsättet. Det förvånar mig inte alls att vi äntligen
              har en minister som vi kan diskutera den här frågan långsiktigt
              med. Vi har diskuterat den här frågan hit och dit. Under de två
              år som den nuvarande regeringen har suttit har vi diskuterat den
              här frågan med olika ministrar.
            </seg>
            <seg xml:id="i-74f323b447426762-0">
              Före det, Andreas Carlgren, fick vi någon vink om att sossarna
              inte gjorde riktigt allt de kunde. Ulrica Messing var faktiskt
              på väg när vi förlorade ett val. Det läget ärvde ni. Hände det
              något? Nej inte precis.
            </seg>
            <seg xml:id="i-2c0cce6dd2baa841-0">
              Ett år har gått. Jag konstaterar bara det. Svaret är detsamma.
              Det händer inte speciellt mycket. Vi kanske ska stanna där. Jag
              håller med. Vi tar inte den retoriken. Vi ser framåt i stället
              och gör något för skoterpolitiken.
            </seg>
          </u>
          <note type="speaker" xml:id="i-a1f66b28a9cc3455-0">
            Anf. 92 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-37">
            <seg xml:id="i-9896ba8775955879-0">
              Fru talman! Jag hade väl inte några särskilt hårda omdömen, och
              jag skulle minst av allt ha det om Ulrica Messing. Jag kan bara
              konstatera att skoterpolitiken trots allt inte har presenterats,
              än mindre några pengar. Det var bara det jag konstaterade.
            </seg>
            <seg xml:id="i-0c677884d522e407-0">
              Önskan om en skoterpolitik växer fram. Det är precis så vi arbetar.
              Vi utvecklar den skoterpolitiken steg för steg i samverkan med
              dem som är berörda genom att de själva gör insatser och genom
              att vi stöder insatser och är beredda att ta initiativ på de punkter
              där det behövs. Jag har i den här diskussionen beskrivit flera
              saker som vi just nu arbetar med. Vi ser att saker kommer att
              behöva göras, men i samverkan med dem det gäller. Vi kommer att
              se till att de här etapperna får tas av Vägverket och det nationella
              snöskoterrådet. Vi kommer vartefter att kontrollera att det har
              fungerat väl och stämma av de kommande stegen. Jag tycker självklart
              att det är bra att också kunna samarbeta brett om detta. Jag tror
              att det är nyttigast för de människor som är berörda och där det
              är viktigt i det vardagliga livet.
            </seg>
          </u>
          <note xml:id="i-0d96788aaba4f92c-9">
            Överläggningen var härmed avslutad.
          </note>
          <note xml:id="i-c821cdece9e42521-0">
            13 § Svar på interpellation 2008/09:294 om de fossila utsläppen
          </note>
          <note type="speaker" xml:id="i-e635971acc65cbbb-0">
            Anf. 93 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-38">
            <seg xml:id="i-2259f808f8e9dbf9-0">
              Fru talman! Anders Ygeman har frågat mig vilket nationellt mål
              för att minska utsläppen jag avser att verka för att regeringen
              ska föreslå.
            </seg>
            <seg xml:id="i-4ef4b4e0c162183b-0">
              Regeringen visade tidigt avsikten att flytta fram positionerna
              och höja ambitionen inom miljöpolitiken, inte minst i klimatarbetet.
              Sverige ska visa ledarskap både när det gäller vad vi gör här
              hemma och internationellt.
            </seg>
            <seg xml:id="i-b78598da3cd156ab-0">
              För att klara klimatutmaningen krävs en bred samverkan mellan
              länderna globalt och med hela det svenska samhället. Därför lade
              regeringen upp en ambitiös process och vände sig till hela samhället
              för den förändring som nu förestår.
            </seg>
            <seg xml:id="i-3997f6fb5a573be2-0">
              Sveriges främsta experter på klimatområdet utsågs att ingå i
              det vetenskapliga rådet, som utifrån vetenskapen gav förslag till
              nationellt mål för utsläppsminskningar. Med inbjudan till en bred
              politisk uppslutning tillsattes den parlamentariska klimatberedningen
              som gav förslag till mål och åtgärder. Regeringen initierade även
              Kommissionen för hållbar utveckling som leds av statsministern
              och är ett forum för fortsatt dialog. Våren 2008 höll regeringen
              överläggningar med intressenter i olika sektorer och branscher,
              såsom arbetsmarknadens organisationer, större företag och ideella
              organisationer.
            </seg>
            <seg xml:id="i-f5ac4b64f3b92d71-0">
              Regeringen har nu föreslagit en snabb väg för att ta sig ur fossilsamhället.
              Satsningen på förnybar energi och effektivare energianvändning
              stärker svensk försörjningstrygghet och konkurrenskraft och ger
              svensk forskning och företagande en ledande roll i den globala
              omställningen till en kolsnål ekonomi.
            </seg>
            <seg xml:id="i-333cda6a8dc93038-0">
              Överenskommelsen ska ligga till grund för förslagen i kommande
              proposition för en sammanhållen energi- och klimatpolitik, som
              ska överlämnas till riksdagen i mitten av mars. Oppositionen har
              med överenskommelsen som grund bjudits till samtal om Sveriges
              framtida energi- och klimatpolitik.
            </seg>
            <seg xml:id="i-01818ebef05d9664-0">
              Regeringen föreslår bland annat att hälften av Sveriges energi
              ska vara förnybar år 2020. Certifikatsystemet för förnybar elproduktion
              vidareutvecklas. Ett nytt mål i nivå med 25 terawattimmar bör
              sättas för år 2020. Även en ny planeringsram för vindkraft på
              30 terawattimmar fastställs till år 2020. Samtidigt förenklas
              planprocessen för vindkraft. Användningen av fossila bränslen
              för uppvärmning kommer att avvecklas till år 2020.
            </seg>
            <seg xml:id="i-fd787c58bf3bf13d-0">
              Energianvändning görs 20 procent effektivare till år 2020. Bland
              annat genomförs ett femårigt program för effektivare energianvändning.
              Programmet tillförs 300 miljoner kronor årligen, utöver dagens
              politik.
            </seg>
            <seg xml:id="i-134ddf2a9586fa35-0">
              Klimatutsläppen minskar med 40 procent till år 2020. Målet avser
              den icke handlande sektorn och innebär en minskning av klimatutsläppen
              med 20 miljoner ton i förhållande till 1990 års nivå. Två tredjedelar
              av målet ska uppnås i Sverige och en tredjedel i form av investeringar
              i andra EU-länder eller gröna investeringar i utvecklingsländer.
              Utsläppsminskningar i svenska företag som omfattas av EU:s utsläppshandel
              räknas inte in i målet. Klimatberedningen uppskattade den utsläppsminskningen
              till ytterligare 8 miljoner ton. Det nationella klimatmål till
              år 2020 som regeringen nu föreslår överensstämmer med den nivå
              som oppositionen föreslog i Klimatberedningen.
            </seg>
            <seg xml:id="i-6492a08283de5320-0">
              Förslag och strategier för att nå klimatmålet presenteras i kommande
              klimat- och energiproposition. Regeringen kommer då att presentera
              förslag om nationellt utvecklade ekonomiska styrmedel, bland annat
              höjd koldioxidskatt samt minskade eller slopade undantag. Även
              drivmedelsskatter och övriga energiskatter kan komma att höjas.
              Sammantaget ska dessa utvecklade ekonomiska styrmedel ge ett bidrag
              på två miljoner ton i minskade utsläpp.
            </seg>
            <seg xml:id="i-7b84f618ec7e203d-0">
              Ett huvudområde för insatser är transportsektorn. Fokus läggs
              vid att stegvis öka energieffektiviteten i transportsystemet,
              bryta fossilberoendet och minska klimatpåverkan. Svensk industri
              ska vara världsledande i omställningen, bland annat genom utveckling
              av hybridfordon, elbilar och biodrivmedel. År 2030 bör Sverige
              ha en fordonsflotta som är oberoende av fossila bränslen.
            </seg>
            <seg xml:id="i-ae604b58419f7e17-0">
              År 2050 har Sverige en hållbar och resurseffektiv energiförsörjning
              och inga nettoutsläpp av växthusgaser.
            </seg>
            <seg xml:id="i-cc85e8e3e5bb0190-0">
              Sverige var drivande för att EU skulle besluta om det högsta
              målet som någon ländergrupp i världen har satt upp. Regeringen
              bekräftar nu ambitionen nationellt och tar ledningen med ett unikt
              ambitiöst klimatmål. Tyskland har föreslagit ett mål på 40 procent
              men har åtgärder för ca 36 procent. Storbritannien, Nederländerna
              och Norge har alla satt upp mål kring 30 procent. Samliga länder
              räknar med användandet av flexibla mekanismer i sina mål. Överenskommelsen
              ger en bra grund för Sverige att leda EU i slutförhandlingarna
              om en ny global klimatöverenskommelse i Köpenhamn i december.
            </seg>
            <seg xml:id="i-4693f4670cc1605d-0">
              Den stora utmaningen för vår generation av politiker är att i
              bred samverkan åstadkomma lösningarna för klimatet. Jag ser fram
              emot de fortsatta samtalen med oppositionen och hoppas på en bred
              uppslutning i riksdagen för klimatmål och de insatser som krävs
              för att klara klimatutmaningen.
            </seg>
          </u>
          <note type="speaker" xml:id="i-d91913bfac148c61-0">
            Anf. 94 ANDERS YGEMAN (s):
          </note>
          <u who="anders_ygeman_6a8412" xml:id="i-e3508a9f6a5c096f-0">
            <seg xml:id="i-c20d0e7df9d90e04-0">
              Fru talman! Jag börjar med att tacka miljöministern för svaret.
            </seg>
            <seg xml:id="i-10d00ddb0a89c53d-0">
              Sverige har under tidigare regeringar fört en framsynt och framgångsrik
              klimatpolitik. Trots att Kyotoavtalets bördefördelning gav Sverige
              möjlighet att öka sina utsläpp med 4 procent beslutade regering
              och riksdag att vi skulle minska utsläppen med 4 procent. Då,
              precis som nu, torgförde skeptikerna sina åsikter. Det skulle
              hota jobben, och det skulle hota tillväxten. Men då hade vi en
              riksdag och en regering som ville och orkade ta på sig ledartröjan.
              Vi blev inte ledda av internationella förpliktelser. Vi tog själva
              ledningen.
            </seg>
            <seg xml:id="i-78749ab0a9938ae5-0">
              Nu har vi facit. De svenska utsläppen har minskat med 10 procent,
              mer än dubbelt så mycket som den nationella målsättningen och
              nästan tre gånger så mycket som den internationella förpliktelsen.
            </seg>
            <seg xml:id="i-8e10681c3aa1de22-0">
              Den ekonomiska tillväxten har varit rekordhög och ökat med nästan
              40 procent. Sverige är det land i världen som har kommit längst
              med att minska utsläppen samtidigt som vi har ökat vårt välstånd.
            </seg>
            <seg xml:id="i-54591899f98d4654-0">
              Men den tuffa målsättningen har också lett till teknikutveckling,
              till nya jobb och till nytt företagande. Miljöbranschen är trots
              jobbkrisen en av våra växande framtidsbranscher. Sveriges offensiva
              målsättningar har gjort att inte bara Sverige utan svenska företag
              stolt lett utvecklingen. Sedan 2003 har exporten ökat med 75 procent
              och sysselsättningen med 13 procent. Det är en utveckling som
              hade varit omöjlig utan tuffa målsättningar och en framsynt politik.
            </seg>
            <seg xml:id="i-fb094998b3e634bf-0">
              Men sådana målsättningar är regeringen Carlgren inte beredd att
              ställa upp. Regeringen påstår sig vilja uppnå en bred enighet
              om de nationella klimatmålen. Men sanningen är att det inte finns
              en enda miljöorganisation som föreslår ett nationellt mål som
              är lägre än 40 procent och att det inte finns ett enda riksdagsparti
              utanför regeringen som har fört fram ett lägre mål än 40 procent.
              Före förra veckans presskonferens om kärnkraftens fortlevande
              i Sverige har inget av regeringspartierna föreslagit ett så lågt
              mål som regeringen nu föreslår.
            </seg>
            <seg xml:id="i-21c5df339430b7b6-0">
              För ett år sedan var alla de fyra allianspartierna överens om
              att minska de svenska utsläppen med 30 procent. Men nu när de
              har bestämt sig för att bygga ut kärnkraften minskar man klimatambitionerna.
              Då räcker det med 26,6 procents minskning av de svenska utsläppen.
              Det är en slappare målsättning än för ett år sedan som innebär
              att utsläppen minskar med en och en halv miljon ton mindre. Skillnaden
              kanske inte låter så stor. Men sanningen är att de ökade utsläpp
              och minskade ambitioner som miljöministern nu företräder motsvarar
              mer än dubbelt så mycket CO2-utsläpp som hela inrikesflyget. Det
              är en kraftig sänkning av de borgerliga ambitionerna och en kraftig
              sänkning av Sveriges ambitioner.
            </seg>
            <seg xml:id="i-6bce6cd47a237367-0">
              Jag måste ställa en fråga till Andreas Carlgren. Vilka av alla
              de organisationer, myndigheter och miljöorganisationer som du
              säger dig vilja samla brett bakom regeringens politik har i remissvar
              med anledning av Klimatberedningen sagt att beredningens borgerliga
              majoritets förslag om 30 procents minskningar var för hög? Finns
              det någon remissinstans som har drivit linjen att alliansen tidigare
              hade en för hög målsättning och nu när man har bestämt sig för
              att behålla kärnkraften kan sänka den?
            </seg>
            <seg xml:id="i-1a38d9f38c7aa531-0">
              Andreas Carlgren, varför behöver Sverige ett lägre nationellt
              mål än det som Klimatberedningens borgerliga majoritet var överens
              om?
            </seg>
          </u>
          <note type="speaker" xml:id="i-09f43f677a218e34-0">
            Anf. 95 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-39">
            <seg xml:id="i-bbcae8a2cda2a1c3-0">
              Fru talman! Det är med någon förvåning som jag lyssnar på Anders
              Ygeman. Han är genom sitt parti inbjuden att verkligen delta i
              samtalen. Innan samtalen ens har börjat är recensionen redan klar.
            </seg>
            <seg xml:id="i-22e35518eec05303-0">
              Jag tror att det råder några rätt grova missförstånd. Eftersom
              Anders Ygeman så snabbt och innan några samtal har förts viftar
              bort hela den höga ambitionen ska jag ändå ställa frågan om han
              kan peka på något EU-land som har en högre ambition. Finns det
              något EU-land som kommer att nå en lägre utsläppsnivå än Sverige?
              Det är det som är grunden för att vi säger att vi tar ledarskapet
              nationellt, i EU och internationellt.
            </seg>
            <seg xml:id="i-eaa1cf5080feac5c-0">
              Jag värdesätter mycket att den förra regeringen någon gång på
              90-talet sade sig vara beredd att minska utsläppen med 4 procent
              till följd av Kyotoprotokollet. Men jag har lite svårt att förstå
              varför det så fullständig överglänser att vi nu ska minska utsläppen
              som ett nationellt mål med 40 procent. Jag ska också konstatera
              att det innebär att vi ska minska utsläppen som ligger utanför
              EU:s utsläppstak med 20 miljoner ton mellan 1990 och 2020.
            </seg>
            <seg xml:id="i-f1d78fca0940ab01-0">
              Jag kan bara konstatera att när ni lämnade regeringsansvaret
              hade ni nått en fjärdedel av det på 15 år. Under den återstående
              15-årsperioden ska vi nu klara tre fjärdedelar. Vi laddar nu för
              och lägger upp en politik för att genomföra utsläppsminskningen
              tre gånger så snabbt som skedde under den förra regeringsperioden.
            </seg>
            <seg xml:id="i-d84ae0b4c9270e2e-0">
              Jag har likväl dragit mig för att särskilt kritisera att det
              gick så långsamt och att så lite skedde därför att jag hela tiden
              har hoppats att Socialdemokraterna, Anders Ygeman och andra här
              i kammaren ska vara beredda att delta i det långsiktiga arbete
              som behövs brett här i riksdagen och i hela samhället för att
              motsvara hela den stora utmaning som ligger framför oss. Det är
              därför som jag blir så förvånad och lite undrande inför att detta
              bara viftas bort.
            </seg>
            <seg xml:id="i-09a67778b5595fac-0">
              Jag måste ändå säga att det också innebär att man missuppfattar
              vad som gäller internationellt. De flexibla mekanismer som Anders
              Ygeman på något underligt sätt inte ens vill räkna in i de nationella
              målen är sannerligen internationellt unikt. De tillkom på u-landsinitiativ.
              Det är i själva verket så att u-länderna gång på gång har svikits
              inte bara i biståndsarbetet, vilket är fullständigt förkastligt
              internationellt, utan också i det internationella klimatarbetet.
              Det har till och med ett egenvärde att det ligger som en del både
              av nationellt mål och av de bindande åtaganden som länderna gör.
              Först då kan man från u-ländernas sida vara säker på att i-länderna
              kommer att leverera det som de har lovat men inte hållit. Det
              ligger ett egenvärde i att det är internationellt förpliktande.
              Dessutom är det ett sätt att bekräfta hur bråttom det är att lösa
              klimatfrågorna nu nationellt, i EU och internationellt. Då ska
              vi samla alla de insatser som görs för att minska utsläppen och
              ta till de åtgärder som ger de allra effektivaste insatserna.
            </seg>
            <seg xml:id="i-003507608f340e94-0">
              Det är så vi lägger upp politiken, och vi kommer också att redogöra
              för rader av åtgärder med anledning av det i klimatpropositionen.
              Jag hoppas fortfarande att Socialdemokraterna och övriga partier
              i riksdagen är beredda att samarbeta och inte bara vifta bort,
              att vara konstruktiva och inte bara argumentera ned det samarbete
              som kan lösa klimatproblemen och att de inte bara bedriver angrepp
              och konfrontation.
            </seg>
          </u>
          <note type="speaker" xml:id="i-9be56f368da0b0d3-0">
            Anf. 96 ANDERS YGEMAN (s):
          </note>
          <u who="anders_ygeman_6a8412" xml:id="i-e3508a9f6a5c096f-1">
            <seg xml:id="i-5b2bf24dd560fd25-0">
              Fru talman! Det är kanske ofint att ifrågasätta miljöministerns
              samarbetsvilja. Men inte lät det som om det var samarbetsmannen
              som stod i talarstolen. Jag fick inte svar på någon av mina två
              frågor. Men han kastade ur sig en väldig massa frågor till mig.
            </seg>
            <seg xml:id="i-6c869d4c555ca484-0">
              Det gick så långsamt. Så lite skedde. Så karakteriserade miljöministern
              den socialdemokratiska regeringsperioden. Fredrik Reinfeldt har
              åkt världen runt och berömt den och tagit åt sig äran av den.
              Även Carlgren har då och då internationellt tagit åt sig äran
              av hur snabbt och bra det har gått i Sverige. Nu säger han att
              det var så lite som skedde.
            </seg>
            <seg xml:id="i-9f118cd5fd4bfa80-0">
              Men när Andreas Carlgren och Fredrik Reinfeldt har åkt jorden
              runt och tagit åt sig äran av den socialdemokratiska politiken
              har de inte någon gång sagt att de borgerliga partierna, grunden
              för alliansen och regeringen, röstade mot de förslag som har lett
              till denna minskning.
            </seg>
            <seg xml:id="i-d8941dc9343eb8aa-0">
              Om vi i stället hade haft en borgerlig regering hade vi haft
              större utsläpp inte mindre. Ni var en bromsande faktor. När regeringspartierna
              gick till val för två år sedan sade Fredrik Reinfeldt att det
              första som han skulle göra om han vann valet var att riva upp
              den gröna skatteväxlingen. Kristdemokraterna gick till val på
              att sänka bensinskatten. Gång på gång i kammaren när det skulle
              fattas skarpa beslut röstade borgarna emot. Undra på vad långsamt
              det hade gått om vi hade haft en borgerlig regering eller röstat
              på de borgerliga reservationerna i kammaren.
            </seg>
            <seg xml:id="i-3bf714315d5c7985-0">
              Jag pratar gärna med miljöministern om internationella åtgärder
              och om CDM och en massa andra viktiga inslag i klimatpolitiken.
              Men i dag här i kammaren gäller vår interpellationsdebatt de nationella
              målen som dessa framställs i Klimatberedningen, som remissinstanserna
              har svarat på och som vi ska sätta upp.
            </seg>
            <seg xml:id="i-9ba52e00271b1fb3-0">
              Nationella mål bör rimligtvis gälla nationella utsläpp. Jag tycker
              inte att vi ska sätta upp svenska mål för utsläppen i Namibia,
              utan jag tycker att Namibia ska sätta upp mål för utsläppen i
              Namibia.
            </seg>
            <seg xml:id="i-afe4e60fca302cf1-0">
              Jag tror att det finns en poäng med att vi sätter upp mål och
              driver fram åtgärder och en utveckling när det gäller nya jobb
              här i Sverige och då med miljöteknik. Jag är stolt över tillväxten
              i miljöbranschen.
            </seg>
            <seg xml:id="i-0631ed60652a28c0-0">
              Jag och Socialdemokraterna deltar gärna i samtal med regeringen.
              Men sanningen är att varje gång Andreas Carlgren gått upp i talarstolen
              här och pratat om samarbete, samtidigt som han gått till hårt
              angrepp mot Socialdemokraterna, har regeringens klimatambitioner
              minskat. Om jag ett par gånger till bjuder in till samarbete är
              vi snart nere på 25 procent eller 23 eller 20 procent som nationellt
              mål. Det verkar vara lite farligt att föra sådana samtal eftersom
              ambitionerna hela tiden minskar.
            </seg>
            <seg xml:id="i-619bd3c6ee34ec07-0">
              Ärligt talat trodde jag aldrig att regeringen skulle komma lägre
              när det gäller det nationella klimatmålet än vad de borgerliga
              partierna var överens om i Klimatberedningen och som jag trodde
              var ett slags golv.
            </seg>
            <seg xml:id="i-687ba0295444cce9-0">
              Därför upprepar jag min fråga till miljöministern: Hur många
              av alla de organisationer, partier och miljörörelser som man säger
              sig vilja samla kring klimatpolitiken har föreslagit ett lägre
              mål för den nationella klimatpolitiken än 30 procent och hur många
              har sagt 26 procent, som ju regeringen nu tänker gå fram med?
              Det är de optimala målen för att nå framgång i Sverige och i Köpenhamnsförhandlingarna!
            </seg>
          </u>
          <note type="speaker" xml:id="i-bb89adbdd7695fa7-0">
            Anf. 97 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-40">
            <seg xml:id="i-63b25b76a03da9ac-0">
              Fru talman! Det är verkligen så att få frågor är så stora som
              klimatfrågan. Få frågor engagerar mig lika mycket som just klimatfrågan.
              Det är också få frågor som kommer att kräva lika mycket engagemang
              runt om i hela det svenska samhället men också i hela Europa och
              internationellt. Därför blir det så underligt att här lyssna på
              Anders Ygeman som höll ett tal som egentligen var samma tal som
              det som hölls för några månader sedan, för ett halvår sedan, för
              ett år sedan, för två år sedan egentligen det angrepp som Anders
              Ygeman gång på gång brukar upprepa.
            </seg>
            <seg xml:id="i-8afe7afa2c7773fe-0">
              Jag tror att vi är många som utan att överdriva betydelsen stilla
              undrar om det någon gång blir möjligt att samlas till att faktiskt
              på allvar prata om frågan och inte bara söka partipolitiska poänger,
              inte hela tiden upprepa vad som sägs i partikansliets cirkulär
              och inte bara låta som om de gamla partitakterna liksom är hela
              uppgiften i klimatfrågan.
            </seg>
            <seg xml:id="i-dea6b46471049e60-0">
              Då blir det också lite underligt att på egen hand uppfinna en
              definition av vad ett nationellt mål är. Det är sannerligen inte
              den definition som fanns i Klimatberedningen. Där utgick man självklart
              från de samlade insatser som görs. Det var precis så den socialdemokratiska
              regeringen förra mandatperioden formulerade det med den skillnaden
              att ambitionen då var lägre. Man föreslog 25 procent för Sverige
              som nationellt mål. Vi talar nu om 40 procent som nationellt mål
              för Sverige.
            </seg>
            <seg xml:id="i-49fb86ea3e1cffe6-0">
              Beträffande Anders Ygemans fråga, som jag väl tycker var lite
              smått förarglig för Anders Ygemans räkning och som jag avstod
              från att bemöta, var det många organisationer och inte minst Socialdemokraterna
              själva som föreslog just ett 40-procentigt klimatmål. Jag blir
              återigen förvånad. Regeringen går uppenbart det målet till mötes.
              Men innan några samtal har förts är Anders Ygeman beredd att fullständigt
              avfärda det. Anders Ygeman vet tydligen på förhand att det är
              fel. På vilken grund, med vilket underlag och med vilken utgångspunkt?
              Var finns seriositeten och allvaret i det?
            </seg>
            <seg xml:id="i-0a34aa37685e70ca-0">
              Visst, självklart ska vi också prata om de internationella frågorna.
              De hänger ju samman med det nationella målet och gör så i land
              efter land. Det finns icke ett land som inte också i sitt nationella
              mål innefattar även de internationella åtagandena. Problemet har
              varit att alldeles för många svikit dessa därför att man inte
              träffat bindande avtal.
            </seg>
            <seg xml:id="i-683fbae4bc760b6f-0">
              Därför anser Sverige att de åtgärder vi vidtar, till exempel
              gröna investeringar i u-länder, också ska ingå som en del i våra
              bindande internationella åtaganden därmed som både nationella
              mål och som internationella åtaganden.
            </seg>
            <seg xml:id="i-1cbc2e3386a3a38b-0">
              Efter harangen om att så mycket motarbetats under den förra regeringens
              tid konstaterar jag att vi nog är många som har blivit lite trötta
              på den ramsan. Hela tiden säger Anders Ygeman: Jag är så stolt.
              Vi visade internationellt ledarskap.
            </seg>
            <seg xml:id="i-a9495e8f26c1eb29-0">
              Egentligen lägger jag inte energi på att säga emot det, utan
              jag konstaterar bara att det när vi lägger upp en politik som
              innebär att vi har en tre gånger snabbare takt än den som Anders
              Ygeman är så stolt över vilket är helt okej att vara blir konstigt
              att bara säga: Det är så fel och så lite. Det är så lite värt.
            </seg>
            <seg xml:id="i-d50bc624e398d001-0">
              Vi lägger upp en politik som har ett mycket högre nationellt
              mål än vad den förra socialdemokratiska regeringen hade. Vi ökar
              kraftigt takten i insatserna och lägger till en rad åtgärder som
              också ska presenteras i propositionen. Men innan Anders Ygeman
              ens har sett det och innan han ens fört samtal avfärdar han det.
              På vilken grund?
            </seg>
          </u>
          <note type="speaker" xml:id="i-853fc2799b124132-0">
            Anf. 98 ANDERS YGEMAN (s):
          </note>
          <u who="anders_ygeman_6a8412" xml:id="i-e3508a9f6a5c096f-2">
            <seg xml:id="i-c6bd8b8f3deaa827-0">
              Fru talman! Ja, regeringen kan hålla presskonferens och berätta
              hur det ska vara. Men de tål inte att det kritiseras innan man
              träffat dem och pratat med dem. Det tror inte jag är någon bra
              grund för samarbete.
            </seg>
            <seg xml:id="i-1ff1109114efc9ad-0">
              Andreas Carlgren säger att jag i dag har samma kritik som den
              jag hade i går, för en månad sedan och för ett år sedan. Det är
              helt riktigt. Vi socialdemokrater har tagit IPCC-rapporten och
              den svenska miljörörelsen på allvar och har därmed samma nationella
              mål som den samlade svenska miljörörelsen, som alla miljöorganisationer:
              en minskning av de nationella utsläppen med 40 procent.
            </seg>
            <seg xml:id="i-2529f0b54ebab7d1-0">
              Den ambitionen har regeringen uppenbarligen inte. Jag grundar
              det påståendet på Klimatberedningen där borgerligheten uttryckte
              30+8, 30 procent nationellt och 8 procent internationellt. Jag
              har tagit mig friheten att bläddra igenom remissvaren. Kanske
              borde också Andreas Carlgren göra det.
            </seg>
            <seg xml:id="i-a23cb6ec46dc1693-0">
              Naturvårdsverket stöder glatt Andreas Carlgren och de fyra borgerliga
              partierna och tillstyrker det nationella målet om 30 procent i
              Klimatberedningen. Regeringens expertmyndighet har kanske inte
              förstått Klimatberedningen på samma fina sätt som Andreas Carlgren.
              Men jag misstänker att det finns en poäng med att uppfatta Klimatberedningen
              på det sätt som de allra flesta remissinstanserna gjort: att det
              finns ett nationellt mål och att det finns ett internationellt
              mål. Jag tror också att det vore klargörande för att veta vilka
              åtgärder man borde ta till.
            </seg>
            <seg xml:id="i-80fbe06c6195468e-0">
              Återigen: Alla svenska miljöorganisationer dem som Andreas Carlgren
              säger sig vilja samla har exakt samma uppfattning som Socialdemokraterna,
              Vänsterpartiet och Miljöpartiet: att vi bör sätta upp målet att
              våra utsläpp nationellt ska minska med 40 procent. Därutöver har
              vi hittills alltid velat göra lika mycket eller mer internationellt
              än de fyra regeringspartierna velat göra.
            </seg>
            <seg xml:id="i-73cbea682df51864-0">
              Det stämmer att den socialdemokratiska regeringen talade om bara
              25 procent, men det var före Sternrapporten och före IPCC. Det
              kan faktiskt med fog sägas att de kräver mer av oss än vad kunskapsläget
              och opinionsläget förut gjorde.
            </seg>
          </u>
          <note type="speaker" xml:id="i-e1ed76bad3b5aeeb-0">
            Anf. 99 Miljöminister ANDREAS CARLGREN (c):
          </note>
          <u who="unknown" xml:id="i-b262fcd6ac3384db-41">
            <seg xml:id="i-5b4f9c208a41665d-0">
              Fru talman! Jag konstaterar att när regeringen sträcker ut handen
              är Anders Ygeman genast där och slår på den samt att innan samtal
              har förts och innan propositionen har lagts fram vet Anders Ygeman
              att alltihop är fel. Trots att det uppenbart är tre gånger så
              hög takt än tidigare är det för lite. Och trots att det är uppenbart
              att det inte finns ett enda land i hela Europa, vilket Anders
              Ygeman inte har bestridit, som har ett högre mål och att det inte
              finns ett enda land i Europa som når lägre utsläppsnivåer än Sverige
              inte heller detta har Anders Ygeman bestridit är det bara fel.
            </seg>
            <seg xml:id="i-897bcc516a9952b1-0">
              Det enda Anders Ygeman vill tala om är det nationella. Jag häpnar!
              Det finns också lite sorg i det. Jag tror nämligen att det är
              viktigt att skapa ett brett nationellt samarbete.
            </seg>
            <seg xml:id="i-74305e0a0fd462f7-0">
              Det är bara att hoppas att det inte bara är den här tonen ensam
              som är avgörande inom socialdemokratin utan att det finns också
              de som ärligt vill samarbeta och som inser att detta är en så
              övergripande och överväldigande stor uppgift att det kommer att
              kräva det breda samarbete som det svenska samhället skulle behöva
              och som regeringen under alla förhållanden kommer att bedriva
              med det svenska samhälle som finns runt omkring.
            </seg>
            <seg xml:id="i-7510572633403130-0">
              Vi konstaterar att vi för Sveriges räkning minskar utsläppen
              med 40 procent enligt regeringens förslag. Det betyder ett nationellt
              mål som, precis så som det internationellt fastställts och precis
              så som det beskrivits i Klimatberedningen, är ojämförligt högre
              än vad som tidigare gällt i Sverige, som också är i samklang med
              det Socialdemokraterna själva har drivit och som är i enlighet
              med vad många organisationer i Sverige har drivit. Det innebär
              en högre ambition än vad Klimatberedningen föreslog. Jag hoppas
              att det till sist också vinner ett mycket brett stöd i det svenska
              samhället. Det vore mycket bra för det internationella klimatarbetet
              och för att kunna rädda klimatet tillsammans med alla dem som
              vill vara med och arbeta för det.
            </seg>
          </u>
          <note xml:id="i-0d96788aaba4f92c-10">
            Överläggningen var härmed avslutad.
          </note>
          <note xml:id="i-9679d2b6d9ebb56b-0">
            14 § Svar på interpellation 2008/09:247 om reviderat säkerhetsdirektiv
            för leksaker
          </note>
          <note type="speaker" xml:id="i-8d1137378cbcc355-0">
            Anf. 100 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-b262fcd6ac3384db-42">
            <seg xml:id="i-93d63d2cce2b48d5-0">
              Fru talman! Egon Frid har ställt tre frågor till mig som rör
              regler som omfattas av det reviderade direktivet om leksakers
              säkerhet. Direktivet är nu färdigförhandlat, och det är inte aktuellt
              att införa ytterligare regler och förbud, varken på nationellt
              eller på europeiskt plan. Med detta sagt vill jag ändå gå in lite
              närmare på resultatet av förhandlingarna, med betoning på de frågor
              som Egon Frid tar upp.
            </seg>
            <seg xml:id="i-89919deca0f8fa06-0">
              Den första frågan gäller vilka åtgärder jag avser att vidta för
              att garantera att så kallade CMR-ämnen, hormonstörande ämnen,
              doftämnen och andra allergiframkallande ämnen förbjuds totalt.
            </seg>
            <seg xml:id="i-910a15ef7a26a8c6-0">
              Sverige drev tidigt i förhandlingarna linjen att många fler ämnen
              skulle totalförbjudas. Kommissionens erfarenheter visade emellertid
              att detta kunde bli kontraproduktivt kostnaderna för att upprätthålla
              sådana förbud har gjort att de i praktiken inte kontrolleras alls.
              För att uppnå så god säkerhet som möjligt behövs regler som går
              att arbeta efter, både för tillverkare och för myndigheter. Därför
              tillåts till exempel så kallade CMR-ämnen, men endast i så låga
              halter att de enligt vetenskapen inte kan vara skadliga.
            </seg>
            <seg xml:id="i-1c63fd87294d1832-0">
              Vad gäller allergiframkallande doftämnen har listan över förbjudna
              ämnen utökats betydligt jämfört med kommissionens förslag, och
              den kommer att kompletteras ytterligare om fler ämnen visar sig
              farliga. De hormonstörande ämnena kan ännu inte klassificeras
              i brist på kriterier och tester som är specifika för hormonstörning,
              men de flesta av dessa ämnen som är kända i dag täcks av CMR-förbudet.
            </seg>
            <seg xml:id="i-daec29fb5ee6e863-0">
              Den andra frågan gäller vilka åtgärder jag avser att vidta för
              att fysiskt farliga leksaker inte kommer att tillåtas i det reviderade
              direktivet. Egon Frid nämner exemplet Kinderägg och den kvävningsrisk
              små leksaker i godis kan innebära.
            </seg>
            <seg xml:id="i-225f5ff9ba316f9a-0">
              Även på denna punkt kan jag lämna lugnande besked. De svenska
              förslagen om kvävning har antagits i sin helhet, bland annat ett
              förbud i hela EU för leksaksförpackningar som innebär en kvävningsrisk
              och för små leksaksdelar som sitter ihop med sådant som barn kan
              äta. Förbudet omfattar till exempel sådana kapslar i chokladägg
              och automater som går att dela, vilka tidigare användes i just
              Kinderägg och godisläppstift. Eftersom Kinderäggen nu fått säkrare
              inre förpackningar blir de inte förbjudna genom de nya reglerna.
            </seg>
            <seg xml:id="i-272fb7d4a14e681d-0">
              Den sista frågan är vilka initiativ jag avser att ta för att
              leksaker innan de släpps på marknaden ska testas av oberoende
              laboratorier och för att det ska finnas krav på tydlig och begriplig
              märkning.
            </seg>
            <seg xml:id="i-ef68dcf59b272d64-0">
              Något krav på förhandskontroll av alla typer av leksaker har
              vi aldrig haft i Sverige. Med tanke på den mängd varor som finns
              på marknaden bör vi vara försiktiga med att införa något nytt
              sådant krav, särskilt som vi inte vet om leksakerna därmed skulle
              bli säkrare. Vi får heller inte glömma att de allra flesta leksakerna
              är säkra och att kostnaden för förhandskontroll riskerar att bli
              oproportionerligt hög för små och medelstora företag. I stället
              kommer regeringen att ge fortsatt tydliga signaler till Konsumentverket
              att prioritera marknadskontroll av leksaker och andra konsumentprodukter.
            </seg>
            <seg xml:id="i-f19063cd131891ee-0">
              Vad gäller märkning innebär det nya direktivet skärpta krav jämfört
              med dagens regler, mycket tack vare att Sverige drivit den linjen.
              Direktivet gör nu till exempel klart att varningstexter som är
              avgörande för konsumentens val av leksak ska vara tillgängliga
              före köpet.
            </seg>
            <seg xml:id="i-408fc984c0d8c4cd-0">
              Det är lätt att tro att vi i Sverige klarade oss mycket bättre
              förr, innan vi gick med i EU. Men arbetet för leksakers säkerhet
              visar att detta är en missuppfattning. Tack vare vårt samarbete
              över gränserna får vi snabbare reda på nya risker, vi får tips
              från andra länder om farliga leksaker så fort de upptäckts, och
              vi kan tillsammans inom EU agera mycket mer kraftfullt än vad
              vi skulle kunna på egen hand. Medvetenheten om de faror som lurar
              i våra leksaker blir allt större, och i och med det nya direktivet
              om leksakers säkerhet kan vi bemöta dessa faror på ett effektivt
              och proportionerligt sätt. Sverige är det land som påverkat utformningen
              av det nya direktivet mest av alla länder. Det finns anledning
              för oss alla att vara mycket nöjda med det resultatet.
            </seg>
          </u>
          <note type="speaker" xml:id="i-3c9f8e1c26b339e8-0">
            Anf. 101 EGON FRID (v):
          </note>
          <u who="egon_frid_c86215" xml:id="i-f003f583614ca323-6">
            <seg xml:id="i-46d835b31ee56974-0">
              Fru talman! Tack, ministern för svaret! Något lugnare kan jag
              säga att jag har blivit men inte lugn.
            </seg>
            <seg xml:id="i-5d9a4cd0af7b7bdf-0">
              Nyligen har det varit jul, med julklappar innehållande kemikalier
              som gavs till våra barn. EU:s så kallade leksaksdirektiv röstades
              igenom i EU-parlamentet strax före jul. Tyvärr missade EU-parlamentet
              möjligheten att sätta stopp för cancerframkallande och reproduktionsstörande
              ämnen. Man tyckte också att så kallade doftämnen ska få fortsätta
              att finnas i leksaker. Vänstergruppen och de gröna röstade nej.
              Varning alltså: Julklapparna kan vara fulla av kemikalier. Det
              visas bland annat genom rapporten Leksaker inte att leka med som
              Jens Holm och Eva-Britt Svensson, Vänsterpartiets representanter
              i EU-parlamentet, tog fram i oktober förra året.
            </seg>
            <seg xml:id="i-b5431fcfca7e31ec-0">
              Det beräknas finnas 500 000 olika leksaker på den europeiska
              marknaden, 60 000 bara i Sverige. Gång efter annan hör vi om återkallelser
              av produkter som är farliga för våra barn. Det är uppenbart att
              lagstiftningen inte är tillräckligt långtgående och att myndigheternas
              kontroll över leksaksflödet är otillräcklig. Hur ser det ut just
              nu på den svenska marknaden? Av de 17 leksaker i rapporten som
              testades i oktober innehöll merparten betydande mängder bromerade
              flamskyddsmedel, krom och eller PVC-plast. Dessutom innehöll leksaken
              Sassy djungeldjur stora mängder bly, något som strider mot svensk
              och europeisk lag. Det är oacceptabelt.
            </seg>
            <seg xml:id="i-5f7e8f0d7a272230-0">
              EU har sett över det 20 år gamla leksaksdirektivet. Det är positivt
              i sig, men kommer det att vara tillräckligt för att skydda våra
              barn mot farliga ämnen i leksaker? Nej, inte med det förslag som
              EU-kommissionen har lagt fram. Men det nya leksaksdirektivet har
              nu godkänts av både EU-parlamentet och de 27 regeringarna. Möjlighet
              att ändra direktivet till barnens fördel fanns, men kompromissen
              i EU gör att man inte fortsätter på linjen att förbjuda de allra
              farligaste ämnena, de så kallade CMR-ämnena. Förbättringar i det
              nya antagna nya leksaksdirektivet när det gäller cancerframkallande
              ämnen har gjorts, det ska medges, men det viktiga förbudet mot
              CMR-ämnen uteblev i kompromissens namn.
            </seg>
            <seg xml:id="i-d1ec33288a105386-0">
              Den 7 oktober röstade EU-parlamentets miljöutskott för att förbjuda
              användningen av sex metaller som kan leda till cancer och skada
              reproduktionen arsenik, kadmium, sexfaldigt krom, bly, kvicksilver
              och organiskt tenn. Det är ett betydande steg framåt som borde
              ha följts av ett totalförbud av bland annat CMR-ämnena. Vems intressen
              ska väga tyngst? Ska barnens eller industrins intressen väga tyngst?
              I rapporten Leksaker att inte leka med tas ett tydligt ansvar
              till förmån för barnen och deras föräldrar. Vems sida är konsumentministern
              på, på barnens sida eller på industrins och den inre marknadens
              sida?
            </seg>
          </u>
          <note type="speaker" xml:id="i-6aad79710a7ab70a-0">
            Anf. 102 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-b262fcd6ac3384db-43">
            <seg xml:id="i-a7f58a6b8c89eab2-0">
              Fru talman! Vems intressen ska väga tyngst barnens eller tillverkarens,
              marknadens intressen? Det är klart att det är barnens intressen
              som ska väga tyngst. Det är också det som är utgångspunkten för
              detta direktiv.
            </seg>
            <seg xml:id="i-ab0e4f7c89d44602-0">
              När Egon Frid nämner ett antal kemikalier som är tillåtna i leksaker
              glömmer han samtidigt att säga att det som finns i leksaker endast
              förekommer i den mängd som man anser vetenskapligt inte är farligt.
              Framkommer det ytterligare forskningsrön som visar att andra ämnen
              i leksakerna är farliga framkommer det också tydligt i direktivet
              att de ämnena ska förbjudas. Vi kan inte förbjuda saker som vi
              inte vet är farliga. Ska vi kunna kontrollera och kräva att tillverkarna
              ska leva upp till regelverket måste vi veta att det som är förbjudet
              är skadligt.
            </seg>
            <seg xml:id="i-c92f84fb744878af-0">
              Är det så att man vill förbjuda kemikalier av annat intresse
              än barnens säkerhet, får man använda sig av en annan lagstiftning
              än just konsumentregelverket och leksakers säkerhetsdirektiv.
              Då kanske man får använda sig av miljölagstiftningen och föra
              den debatten med miljöministern.
            </seg>
            <seg xml:id="i-c20094574a0549c8-0">
              Jag tycker att det är jätteviktigt att tala om för medborgarna
              hur man ska tänka som konsument för att kunna garantera att man
              väljer rätt typ av leksaker. Det är klart att vi aldrig kommer
              att kunna garantera att det inte kommer in leksaker på vår marknad
              som kan vara farliga, men vi kan i alla fall säga att leksaker
              som är CE-märkta är sådana leksaker som kommer från tillverkare
              som åtminstone känner till regelverket. Därmed säger jag inte
              att det är en garanti för att de följer det men de känner till
              det, och det är en början. Det tycker jag är viktigt att tala
              om.
            </seg>
            <seg xml:id="i-e17f46eabf2336f2-0">
              I direktivet står det att vi ska inta försiktighetsprincipen,
              det vill säga att om man tror att en leksak är farlig ska den
              kunna förbjudas på marknaden. Man behöver alltså inte som i dag
              vänta tills det är bevisat att den är farlig, utan med detta direktiv
              finns möjligheten att förbjuda leksaker under tiden som man undersöker
              deras säkerhet. Det tycker jag också är bra med den typ av princip
              som nu finns i detta direktiv.
            </seg>
            <seg xml:id="i-e8a4a7459c4acf96-0">
              Jag ser inte att det finns så mycket för Egon Frid att oroa sig
              för. Det vi ska jobba för är att se till att om vi får ny kunskap
              om farliga ämnen ska de så fort som möjligt i så fall förbjudas.
              Och det är precis efter den principen som det är tänkt att man
              med detta direktiv ska arbeta utifrån.
            </seg>
            <seg xml:id="i-5a6da3d109f683bc-0">
              Jag tycker fortfarande att Egon Frid har anledning att vara glad
              över detta direktiv, som Sverige har haft väldigt stort inflytande
              över, med den utformning som det har fått.
            </seg>
          </u>
          <note type="speaker" xml:id="i-079ccc48c0922f18-0">
            Anf. 103 EGON FRID (v):
          </note>
          <u who="egon_frid_c86215" xml:id="i-f003f583614ca323-7">
            <seg xml:id="i-5a5200d07ea86eb0-0">
              Fru talman! Jag vet att Nyamko Sabuni som konsumentminister är
              glad å den svenska regeringens vägnar över det team som har hjälpt
              Nyamko Sabuni att förhandla fram leksaksdirektivet å Sveriges
              vägnar. Och jag kan ge berömmet till er som har jobbat med det
              att det har gjorts framsteg, men att inte ta steget fullt ut och
              kunna totalförbjuda de absolut farligaste ämnena som är kända
              är ändå mycket märkligt. Då säger konsumentministern att vi får
              använda en annan lagstiftning, till exempel miljölagstiftningen.
              Det är märkligt att konsumentministern, som i det här fallet säger
              sig företräda barnen, barnens säkerhet och ofarliga leksaker,
              inte prövar möjligheten fullt ut att totalförbjuda de så kallade
              CMR-ämnena. Det är alltså ämnen som inte är accepterade någon
              annanstans. Det är ämnen som är totalförbjudna i elektriska och
              elektroniska produkter. Det är giftiga ämnen. Ministern säger
              att det bara är tillåtet i en ringa mängd som är vetenskapligt
              prövad. Men det är inte en tillräcklig säkerhet när vi pratar
              om leksaker och de risker som barnen utsätts för när de använder
              de här leksakerna.
            </seg>
            <seg xml:id="i-d6f4a88d6a9f1a27-0">
              Totalförbudet av farliga ämnen i leksaker var ett av de viktiga
              målen med revideringen av leksaksdirektivet. Här har regeringen
              kompromissat bort den frågan till förmån för producenternas intressen
              och också den inre marknadens intressen.
            </seg>
            <seg xml:id="i-c62d1702419d1621-0">
              Detsamma gäller de allergiframkallande doftämnena i leksaker.
              Det är också en mycket märklig sak att de över huvud taget finns
              kvar och är tillåtna. Här tycker jag också att det skulle ha varit
              rimligt med ett totaltförbud, för allergi är ett stort och växande
              problem i samhället. Att då tillåta att leksaksproducenter får
              använda doftämnen i leksaker är egentligen till ingen nytta mer
              än att det lockar föräldrar och barn att köpa mer produkter. Att
              man köper dem för att de luktar på ett visst sätt är väl en högre
              vetenskap som vi får studera i ett annat sammanhang, men så är
              ändå fallet. Det här är någonting som jag tycker missbrukas för
              att öka konsumtionen och öka försäljningen av produkter som vi
              egentligen inte ska ha i svensk handel.
            </seg>
            <seg xml:id="i-4e49bdea8f8aa80d-0">
              Detsamma gäller naturligtvis märkningen. Som ministern sade är
              CE-märkningen till för att visa att producenterna i alla fall
              känner till leksaksdirektivet och den gällande lagstiftningen.
              Men jag tycker att det är rimligt att kräva att vi har en lagstiftning
              som definitivt anger vad en produkt innehåller, både förpackningen
              och leksaken. Vi har en jättetydlig märkning av livsmedel, och
              märkning av produkter är oerhört viktigt. Men det viktigaste måste
              vara att vi har en absolut märkning av våra leksaksprodukter för
              konsumenternas trygghet och i det här fallet barnens trygghet.
            </seg>
          </u>
          <note type="speaker" xml:id="i-e3e399a85971a422-0">
            Anf. 104 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-b262fcd6ac3384db-44">
            <seg xml:id="i-e7927d844a5a0d21-0">
              Fru talman! Jag tror att utgångspunkten för ett regelverk, om
              det ska vara trovärdigt, måste bygga på att det finns vetenskap
              som visar på varför man förbjuder saker eller för den delen tillåter
              saker. Om man ska sätta i gång och förbjuda allt för att det eventuellt
              kan vara farligt men det inte finns några bevis för att det är
              farligt, tror jag att vi får ett regelverk som varken tillverkare
              eller myndigheter, Konsumentverket i det här fallet, kan följa
              upp och leva efter. Därför menar jag att det är väldigt viktigt
              att det som anses farligt, det som vetenskapligt bevisats vara
              farligt, är förbjudet.
            </seg>
            <seg xml:id="i-228aacbdeefde288-0">
              Jag kan förstå Egon Frids tankar att det inte bör finnas några
              kemikalier alls. Visst, det går väl att säga det också om det
              som man vet är farligt i större mängder. Men i det här fallet
              har vi gjort avvägningen mellan kostnaden för marknaden och säkerheten
              för barnen. Och vi vet att med de mängder som förekommer är det
              inte farligt för barn att leka med dessa leksaker. Det som är
              viktigast måste ändå vara att garantera att det inte är farligt.
            </seg>
            <seg xml:id="i-c8607b0d8f6a7c5c-0">
              Skulle det visa sig att det finns någonting ytterligare som är
              farligt, för också den marknaden utvecklas hela tiden, och det
              kommer nya leksaker på marknaden som innehåller kemikalier som
              vi inte tidigare har sett, kommer också det att upptäckas. Och
              är det farligt säger direktivet som sagt att det ska förbjudas.
              Men utgångspunkten måste ändå vara att vi vet varför vi förbjuder
              saker om lagen ska vara trovärdig och därmed efterlevas.
            </seg>
            <seg xml:id="i-3ef6cfe64ea3f71d-0">
              Det finns inte möjlighet att kontrollera alla leksaker. Även
              om alla typer av leksaker skulle kontrolleras skulle man aldrig
              kunna kontrollera alla leksaker. Det är människor som jobbar med
              tillverkning av dessa saker. Det kommer antagligen att inträffa
              att någon leksak inte lever upp till standarden enligt regelverket.
              Men det är viktigt att företagen känner till regelverken och att
              de försöker leva upp till dessa regelverk, och det är viktigt
              att marknadskontrollerna är så effektiva som möjligt. Det är också
              så Konsumentverket får arbeta. Vi har sagt tydligt och klart att
              det är marknadskontroller som ska prioriteras i Konsumentverkets
              uppdrag. Vi vet att det har varit en nedgång efter flytten från
              Helsingfors till Karlstad, men nu har Konsumentverket återigen
              fått upp sin personalgrupp till den storlek som den ska ha. Nu
              har de också stabiliserat sig på plats och kan återigen vara effektiva
              i att utföra sitt uppdrag. Det viktigaste här kommer just att
              vara att kontrollera produkter så att vi vet att de är säkra för
              konsumenterna.
            </seg>
            <seg xml:id="i-d2b0049a8054a1af-0">
              Återigen tycker jag att det här direktivet innehåller precis
              det vi behöver. Det finns också en viljeinriktning på just att
              försiktighetsprincipen ska gälla. Allt nytt farligt som upptäcks
              ska på en gång förbjudas. Vi behöver inte ens vänta på standarder,
              utan det kan på en gång förbjudas. Och innan leksakerna förbjuds
              kan de i alla fall tas bort från marknaden tills det är bevisat
              att de är säkra. Företagarna vet också att deras produkter kan
              tas bort från marknaden i väntan på att de kan bevisa att de är
              säkra.
            </seg>
            <seg xml:id="i-edc1c4708c61daba-0">
              Allt detta menar jag kommer att göra att företagen kommer att
              vara mer försiktiga i sin tillverkning. Framför allt kan vi få
              denna mångfald av tillverkare, också små tillverkare, att kunna
              överleva, för det går inte att säga att alla ska göra denna oberoende
              kontroll. Det kostar för mycket och skulle drabba små och medelstora
              företag. Och jag tror inte att Egon Frid heller vill ha en marknad
              som bara förlitar sig på ett fåtal tillverkare. Vi vill ha en
              mångfald av tillverkare, och vi menar att de ska leva upp till
              de regelverk som finns. I övrigt får vi använda oss av marknadskontroller
              för att hitta de brister och fel som uppstår.
            </seg>
          </u>
          <note type="speaker" xml:id="i-21758e61ee6f28dd-0">
            Anf. 105 EGON FRID (v):
          </note>
          <u who="egon_frid_c86215" xml:id="i-f003f583614ca323-8">
            <seg xml:id="i-6f2c41b6f209c7e1-0">
              Fru talman! Det var i det avseendet bättre förr när vi hade kvalitativt
              bättre leksaker och oftast tillverkade i trä. De var oftast också
              tillverkade med giftfria färger.
            </seg>
            <seg xml:id="i-ade422af65ccdb6d-0">
              Problematiken har ökat i takt med det enorma antal produkter
              som har översvämmat marknaden. Vi vet att 80 procent av de tillverkade
              produkterna kommer från Asien, främst Kina. Alla producenter utnyttjar
              en lagstiftning och ligger på gränsen för vad lagstiftningen tillåter.
              De följer naturligtvis riktvärdena, men är det inte totalförbud
              för CMR-ämnen till exempel följer man de riktvärden som anges
              i lagstiftningen och testar hela tiden de tillåtna gränserna för
              att minimera kostnaderna för sin produktion.
            </seg>
            <seg xml:id="i-d0d3fac64a35d3c3-0">
              Jag tycker att kostnadsaspekten är någonting som konsumentministern
              ska vända till barnens fördel. Det måste få kosta att ha en sådan
              lagstiftning gentemot barnen när det gäller leksaker och säkerhet
              att vi verkligen kan känna oss trygga med den. Resultatet av den
              här revideringen av EU:s leksaksdirektiv går inte i den riktningen.
            </seg>
            <seg xml:id="i-ba93df9d96ded1e1-0">
              Regeringen har uppnått positiva framgångar. Det svalgsäkerhetstest
              som Sverige har varit med och drivit igenom är positivt. Det har
              blivit bättre. Sedan vet vi att producenterna kommer att kringgå
              detta också genom att fortsätta att ha farliga saker, men de är
              inte lika uppenbart farliga.
            </seg>
            <seg xml:id="i-0f2367ea311073cf-0">
              Frågan är ändå vems sida konsumentministern verkligen tar ställning
              för. Är det barnens säkerhet eller inre marknadens rätt att pressa
              sina kostnader?
            </seg>
          </u>
          <note type="speaker" xml:id="i-465164b2f4da4292-0">
            Anf. 106 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-b262fcd6ac3384db-45">
            <seg xml:id="i-cc95b7ca5dc9ed25-0">
              Fru talman! Det måste kosta att få säkra leksaker. Det tycker
              jag också, men det måste dock inte kosta av princip. I det här
              fallet vill Egon Frid att det ska kosta mer än det smakar bara
              för att han inte gillar kemikalier över huvud taget. Det handlar
              inte nödvändigtvis om att de är farliga utan om att han inte vill
              ha några kemikalier någonstans över huvud taget.
            </seg>
            <seg xml:id="i-4809d685a9aced42-0">
              I det här fallet säger vi att det ska kosta, men vi ska inte
              ställa krav på tillverkarna att de ska lägga ut väldigt mycket
              pengar på något som vi kan visa inte är farligt för människor.
            </seg>
            <seg xml:id="i-924fbd919b693604-0">
              Det här direktivet kommer att träda i kraft så småningom. Två
              år efter det att vi har fattat beslut om det väntas det träda
              i kraft i de olika medlemsländerna. Fyra år efter det kommer det
              här direktivet att utvärderas. I det sammanhanget välkomnar jag
              återigen Egon Frids intresse för frågan. Då har vi kanske också
              bättre kunskap om på vilket sätt vi kan förbättra direktivet.
              Med den kunskap som vi har i dag täcker detta direktiv de behov
              som finns på marknaden.
            </seg>
            <seg xml:id="i-4900c27d442eceae-0">
              Jag är också på barnens sida, Egon Frid. Barnens säkerhet kommer
              först.
            </seg>
          </u>
          <note xml:id="i-0d96788aaba4f92c-11">
            Överläggningen var härmed avslutad.
          </note>
          <note xml:id="i-93037edd62012e03-0">
            15 § Svar på interpellation 2008/09:260 om Strömsholms kanal
          </note>
          <note type="speaker" xml:id="i-4f1ec1a0de3797a0-0">
            Anf. 107 Kulturminister LENA ADELSOHN LILJEROTH (m):
          </note>
          <u who="unknown" xml:id="i-b262fcd6ac3384db-46">
            <seg xml:id="i-38b2d312f04eaaf2-0">
              Fru talman! Carin Runeson har frågat mig vad jag är beredd att
              göra för att Strömsholms kanalbolag även i fortsättningen ska
              ha möjlighet att hålla Strömsholms kanal tillgänglig och säker
              för seglation samt även på ett bra sätt kunna vårda och utveckla
              de kultur- och industrihistoriska miljöer som finns i anslutning
              till kanalen.
            </seg>
            <seg xml:id="i-1b2454db73cdeaff-0">
              En av regeringens viktigaste prioriteringar på kulturområdet
              är vården av kulturarvet. I det ligger naturligtvis att skydda
              och vårda miljöer som är viktiga ur ett kulturhistoriskt perspektiv
              men också har ett stort värde för turistnäringen.
            </seg>
            <seg xml:id="i-2a21b437b805f320-0">
              De byggnader och anläggningar som kan anses ha ett kulturhistoriskt
              värde av nationell angelägenhet kan skyddas genom att länsstyrelsen
              förklarar det som byggnadsminne enligt 3 kap. lagen (1988:950)
              om kulturminnen. Så är fallet för Strömsholms kanal. Strömsholms
              kanal är även riksintresse enligt miljöbalkens regler.
            </seg>
            <seg xml:id="i-357b70c91cadf31e-0">
              Staten stöder såväl byggnader och anläggningar förklarade som
              byggnadsminnen som riksintressen genom de medel som avsätts för
              bidrag för kulturmiljövård. Under 2008 anslogs 250 miljoner kronor
              för detta ändamål. Riksantikvarieämbetet fördelar dessa medel
              till länsstyrelserna runt om i landet som i sin tur beviljar bidragen
              till olika projekt och insatser efter en prövning i varje enskilt
              fall. Det är Länsstyrelsen i Västmanlands län som avgör frågan
              om eventuellt bidrag till Strömsholms kanal.
            </seg>
            <seg xml:id="i-7d29552ca0458bf9-0">
              Enligt Länsstyrelsen i Västmanland har under de senaste två åren
              beslut fattats om drygt 400 000 kronor i bidrag för vård av bebyggelse
              och andra anläggningar inom byggnadsminnet Strömsholms kanal.
            </seg>
            <seg xml:id="i-2e4db39cbe0fa6e9-0">
              Detta visar att staten redan i dag bidrar till att vårda och
              utveckla de kultur- och industrihistoriska miljöer som finns i
              anslutning till kanalen.
            </seg>
          </u>
          <note type="speaker" xml:id="i-00e1c8210b5ed0ac-0">
            Anf. 108 CARIN RUNESON (s):
          </note>
          <u who="carin_runeson_3d82c5" xml:id="i-dee7b8b558f5f861-0">
            <seg xml:id="i-07387f8fbd20c2b5-0">
              Fru talman! Tack för svaret, kulturministern! Den här interpellationen
              om Strömsholms kanal och kanalbolaget, som gör allt som står i
              deras makt för att få ekonomin att gå ihop så att man kan hålla
              kanalen i gott skick och hålla den öppen under ett par tre sommarmånader
              för seglation och så att man kan sköta de byggnader som finns
              i anslutning till kanalen, har föregåtts av motioner som jag har
              skrivit tillsammans med min partikollega Olle Thorell i Surahammar.
              Vi har lämnat dem under den allmänna motionstiden. Nu har de väl
              inte satt något större avtryck i världshistorien. Därför tycker
              jag att det är viktigt att lyfta upp den frågan igen.
            </seg>
            <seg xml:id="i-5523cf6a4b8c6376-0">
              Först vill jag säga att det känns bra och är lovvärt att kulturministern
              poängterar att en av regeringens viktigaste prioriteringar på
              kulturområdet är vården av kulturarvet. I det ligger naturligtvis
              att skydda och vårda miljöer som är viktiga ur ett kulturhistoriskt
              perspektiv men också har ett stort värde för turistnäringen.
            </seg>
            <seg xml:id="i-f4e55621a5ff29bf-0">
              Fru talman! Jag måste ändå säga att jag tycker att det fortsatta
              svaret och resonemanget i svaret är lite magert. Strömsholms kanal
              är ett stycke levande kultur- och industrihistoria. Då frågar
              jag mig: Är det här enbart ett primärkommunalt ansvar? Nej, jag
              tycker inte det. Jag tycker att staten ska kunna bidra med mer
              än bara några hundratusentals kronor per år till byggnaderna.
              Det är vackert så att man får bidrag till upprustning, men man
              behöver ett driftsbidrag. Tidigare har det utgått EU-medel under
              några år. Det var oerhört positivt dels med tanke på driftsverksamheten,
              dels med tanke på alla de otroligt fina byggnader som finns efter
              hela kanalsträckan.
            </seg>
            <seg xml:id="i-e07dc33ee8b472e0-0">
              I dag är ekonomin ett jättebekymmer för de fyra ägarkommunerna.
              Kanalen går från min hemkommun Smedjebacken i södra Dalarna genom
              Västmanlandskommunerna Fagersta, Surahammar och Hallstahammar.
              Samtliga kommuner, som är brukskommuner, har tagit ett stort ansvar
              för kanalen i många år. Men primärkommuner har många uppgifter.
              Det är många saker som ska finansieras. Under 2008, och även nu
              2009, har man gett större driftsbidrag till kanalen, men det kostar
              att hålla kanalen i gång, och det kostar att renovera och underhålla.
            </seg>
            <seg xml:id="i-45c53fe585934ae0-0">
              Det är också oerhört viktigt med säkerheten i kanalen om man
              ska kunna ha den öppen. Det behövs slussvakter under sommarmånaderna.
              Därför skulle ett driftsbidrag sitta väldigt fint, för att uttrycka
              mig lite modernt och slarvigt. Risken är att man inte klarar av
              att hålla kanalen öppen. Man har ett underskott för 2008 i sin
              driftsbudget. För 2009 försöker man jaga sponsorer, och det är
              inte det allra lättaste just nu. Man ser stora svårigheter när
              det gäller ekonomin.
            </seg>
          </u>
          <note type="speaker" xml:id="i-00392cf07da588b2-0">
            Anf. 109 Kulturminister LENA ADELSOHN LILJEROTH (m):
          </note>
          <u who="unknown" xml:id="i-b262fcd6ac3384db-47">
            <seg xml:id="i-92e93b30097b2483-0">
              Fru talman! Jag vill först säga att jag är väldigt glad över
              Carin Runesons engagemang. Det är något jag delar, ej blott för
              Strömsholms kanal utan för kulturarvet över huvud taget. Det är
              väldigt viktigt att det här engagemanget finns, och dessutom kan
              vi ändå glädjas, innan vi går in på problemen, åt att det är ett
              engagemang som ökar. Inte minst visar antalet medlemmar i hembygdsrörelsen
              detta jag tror att det uppgår till närmare en halv miljon som
              också frivilligt, även om vi från regeringens sida har ökat bidraget,
              gör ett stort arbete för att värna och vårda kulturarvet.
            </seg>
            <seg xml:id="i-2a60d4dff994003e-0">
              Vi kommer sedan in på just Strömsholms kanal, som jag vet är
              ett riksintresse. Det nämnde jag också i mitt svar. Bolaget får
              ju också ett statligt stöd. Nu är det runt 250 miljoner som går
              ut från Riksantikvarieämbetet och som fördelas via länsstyrelserna,
              och länsstyrelserna har naturligtvis en dialog med kommunerna,
              så ock de fyra kommuner som är delägare i Strömsholm.
            </seg>
            <seg xml:id="i-08c8a378a74ea7b9-0">
              Jag träffade faktiskt i går Mats Svegfors i ett helt annat ärende,
              och passade på att fråga honom därför att jag vet att han är avgående
              landshövding i Västmanland. Han konstaterade att man fortlöpande
              under många år har gjort investeringar i kanalen, bland annat
              med att lyfta upp portarna. Jag har också fått ett bra material
              från Hans Petersson, som är vd, som beskriver situationen men
              samtidigt möjligheterna.
            </seg>
            <seg xml:id="i-89c480ce5b97449b-0">
              Ett magert bidrag, säger Carin Runeson. Ja, det kan möjligen
              tyckas, men man ska då ställa det i relation till att vi har 2
              000 byggnadsminnen som ryms inom just den här lagen. Det är alltid
              så att behoven kommer att vara större än möjligheterna. Så är
              det ju. Nu utgår det här bidraget när underhållet är dyrare än
              normalt. Jag tror att man i fjol fick närmare 300 000 som ska
              täcka en del av verksamheten och reparationerna under 2009, alltså
              innevarande år.
            </seg>
            <seg xml:id="i-37d4d3be04564852-0">
              Carin Runeson skriver också i sin interpellation att fler måste
              göras delaktiga i kanalbolagets verksamhet och framtid, och så
              är det förstås. Det kan aldrig bli ett ansvar enbart för staten.
              Men att man skulle kunna ge ett driftsbidrag är ingenting som
              kan rymmas här, i alla fall inte som jag tolkar lagen. Det här
              är ett viktigt intresse så är det jämte många andra viktiga intressen
              som staten vill värna. Ett driftsbidrag tror jag skulle vara svårt
              att åstadkomma.
            </seg>
            <seg xml:id="i-d3e932369bba4a3f-0">
              Jag ser naturligtvis problemen, men vi kan återkomma till möjligheterna.
              Även kanalbolaget har i sin rapport pekat inte bara på problemen.
              Man arbetar också väldigt aktivt, skulle jag vilja säga, med volontärer,
              turistnäringen och med att berätta om sin verksamhet. Trafiken
              går back, står det. Jag vet inte riktigt vad det står för. Det
              finns säkert möjligheter att öka intäkterna det tror jag trots
              allt. Vi kan återkomma till detta i min nästa replik.
            </seg>
          </u>
          <note type="speaker" xml:id="i-f12675125d6719a2-0">
            Anf. 110 CARIN RUNESON (s):
          </note>
          <u who="carin_runeson_3d82c5" xml:id="i-dee7b8b558f5f861-1">
            <seg xml:id="i-a8dae722ba024b7e-0">
              Fru talman! Även om tiden är knapp här i talarstolen skulle jag
              vilja ge en liten geografi- och historiebeskrivning.
            </seg>
            <seg xml:id="i-1cba47ffad302115-0">
              Strömsholms kanal stod klar och togs i bruk 1795. Den följer
              Kolbäcksåns vattensystem från min hemkommun Smedjebacken i Dalarna,
              ned genom Västmanland, ut i Mälaren och vidare ut i Östersjön.
              Kanalen är 11 mil lång, passerar 14 sjöar och har 12 kilometer
              byggda kanalsträckor med totalt 26 slussar. Höjdskillnaden är
              100 meter. År 1990 förklarades kanalen för byggnadsminne.
            </seg>
            <seg xml:id="i-833c60776c3a6fd7-0">
              Det som kostar pengar när det gäller driften är slussvakterna.
              28 stycken räknar man med att man behöver under en sommarsäsong,
              för under ett antal veckor, ett par månader, är det ganska mycket
              båttrafik. Det är dels de som vill ta sin båt ut i Mälaren och
              ut i havet från Dalarna och Västmanland, dels båtar som kommer
              från Mälaren och vill gå upp i kanalen. Man behöver också några
              snickare, och man behöver en och annan reparatör, för det kan
              hända saker och ting även om man sköter det mesta underhållet
              på annan tid av året.
            </seg>
            <seg xml:id="i-692d202fac2b854e-0">
              Att man byggde den här kanalen berodde på att man från bruksorterna
              ville ha ett för den tiden snabbt och billigt sätt att frakta
              sitt gods och sina produkter till Helsingfors. Sedan har det hänt
              mycket med transportmedlen, och i mitten av 1900-talet upphörde
              nyttotrafiken. Sedan dess har kanalen fungerat som en turistkanal.
            </seg>
            <seg xml:id="i-93e6e2ab0129105c-0">
              Vi ser att det är ganska många som använder sig av kanalen. Man
              åker båt. Det är populärt för kanotister. Är det fina somrar är
              det extremt många båtar som kommer upp även till Smedjebacken.
            </seg>
            <seg xml:id="i-442369c95d418870-0">
              Och det finns väldigt mycket att se längs kanalen fin bruksmiljö
              som man har tagit väl om hand. Precis som kulturministern säger
              har det gjorts mycket, men det var tack vare det EU-bidrag som
              utgick under ett antal år. De pengarna har verkligen gjort nytta.
            </seg>
            <seg xml:id="i-a32e4944b3d8985f-0">
              Nu är det ingen stor budget för det här kanalbolaget, kan man
              tycka. Det rör sig om ungefär 4 miljoner. Därför kan man kanske
              tycka att de kommuner det handlar om kan lägga till mer pengar.
              Men det är som jag sade tidigare: En kommun har väldigt många
              åtaganden, och varje hundratals tusen är så att säga intecknat
              i primärkommunal verksamhet. Man har skjutit till ytterligare
              100 000 inför nästa år, men ändå har man svårt att tro att det
              ska räcka därför att kostnaderna också ökar.
            </seg>
            <seg xml:id="i-1673a64dbf8043b0-0">
              Man får heller inte glömma bort att om man skulle tvingas stänga
              kanalen finns det ett antal näringsidkare som skulle förlora kunder.
              Det finns campingplatser, pensionat, olika servicekiosker, affärer
              och så vidare som också får besök i samband med att personer,
              familjer och sällskap färdas på kanalen. Det här är ju ingenting
              som kanalbolaget i sig får några intäkter från, men det är positivt
              för de kommuner som det handlar om. Därför handlar det också i
              förlängningen om arbetstillfällen.
            </seg>
            <seg xml:id="i-73e17038f3aa99e9-0">
              De 28 slussvakterna, som nästan uteslutande är skolungdomar,
              har också en bra möjlighet till försörjning under sitt sommarlov.
              Det är ett både intressant, spännande och väldigt ansvarsfullt
              jobb som de får utföra och trivs med.
            </seg>
          </u>
          <note type="speaker" xml:id="i-36bdf4a5e06028ef-0">
            Anf. 111 Kulturminister LENA ADELSOHN LILJEROTH (m):
          </note>
          <u who="unknown" xml:id="i-b262fcd6ac3384db-48">
            <seg xml:id="i-78789d977622794d-0">
              Fru talman! Jag har haft flera debatter i kammaren med interpellanter
              från den rödgröna sidan där vi kan enas om att vi tycker lika.
              Vi tycker båda två att det här är viktigt. Sedan är det bara fråga
              om vems ansvar och vems uppgift det är.
            </seg>
            <seg xml:id="i-8b9eb86f48264c23-0">
              Carin Runeson säger att primärkommunerna har många uppgifter.
              Då kan jag kontra med att säga att staten också har det. Då är
              frågan vad som kan rymmas inom den här förordningen och den lag
              som omfattar kulturmiljövården. Driftsbidrag fungerar inte, utan
              det handlar om underhåll, av byggnader i det här fallet, av slussportar
              och av annat som hör kanalen till. Det är också ett bidrag som
              staten ger därför att man tycker att det här är viktigt.
            </seg>
            <seg xml:id="i-c02769c5077ead21-0">
              Sedan säger Carin Runeson att det är många som är beroende av
              att kanalen fungerar, och det är alldeles säkert så, oavsett om
              det handlar om campingplatser, restauranger, kiosker eller annat
              som Carin Runeson räknade upp. Men det kan aldrig bli ett ansvar
              för kulturmiljölagen eller kulturmiljöanslaget. Det är en debatt
              som ändå, trots allt, måste föras med de fyra kommuner som är
              delägare och som ändå har så att säga ett lika stort intresse
              i kanalen som vi har från Kulturdepartementets och Riksantikvarieämbetets
              sida.
            </seg>
            <seg xml:id="i-948a9980206acedf-0">
              Bland de bilder som jag har fått och bläddrat igenom de har gjort
              mig riktigt lockad av att själv paddla mig igenom denna kanal,
              och jag hoppas att jag får möjlighet till detta i sommar finns
              det förslag från kanalbolagets sida på vad man skulle kunna göra,
              allt från att kommunerna ska ta över skötseln av marken till,
              tyvärr, det tråkiga att man skjuter en del underhåll på framtiden.
              Det kan kanske gå ett tag, men det går naturligtvis inte i längden.
              Man talar om kommuner och landsting som ska höja bidragen. Man
              talar naturligtvis också om statlig medfinansiering, men statlig
              medfinansiering finns via det här bidraget, som också betalas
              ut via länsstyrelserna. Man talar också om att kommunerna bör
              utnyttja kanalens möjligheter bättre. Det kan gälla såväl Västerås
              som andra kommuner som inte ligger så långt ifrån.
            </seg>
            <seg xml:id="i-5f9a0e985030c1f9-0">
              För att återvända till det som ändå var en av slutsatserna i
              Carin Runesons interpellation, att fler måste bli delaktiga, kan
              jag bara instämma. Men jag kan också konstatera att staten redan
              är en intressent.
            </seg>
          </u>
          <note type="speaker" xml:id="i-23a634d236d98b0f-0">
            Anf. 112 CARIN RUNESON (s):
          </note>
          <u who="carin_runeson_3d82c5" xml:id="i-dee7b8b558f5f861-2">
            <seg xml:id="i-3776ec6bea05ca0b-0">
              Fru talman! De pengar som Kanalbolaget ansökt och fått från länsstyrelsen,
              som en del av de många miljoner som kulturministern pratade om,
              är naturligtvis bra att ha fått. För att få bidragen krävs emellertid
              en ekonomisk motprestation från de kommuner som ingår i Kanalbolaget.
              Man fick exempelvis 127 000 för två år sedan, vilket kan betraktas
              som full kostnadstäckning för en byggnad där man förvarar redskap
              och annat.
            </seg>
            <seg xml:id="i-a33abcb8d48d1d15-0">
              Närmast i tur står en slussvaktarbostad som är byggd 1780 och
              väl värd att bevara. Man räknar med att det kommer att kosta ca
              362 000 att få den i bra skick. Då får alltså Kanalbolaget 127
              000. Varje gång man vill göra någonting åt en byggnad och får
              ett bidrag, som naturligtvis är välkommet, ökar man på underskottet
              eftersom det krävs ännu mer pengar som motprestation.
            </seg>
            <seg xml:id="i-36f83c7d66b6d678-0">
              Viljan finns att göra mer från de fyra kommunernas sida Smedjebacken,
              Fagersta, Surahammar och Hallstahammar och jag ska inte heller
              glömma att nämna landstingen i Västmanland och Dalarna, som också
              bidrar med vissa medel.
            </seg>
            <seg xml:id="i-ee0c13f42fb6a9e7-0">
              Även om det är omöjligt att få driftsbidrag tycker jag att det
              är viktigt att kulturministern tänker på Strömsholms kanal och
              ser det oerhörda värde som kanalen har som byggnadsminne. Det
              handlar om en industri- och kulturhistoria värd att bevara.
            </seg>
          </u>
          <note type="speaker" xml:id="i-2c1334fe7dfcabf2-0">
            Anf. 113 Kulturminister LENA ADELSOHN LILJEROTH (m):
          </note>
          <u who="unknown" xml:id="i-b262fcd6ac3384db-49">
            <seg xml:id="i-97d3194afcf13b15-0">
              Fru talman! Jag kan stå länge och understryka mitt mycket starka
              engagemang i dessa kulturmiljöer. Nu har vi gått så långt som
              vi över huvud taget kan gå; Strömsholms kanal har ett alldeles
              speciellt skydd och kommer att så ha även framöver. Det finns
              också, som Carin Runeson sade, ett starkt engagemang från kommunernas,
              landstingens och länsstyrelsens sida, och även via Riksantikvarieämbetet.
              I den delen uppfyller alltså staten, skulle jag vilja säga, de
              förväntningar som finns.
            </seg>
            <seg xml:id="i-80e5149e53176874-0">
              Sedan får jag upprepa att vi har omkring 2 000 byggnadsminnen,
              och det ska vi vara glada för, för det är naturligtvis en stor
              styrka och en skatt för det svenska kulturarvet. Som kulturminister
              kan jag se att det finns starka påtryckningar från flera håll
              i landet för att byggnadsminnesmärka ytterligare miljöer. Någonstans
              tvingas man till prioriteringar; det gäller oss alla. Eftersom
              jag inte besökt Strömsholms kanal ännu vet jag inte om de gjort
              rätt prioriteringar. Det är inte heller säkert att jag skulle
              kunna bedöma det.
            </seg>
            <seg xml:id="i-9ec331c52071a899-0">
              Jag kan bara konstatera att staten ser värdet och också ställer
              upp med stöd. Om man kan göra mer kan jag inte avgöra. Det är
              en bedömning som får göras av länsstyrelsen som är den som har
              bäst kunskap. Det sker även en dialog med kommunerna. Jag, liksom
              Carin Runeson, tycker att det är viktigt; det kan vi enas om.
              Tyvärr tvingas jag dock säga att pengarna aldrig någonsin kommer
              att räcka inte ens om vi tog in 100 procent i skatt till allt
              det som vi kanske skulle vilja göra och för de behov som möjligen
              finns.
            </seg>
            <seg xml:id="i-db47884e73d0e2c9-0">
              Jag tackar för att jag fått en möjlighet att fördjupa mig i ärendet.
              Jag har lärt mig mycket på detta.
            </seg>
          </u>
          <note xml:id="i-0d96788aaba4f92c-12">
            Överläggningen var härmed avslutad.
          </note>
          <note xml:id="i-bd810dc410f84c5d-0">
            16 § Svar på interpellation 2008/09:262 om nedläggningen av Räddningsskolan
            i Skövde
          </note>
          <note type="speaker" xml:id="i-fcac7e993a13693d-0">
            Anf. 114 Försvarsminister STEN TOLGFORS (m):
          </note>
          <u who="unknown" xml:id="i-b262fcd6ac3384db-50">
            <seg xml:id="i-6a9b1bbd992c72be-0">
              Fru talman! Monica Green har frågat mig vilka åtgärder regeringen
              avser att vidta för att Räddningsskolan i Skövde ska kunna fortsätta
              sin verksamhet samt vad som kommer att hända med tillgängligheten,
              flexibiliteten och kvaliteten om Räddningsskolan i Skövde läggs
              ned.
            </seg>
            <seg xml:id="i-5f34f6e4cbb42eab-0">
              Den statliga verksamhet som har bedrivits vid Räddningsskolan
              i Skövde ska, i enlighet med både regeringens och riksdagens beslut,
              inte fortsätta. Den nya Myndigheten för samhällsskydd och beredskap,
              MSB, som inrättades den 1 januari 2009 tog i huvudsak över verksamhet
              som Räddningsverket, Krisberedskapsmyndigheten och Styrelsen för
              psykologiskt försvar bedrev fram till årsskiftet. Den utredning
              som föregick propositionen såväl som en tidigare intern utredning
              inom dåvarande Räddningsverket konstaterade att det fanns en överkapacitet
              inom utbildningsområdet. Regeringen och riksdagen beslöt därmed
              att antalet statliga skolor för att bedriva utbildningsverksamhet
              skulle minska från fyra till två och det beslutades att räddningsskolorna
              i Revinge och Sandö skulle vara kvar i statlig regi.
            </seg>
            <seg xml:id="i-9187a59524410280-0">
              Förra våren besökte jag Skövdeskolan och kunde då konstatera
              ett starkt engagemang och en vilja bland personalen att fortsätta
              bedriva verksamhet vid skolan. Man såg förutsättningar för en
              ny huvudman att finna nya kunder. Bland annat framfördes att det
              inom petrokemisk industri och inom bilindustrin fanns potentiella
              intressenter. Jag ville därför stödja dessa lokala initiativ och
              pröva möjligheten att låta nya aktörer etablera verksamhet vid
              skolan. Vid inget tillfälle har löften framförts från regeringen
              om några statliga garantier.
            </seg>
            <seg xml:id="i-798fc4641f6b2d92-0">
              När det gäller Monica Greens fråga om att säkerställa flexibilitet
              och kvalitet har MSB uppdraget och ambitionen att både köpa utbildning
              av andra aktörer och genomföra utbildning även på andra orter
              än vid de två kvarvarande skolorna. Det kan bland annat handla
              om vidareutbildning av räddningstjänstpersonal eller annan personal.
              Politiken styr inte var i landet och av vilken eller vilka organisationer
              som utbildningarna köps, från Skövde eller andra aktörer.
            </seg>
          </u>
          <note type="speaker" xml:id="i-0d317e96aab2c051-0">
            Anf. 115 MONICA GREEN (s):
          </note>
          <u who="monica_green_27bd8b" xml:id="i-bfe20c2f483d4488-0">
            <seg xml:id="i-11f7197a69963ad1-0">
              Fru talman! Jag tackar för svaret. Jag vet inte om det kan ha
              blivit ett missförstånd, för det finns många borgerliga riksdagsledamöter
              som har åkt omkring i Skaraborg och gett sken av att Räddningsskolan
              i Skövde skulle kunna fortsätta verksamheten. Nu säger försvarsministern
              tydligt att de två skolorna skulle läggas ned. Borgerliga ledamöter
              i Skaraborg, min valkrets, har dock låtit påskina, både för personalen
              och på olika sätt för allmänheten, att skolan ska kunna fortsätta
              att vara i gång. Därför är det anmärkningsvärt att skolan nu läggs
              ned och att staten har bestämt sig för att inte köpa några utbildningar
              från andra än sina egna.
            </seg>
            <seg xml:id="i-efe7eb84f613dd63-0">
              Detta sade vi visserligen redan när beslutet fattades i våras.
              Vi socialdemokrater var emot nedläggningen av Räddningsskolan
              i Skövde. Vi tyckte att det var slöseri med resurser. Där finns
              det bästa övningsfältet, mycket bra och kompetent personal, välutbildad
              och med stor kundkrets. Den ligger bra till i landet; det skulle
              vara nära för många kommuner som vill anlita skolan. Därför ville
              vi inte lägga ned Räddningsskolan i Skövde.
            </seg>
            <seg xml:id="i-5ee545f1a6396cc5-0">
              När vi i våras berättade att kontentan av beslutet blir att skolan
              i Skövde kommer att läggas ned fick vi av borgerliga ledamöter
              höra att det inte blir så, att andra ska kunna ta över, att vi
              ska köpa och sälja och ge andra möjligheter. I praktiken har det
              blivit så som vi socialdemokrater befarade, nämligen att Räddningsskolan
              i Skövde läggs ned.
            </seg>
            <seg xml:id="i-5f1472e9fe5a3e17-0">
              Den nya myndighet som skulle tillträda var vi inte emot, men
              generaldirektören Helena Lindberg meddelade att ingen anslagsfinansierad
              utbildning kommer att beställas av någon annan aktör under 2009.
              Om man inte får någon som köper en utbildning kan skolan förstås
              inte fortsätta att bedriva verksamhet. Alltså har man dragit undan
              möjligheterna och kastat bort mycket kompetens. Man har inte tagit
              till vara kunskapen och kompetensen, inte heller alla de kundkontakter,
              bland annat internationella sådana, som Räddningsskolan i Skövde
              hade byggt upp.
            </seg>
            <seg xml:id="i-df9aee4dfb02223c-0">
              Det är med stor förvåning vi kan se att den nya myndigheten har
              bestämt sig för att inte köpa utbildning någon annanstans utan
              bara ha kvar det på sina egna. Alltså blev det som vi sade när
              beslutet togs: Räddningsskolan lades ned, i praktiken vid årsskiftet,
              men egentligen redan under våren. Det var det beskedet.
            </seg>
            <seg xml:id="i-ea29aa7882baf228-0">
              Det var ett spel för gallerierna. Den borgerliga regeringen och
              de borgerliga ledamöterna från Skaraborg ville rädda ansiktet.
              De ville inte tala om sanningen, att Räddningsskolan i Skövde
              skulle läggas ned. Man ville försöka smita undan sitt ansvar och
              säga: Nej, den kommer att fortsätta, fast med en annan huvudman.
            </seg>
            <seg xml:id="i-014b10c0811b33dc-0">
              Så blev inte fallet. Det beklagar jag.
            </seg>
          </u>
          <note type="speaker" xml:id="i-4e8800831af2b1a5-0">
            Anf. 116 EGON FRID (v):
          </note>
          <u who="egon_frid_c86215" xml:id="i-f003f583614ca323-9">
            <seg xml:id="i-5a411937a600406d-0">
              Fru talman! Jag vill också delta i debatten utifrån att jag,
              som ni alla säkert förstår, är från samma valkrets som Monica
              Green. Jag har också varit med och engagerat mig i räddningsskolans
              verksamhet och att den skulle få finnas kvar i Skövde.
            </seg>
            <seg xml:id="i-fea850abffad63ab-0">
              Som ministern konstaterar i svaret till Monica Green fanns det
              ett starkt engagemang och en stark vilja hos personalen att fortsätta
              att bedriva verksamhet vid skolan med den enormt starkt uppbyggda
              kompetens som fanns i området. Räddningsskolan i Skövde är historisk,
              med uppbyggnaden av området och den karaktär som har skapats i
              den miljöcertifierade räddningsskolan och den miljözon som fanns
              vid anpassade områden i Skövdes relativa närhet.
            </seg>
            <seg xml:id="i-6556fb0541255b41-0">
              Ministern har också varit på ett besök vid Räddningsskolan i
              Skövde, men för oss andra som har studerat skolan är det, om man
              ska diskutera framtiden för vidareutbildning av räddningstjänstpersonal
              och personal som jobbar med kris och beredskap, helt obegripligt
              hur man kan gå till väga som man har gjort.
            </seg>
            <seg xml:id="i-6fd53760c8d5b6cd-0">
              Nu handlar det i och för sig inte om att diskutera någonting
              som har varit, men frågan är hur man har tänkt från samhällets,
              regeringens, regionens och Sveriges kommuners sida om hur man
              ska tillhandahålla utbildning och vidareutbildning av räddningstjänstpersonal
              på något annat ställe i stället för med de goda möjligheter som
              fanns på Räddningsskolan i Skövde.
            </seg>
            <seg xml:id="i-4111b7463f64395e-0">
              Det här utbildningsbehovet kommer att fortsätta att finnas. Det
              måste finnas en nationell strategi för hur vi ska utbilda räddningstjänstpersonal
              i framtiden. Det är kanske inte omöjligt men kräver enormt stora
              kostnader att återuppbygga en sådan anläggning som Räddningsskolan
              i Skövde på de andra räddningsskolorna eller flytta den här verksamheten
              och dess karaktär till ett annat område. Det krävs år av arbete
              för att kunna planera områdets karaktär och få jobba med sådan
              speciell verksamhet som man har gjort på Räddningsskolan i Skövde
              och som man gör på räddningsskolorna om man flyttar det till något
              annat område.
            </seg>
            <seg xml:id="i-38fb1e5e06d684d5-0">
              Det handlar inte bara om den enormt speciella kompetens som har
              skapats på Räddningsskolan i Skövde, utan också om det speciella
              övningsområdet med de investeringar som har gjorts i olika räddningsinsatsmodeller.
              Det är fascinerande att besöka anläggningen och dessutom förstå
              att det här är någonting som släpps i väg.
            </seg>
            <seg xml:id="i-ee4956f8f8cef6ad-0">
              Det är viktigt att få höra ministerns inställning till möjligheten
              att säkerställa räddningsskolans område och de investeringar som
              har gjorts där, för att man ändå ska kunna fortsätta en verksamhet
              i framtiden för att trygga räddningstjänstpersonalens vidareutbildning
              och dess möjligheter att fortsätta sin utbildning inom till exempel
              Västra Götalandsregionen med 49 kommuner. Är ministern beredd
              att ge ett besked i dag om att säkerställa räddningsskolans område
              och de investeringar som har gjorts för att man ska kunna fortsätta
              en verksamhet vid före detta Räddningsskolan i Skövde?
            </seg>
          </u>
          <note type="speaker" xml:id="i-f6b5dc57c0b4d569-0">
            Anf. 117 Försvarsminister STEN TOLGFORS (m):
          </note>
          <u who="unknown" xml:id="i-b262fcd6ac3384db-51">
            <seg xml:id="i-b671fc34dc5a80fb-0">
              Fru talman! Monica Greens inlägg blev alltmer obegripligt ju
              längre man lyssnade på det. Först var hon överraskad över riksdagsbeslut
              och regeringsbeslut som fattades för snart ett år sedan. Hon förväxlar
              att staten avvecklar statliga skolor med att vi har öppnat för
              nya huvudmän att finna nya kunder för att utveckla verksamheten.
              Hon säger att det inte ska köpas utbildning. Nähä? 320 platser
              kommer att handlas upp enligt MSB, och så sker.
            </seg>
            <seg xml:id="i-25d7bd8dfe5086a1-0">
              Jag undrar om hon ens läser sin valkrets tidningar. Hennes inlägg
              tyder starkt på att hon inte gör det, men jag tog med en här till
              henne. Nya planer för Räddningsskolan. Autokarosskoncernen vill
              ta över övningsfältet.
            </seg>
            <seg xml:id="i-4d5ea72497c3a85f-0">
              Den person som håller i överväxlingen säger så här: I privat
              regi är vi inte bundna till en uppdragsgivare utan kan marknadsföra
              oss och även bredda vår verksamhet.
            </seg>
            <seg xml:id="i-d5539b49b85e9244-0">
              Vidare i artikeln: Autokaross Rescue Systems i Floby, som tillverkar
              brandbilar, är på gång att skriva kontrakt på övningsfältet från
              juli i år. De tar i så fall över fältet i stort sett intakt.
            </seg>
            <seg xml:id="i-84fd15a6864acad3-0">
              Vad säger då den tidigare chefen på skolan, Mona-Lena Beckman?
            </seg>
            <seg xml:id="i-ec852718facc4501-0">
              Det här är något väldigt positivt. Det som var är borta, men
              det kommer något nytt. Det är kanske något för Monica Green att
              kontemplera över på sin kammare. Vi känner att vi har ett visst
              stöd numera. Tidigare sågs vi enbart som en konkurrent och nu
              mer som en tillgång.
            </seg>
            <seg xml:id="i-9a3227ae36e85512-0">
              Med de här citaten kunde egentligen debatten avslutas. Men jag
              konstaterar bara att det som sker nu i Skövde är precis det som
              var intentionen efter mitt besök i Skövde. Jag mötte personalen,
              som sade: Här tror vi att vi har någonting vi kan bygga på i framtiden.
              Vi tror att det finns privata intressenter. Vi tror att det finns
              möjlighet till besparingar tillsammans med andra offentliga aktörer
              för att kunna driva en verksamhet vidare.
            </seg>
            <seg xml:id="i-72b1e6ed26fdbdab-0">
              Det blir dock icke samma verksamhet, för det är nämligen inte
              möjligt. Om vi har fyra statliga skolor till att börja med men
              beläggning för två, eller som utredningen sade en och en halv,
              kan man inte bara flytta runt utbildningen dit Monica Green vill,
              för det innebär nedläggning någon annanstans, och då går jobb
              förlorade där. Det som är det fina med det här konceptet, som
              nu förhoppningsvis kan lyckas, är att man hittar nya ägare och
              en ny kundbas. Man konkurrerar inte längre om samma kaka, precis
              som ett av citaten beskrev.
            </seg>
            <seg xml:id="i-50460bc010cf576f-0">
              Jag kan glädja Monica Green, även om hon har ägnat noll intresse
              åt det, med att samma utveckling sker i Rosersberg, den andra
              statliga skola som avvecklades. Där bedrivs av privatpersoner
              sedan årsskiftet hotell- och restaurangverksamhet. Det finns företag
              som erbjuder övningsverksamhet och hyr ut fälten. Viss personal
              arbetar som lärare vid gymnasieskolan som ligger nära till. Man
              har en målgrupp för nyetablerade företag som framför allt är gymnasiet,
              men man tittar också på samarbete med länspolisen i Helsingfors.
              Det finns en skorstensfejarutbildning som fortsatt ligger kvar
              där.
            </seg>
            <seg xml:id="i-a9242358ab377249-0">
              Det är precis detta vi var ute efter. Det fanns inte beläggning
              för fyra skolor. Därför hade det varit slöseri med skattepengar
              att fortsätta att låtsas som att den beläggningen fanns. Vi behövde
              bredda verksamheten och hitta nya aktörer, nya ägare, nya kunder,
              nytt tänkande och nya besparingar. Det är precis det som det syftar
              till. Jag önskar Skövde all lycka i omställningen. Detta har varit
              syftet hela tiden.
            </seg>
            <seg xml:id="i-cf18df99d04aa92a-0">
              Fru talman! Jag är inte riktigt van vid att man inte debatterar
              med mig när jag deltar i debatten utan hänvisar till borgerliga
              ledamöter. De är inte här i kammaren, och de deltar inte i debatten.
              Jag tror att debatten vinner på att vi pratar om de saker som
              vi har gemensamt i den här interpellationen.
            </seg>
          </u>
          <note type="speaker" xml:id="i-ce7385c8a26903cb-0">
            Anf. 118 MONICA GREEN (s):
          </note>
          <u who="monica_green_27bd8b" xml:id="i-bfe20c2f483d4488-1">
            <seg xml:id="i-2ae933c1a471579f-0">
              Fru talman! Det är fritt att delta i debatten. Förhoppningsvis
              lyssnar de borgerliga ledamöterna på debatten och rusar ned från
              sina arbetsrum nu; jag antar att de sitter och arbetar. De får
              mycket gärna delta i debatten. Jag har nämligen varit förvånad
              över att de har spridit skenet av att detta skulle kunna fortsätta.
            </seg>
            <seg xml:id="i-5de6f6c5ebd6a720-0">
              Ja, jag läser tidningarna. Men tyvärr är jag inte lika optimistisk.
              Vi har fått läsa vid flera tillfällen under hösten att det nu
              är något på gång, att vi nog kan fixa det här nu. Sedan kommer
              besvikelsen.
            </seg>
            <seg xml:id="i-ffccfeecd417ca7f-0">
              Jag hoppas precis som Sten Tolgfors att det skulle kunna gå vägen
              den är gången. Tyvärr har det inte gjort det de gånger under hösten
              då vi har läst liknande gulliga artiklar i tidningar. Visst läser
              jag lokaltidningen och följer det mycket noga.
            </seg>
            <seg xml:id="i-dc54e4e9751b7cbf-0">
              Tyvärr börjar personalen misströsta. Den griper efter varje halmstrå.
              Det ska den förstås göra. Sten Tolgfors menade väl att vi ska
              pressa den på det sättet så den tar varje halmstrå. Det förstår
              jag.
            </seg>
            <seg xml:id="i-5bc16220c9c6de2c-0">
              Får man någon som säger: Vi kanske kan fixa det här trots allt,
              så försöker man hänga upp det på det. Det är roligt en stund.
              Jag hoppas att försvarsministern har rätt och att det blir något
              den här gången. Tyvärr har vi hört det hela tiden under hösten.
            </seg>
            <seg xml:id="i-9f5e4d88efab5a96-0">
              Jag menar att försvarsministern har dragit undan möjligheterna.
              Man tänker inte från statens sida köpa utbildning vid Räddningsskolan
              i Skövde.
            </seg>
            <seg xml:id="i-e5ab04c0ad279318-0">
              Nu säger Sten Tolgfors att det inte går att begripa Monica Green.
              Jag finns i Skövde och möter besviken personal. Den får visserligen
              ett hopp varje gång som någon säger: Vi kanske kan fixa det. Men
              den blir lika besviken varje gång det inte blir någonting.
            </seg>
            <seg xml:id="i-99d2055abd488cac-0">
              Jag möter dessa människor och frustrationen från närliggande
              kommuner. De skulle vilja ha en stabilitet och veta var de ska
              kunna utbilda sin räddningspersonal. Det är därför jag ställer
              de här interpellationerna.
            </seg>
            <seg xml:id="i-a9ecffad450ae276-0">
              Även om Sten Tolgfors inte förstår mig kanske det är andra som
              förstår vad jag menar när jag tycker att staten har svikit Skövde.
              Man hänvisar bland annat till att det var så bra samarbete med
              markstridsskolan i Revinge, och det skulle vara ett av skälen
              till att man skulle ha kvar verksamhet i Revinge.
            </seg>
            <seg xml:id="i-0a6a0ccf766baee7-0">
              I själva verket hade räddningskåren i Skövde ett minst lika gott
              samarbete med sin markstridsskola. Nu kommer uppgifter om att
              det ska dras ned med ytterligare en markstridsskola. Det kan bli
              den i Revinge. Då kan man ha fattat beslutet förhastat om att
              lägga ned Räddningsskolan i Skövde i statens regi. Jag beklagar
              det.
            </seg>
          </u>
          <note type="speaker" xml:id="i-740403d91db8b577-0">
            Anf. 119 EGON FRID (v):
          </note>
          <u who="egon_frid_c86215" xml:id="i-f003f583614ca323-10">
            <seg xml:id="i-2da7a397efc8702a-0">
              Fru talman! Jag hoppas och tror att Sten Tolgfors noterade att
              också jag ställde några frågor som berör den här problematiken.
            </seg>
            <seg xml:id="i-d04c19b6baa4342b-0">
              Jag tycker att det finns skäl att ifrågasätta utredningen. Det
              har vi gjort tidigare. Jag har varit med och debatterat utredningen
              som låg till grund för nedläggningen av Räddningsskolan i Skövde.
            </seg>
            <seg xml:id="i-ba7b4ebc2bcdfd1e-0">
              Ministern tar återigen upp här att det inte finns beläggning
              som räcker för verksamhet i fyra skolor. Jag har intresserat mig
              extra mycket för problematiken. Hur ska vi utbilda räddningstjänstens
              personal i framtiden?
            </seg>
            <seg xml:id="i-6cde73fddc39cfd4-0">
              Det har varit ett statligt ansvar. Det finns ett statligt delansvar
              för att personal ska kunna vidareutbilda sig med annan typ av
              räddningspersonal inom den nya myndigheten för samhällsskydd och
              beredskap. För mig är det helt obegripligt. Det är hittills ingen
              som har bevisat för mig att all räddningstjänstpersonal ska kunna
              utbildas på de två kvarvarande skolorna.
            </seg>
            <seg xml:id="i-a3d5c31b69b22dff-0">
              Regeringen har en lösning för att skjuta över utbildningsansvaret
              för räddningstjänstpersonal på andra aktörer. Det handlar om att
              föra över ansvar till kommuner och regioner. Det kan vara möjligt
              att de ska ta sitt delansvar. Men de ska plötsligt ensamma ta
              sitt ansvar för detta utan ett statligt stöd för att denna viktiga
              nationella utbildning ska kunna fortsätta i regional form. Många
              av Sveriges kommuner behöver vidareutbilda sin personal.
            </seg>
            <seg xml:id="i-9fd76548a2717ebf-0">
              Detta är en oerhört angelägen fråga även i framtiden. Jag önskar
              personalen och den nya verksamheten lycka till och att det blir
              möjligt att bygga upp den på räddningsskolans gamla fält i Skövde.
            </seg>
          </u>
          <note type="speaker" xml:id="i-69f7eb2c368e7c67-0">
            Anf. 120 Försvarsminister STEN TOLGFORS (m):
          </note>
          <u who="unknown" xml:id="i-b262fcd6ac3384db-52">
            <seg xml:id="i-17e1df9545eafbc3-0">
              Fru talman! Jag hoppas att personalen och de som är engagerade
              i Skövde får som de vill. Jag hoppas innerligt att detta lyckas.
              Det vore helt i enlighet med den tanke som föddes när jag besökte
              Skövde och hörde om de ambitioner och de tankar som fanns där.
            </seg>
            <seg xml:id="i-048d342d4fdc30a9-0">
              Monica Green talar om det och säger: Det var roligt en stund.
              Vad är det för förhållningssätt? Jag tänker inte stå här och såga
              möjligheterna i Skövde och säga: Det har vi prövat förut, och
              det har gått åt skogen. Stöd dem i stället, Monica Green!
            </seg>
            <seg xml:id="i-29a447f9e078b9d9-0">
              Jag noterar också att Monica Green talar nästan uteslutande om
              det förgångna. Vi är tillbaka vid tidigare utredningar och tidigare
              riksdagsbeslut något år tillbaka i tiden. Världen är som den är,
              Monica Green. Riksdagen har fattat sina beslut.
            </seg>
            <seg xml:id="i-8e5383ea3585e3b8-0">
              Det handlar om att ta fasta på det som Mona-Lena Beckman sade
              i tidningen. Det som var är borta, men det kommer något nytt.
              Det handlar om att se den möjligheten och inte avfärda den med
              att säga att det har gått snett förut. Jag förstår inte det förhållningssättet.
            </seg>
            <seg xml:id="i-6579a0b5ae99bee7-0">
              Alternativet till detta var enligt olika utredningar en direktavveckling.
              Jag valde att säga: Vi ska pröva om det inte går att hitta nya
              aktörer som vill gå in som huvudmän och hitta en ny kundbas för
              verksamheten.
            </seg>
            <seg xml:id="i-f4fd4a403edc544b-0">
              Det handlar om att man inte bara stänger någon annanstans om
              man i Skövde får som man vill och verksamheten kan vara kvar.
              Det handlar om en ny bas för verksamheten och nya lösningar som
              kan få ned kostnader.
            </seg>
            <seg xml:id="i-3e417802fa4aa459-0">
              Vi ser nu begynnande lösningar i Skövde, om man får tro tidningsartikeln.
              Jag får verkligen hoppas att detta stämmer. Men det gäller inte
              bara där utan också i Rosersberg. Där låg man faktiskt steget
              före att finna den nya basen för framtiden. Det är något genuint
              bra, och det ska inte avfärdas.
            </seg>
            <seg xml:id="i-046d78a67f38beab-0">
              Den nya myndigheten har i uppdrag att säkerställa tillräcklig
              flexibilitet och kvalitet i utbildningen för räddningsinsats.
              Utifrån kommunernas uppskattade utbildningsbehov för år 2009 har
              MSB gjort en kursplanering med fördelning av de utbildningar som
              ska genomföras på de verksamhetsställen som är kvar, Sandö och
              Revinge.
            </seg>
            <seg xml:id="i-4ead784535da9797-0">
              Dessutom planeras att 320 kursplatser, motsvarande halva årsvolymen
              av utbildning för räddningstjänst, efter upphandling ska beställas
              av andra aktörer. Men var detta blir upphandlat och av vem bestäms
              inte politiskt. Det är just en upphandling.
            </seg>
            <seg xml:id="i-f117b3c3b2af0221-0">
              På sikt kommer upphandling och beställning av andra aktörer.
              Det kommer sannolikt också att röra sig om fler typer av utbildningar
              som den nya myndigheten MSB hanterar. Det gäller framför allt
              vidareutbildningar.
            </seg>
            <seg xml:id="i-34b6e930d5421d93-0">
              Genom att möjliggöra att man beställer utbildning från andra
              aktörer skapar man en flexibilitet som ger god tillgång till utbildning
              i hela landet.
            </seg>
            <seg xml:id="i-0bd96b65be35fd79-0">
              Som svar på frågorna här tror jag att det mycket väl kan vara
              så att geografisk närhet blir en aspekt som kommuner kommer att
              värdera för vissa av utbildningarna. Bor man i Norrland vill man
              gärna få utbildningen till sig i stället för att åka till den.
            </seg>
            <seg xml:id="i-76c66245e08e1505-0">
              Det kan också handla om inriktning på utbildning, kvalitetsfrågor
              och prisfrågor. Det är en mängd olika aspekter som kommer in i
              bilden. Men det går inte att politiskt kringgå en upphandling
              och säga att den ska styras till just en aktör. Det vore att särbehandla
              den ena aktören jämfört med den andra aktören, och så kan vi inte
              agera.
            </seg>
            <seg xml:id="i-a786b691a0b59610-0">
              Summa summarum: Jag gläds åt att det kommer positiva signaler.
              Jag önskar innerligt att detta går att förverkliga. Vi ser i Rosersberg
              att man där har slagit in på en linje där mycket tas över i ny
              regi. Nu ser vi begynnande tecken också i Skövde.
            </seg>
            <seg xml:id="i-3673f1b578c32160-0">
              Det är vad vi ska ta fasta på, Monica Green, och inte säga: Det
              har ju gått snett förut. Vi ska inte blicka bakåt mot beslut som
              Monica Green möjligen inte gillade men inte kunde finansiera några
              alternativ till.
            </seg>
          </u>
          <note type="speaker" xml:id="i-da17cb5278551bc4-0">
            Anf. 121 MONICA GREEN (s):
          </note>
          <u who="monica_green_27bd8b" xml:id="i-bfe20c2f483d4488-2">
            <seg xml:id="i-9d0d531ba92c4f6e-0">
              Fru talman! Det stämmer att jag inte gillade beslutet. Det står
              jag fast vid. Jag tycker att det var ett olyckligt beslut.
            </seg>
            <seg xml:id="i-c8a0c8d4def65b19-0">
              Sten Tolgfors säger jag inte får titta bakåt och inte hänvisa
              till utredningar. Jag förstår att anfall är bästa försvar för
              Sten Tolgfors. Sedan börjar han själv prata om och hänvisa till
              hur utredningen har lagt sitt förslag.
            </seg>
            <seg xml:id="i-0bcd4979786a4996-0">
              Självfallet måste man bygga alla sina beslut på hur man har diskuterat
              tidigare. Man lär sig genom sina misstag när man går vidare och
              när man ser framåt. Det tror jag att även Sten Tolgfors känner
              till. Man måste titta bakåt för att kunna se framåt.
            </seg>
            <seg xml:id="i-44c7185fbc77416d-0">
              Jag ser gärna framåt. Jag vill verkligen hoppas att det gå vägen
              den här gången. Jag tänker göra mitt bästa för att personalen
              ska lyckas den här gången. Jag tycker att det vore fantastiskt
              bra om jag har fel och Sten Tolgfors har rätt i det här fallet
              med att det skulle lyckas i Skövde. Det skulle vara jättebra.
            </seg>
            <seg xml:id="i-0e904e1678bc649c-0">
              Men jag är fortfarande besviken dels över beslutet, dels över
              konsekvenserna av beslutet och att den nya myndigheten hittills
              har valt att inte köpa några utbildningsplatser på Skövdes räddningsskola.
              Det innebär att det blir oerhört svårt för Skövde att bygga upp
              vidare än det man nu har när det gäller den privata intressenten.
              Dessutom blir det svårt för kommunerna runt omkring Skövde att
              utbilda sin personal. Det blir väldigt långa resor och onödiga
              kostnader i samband med att Skövdeskolan läggs ned.
            </seg>
            <seg xml:id="i-4ed6b94b2df5cbf3-0">
              Vi får hoppas att Sten Tolgfors har rätt just i det här fallet
              att det kommer att lyckas med en privat lösning i Skövde. Jag
              kommer att göra vad jag kan för att detta ska kunna leva vidare.
              Vi får se framtiden an. Annars blir det en ny interpellation.
            </seg>
          </u>
          <note type="speaker" xml:id="i-7a7d59d87a0d19ee-0">
            Anf. 122 Försvarsminister STEN TOLGFORS (m):
          </note>
          <u who="unknown" xml:id="i-b262fcd6ac3384db-53">
            <seg xml:id="i-ec4e127a86ed8c90-0">
              Fru talman! Jag tror att Monica Green försade sig där. Om jag
              har fel, säger hon om sig själv, och Sten Tolgfors har rätt och
              man skulle lyckas i Skövde. Det beskriver precis den här interpellationsdebatten.
            </seg>
            <seg xml:id="i-cdb1ebc5fcdd0df3-0">
              Jag försöker ta fasta på vad de som jobbar med att hitta en ny
              väg framåt säger. Det är inte min bedömning, eftersom en privat
              och ny aktör gör sin egen bedömning. Den går inte via politiken.
              Man sänder nu signaler om att man kan vara på väg att hitta någonting.
              Det tycker jag är bra.
            </seg>
            <seg xml:id="i-2af07ff5914d2555-0">
              Då säger Monica Green: Om jag har fel och Sten Tolgfors har rätt
              och man skulle lyckas i Skövde. Det är det totala tvivlet. Man
              blickar bakåt och talar om de misslyckanden som har varit och
              ger sig inte in i att blicka framåt och se till att göra allt
              för att det ska gå så bra som möjligt. Det tycker jag är tråkigt.
            </seg>
            <seg xml:id="i-d2d79a8757203a76-0">
              Besluten finns där. De är fattade av regering och riksdag. Vi
              har en ny myndighet på plats. De tre gamla finns icke längre.
              Det finns ett beslut om att vi inte ska ha fyra statliga skolor,
              utan två. Däremot tillförde vi från regeringens sida jämfört med
              tidigare utredningar en möjlighet att hitta nya huvudmän, en ny
              kundbas, en ny volym, nya besparingsmöjligheter och en ny framtid.
            </seg>
            <seg xml:id="i-88cf631b2122b03b-0">
              Monica Green deltar inte alls i den diskussionen. Hon blickar
              bakåt, och då är det stopp.
            </seg>
          </u>
          <note xml:id="i-0d96788aaba4f92c-13">
            Överläggningen var härmed avslutad.
          </note>
          <note xml:id="i-4c582a3c40ea0ecf-0">
            17 § Svar på interpellation 2008/09:291 om en ny haveriutredning
            av M/S Estonias förlisning
          </note>
          <note type="speaker" xml:id="i-a91048f9d8e7faa7-0">
            Anf. 123 Försvarsminister STEN TOLGFORS (m):
          </note>
          <u who="unknown" xml:id="i-b262fcd6ac3384db-54">
            <seg xml:id="i-c9431594233c2935-0">
              Fru talman! Kjell Eldensjö har ställt frågor till mig om haveriutredningen
              av M/S Estonia. Frågorna handlar bland annat om vad som kan utläsas
              ur sjunkförloppsstudierna och forskarnas slutsatser. Vidare berör
              Kjell Eldensjös frågor gravfriden samt orsaker och ansvar i samband
              med en katastrof av Estonias slag. Slutligen frågar Kjell Eldensjö
              om jag ämnar vidta åtgärder för att söka och fastställa en mer
              entydig sanning.
            </seg>
            <seg xml:id="i-510597fd8135236f-0">
              M/S Estonias förlisning hösten 1994 är en av de värsta katastrofer
              som Sverige har drabbats av. Den kom starkt att påverka det svenska
              samhället. Andra länder drabbades också, inte minst Estland och
              Finland.
            </seg>
            <seg xml:id="i-f06cfb3357f25ccc-0">
              Som framgår av mitt svar på tidigare frågor från Kjell Eldensjö
              om M/S Estonia har två studier av fartygets sjunkförlopp genomförts
              som i allt väsentligt bekräftar det händelseförlopp som enligt
              den internationella haverikommissionen (JAIC) orsakade M/S Estonias
              förlisning. Konsortierna som har genomfört studierna har bland
              annat använt ny teknik för att förstå sjunkförloppet. Av studierna
              framgår att sjunkförloppet i huvudsak följer det händelseförlopp
              som presenterades i JAIC:s rapport. Därmed finns tre oberoende
              utredningar som huvudsakligen ger samma bild av olyckans förlopp.
            </seg>
            <seg xml:id="i-369c11e96b3a11e2-0">
              De ytterligare kunskaper kring sjunkförloppet som eventuellt
              skulle kunna nås om delar av vraket hämtades upp och nya dykningar
              genomfördes måste vägas mot gravfriden vid vraket. Gravfriden
              vid Estonia är skyddad i svensk strafflagstiftning efter en överenskommelse
              med Finland och Estland som har motsvarande regler för gravfriden.
              Även andra länder har antagit bestämmelser kring gravfriden vid
              Estonia. Ytterst handlar skyddet för gravfriden om respekt för
              offren och deras anhöriga.
            </seg>
          </u>
          <note type="speaker" xml:id="i-5a08567921c898bd-0">
            Anf. 124 KJELL ELDENSJÖ (kd):
          </note>
          <u who="kjell_eldensjo_4a948d" xml:id="i-3e994284f878ee84-0">
            <seg xml:id="i-aa722ae2b0b4f735-0">
              Fru talman! Tack, försvarsministern, för interpellationssvaret!
              Den fruktansvärda förlisningen av färjan Estonia i september 1994
              har nu i snart 15 år gett upphov till många spekulationer och
              en stor mängd frågor om olyckans förlopp, färjans skick, exakta
              tidpunkter, sjunkförloppet med mera. Framför allt handlar det
              om vad som var den utlösande orsaken till förlisningen.
            </seg>
            <seg xml:id="i-bb4c37dad30afc91-0">
              Under åren som gått har Estoniakatastrofen varit uppe ett flertal
              gånger i riksdagen. Bland annat skrev den nuvarande försvarsministern
              Sten Tolgfors som riksdagsledamot en motion 2004 med följande
              förslag till riksdagsbeslut: Riksdagen tillkännager för regeringen
              som sin mening vad i motionen anförs om en ny haveriutredning
              av Estoniaolyckan. Flera skäl till en ny haveriutredning framfördes
              i motionen. Det står till exempel: Det är en fråga om att otvetydigt
              kunna konstatera varför olyckan ägde rum och varför förloppet
              såg ut som det gjorde detta inte minst av hänsyn till dem som
              drabbades av olyckan.
            </seg>
            <seg xml:id="i-d2f6995836bd85e6-0">
              En av de viktiga oklarheterna var och är fortfarande sjunkförloppet.
              Av de studier som konsortiet SSPA redovisade framgår bland annat
              att sjunkförloppet påbörjades tidigare än vad som hade angivits
              av tidigare utredning, vilket har betydelse för förloppet. SSPA
              anger att Estonia sjönk cirka tio minuter tidigare än vad haveriutredningen
              kom fram till. Hur snabbt Estonia sjönk har stor betydelse för
              teoribildningen av förlisningsorsaken. Ett snabbt sjunkförlopp
              ger näring till experters övertygelse om att förlisningen berodde
              på hål i skrovet, också under vattenlinjen.
            </seg>
            <seg xml:id="i-6593b04cad062698-0">
              SSPA:s modellstudier och expertutlåtande visar att JAIC:s haveriutredning
              inte stämmer med verkligheten. Experten Claes Källström har sagt
              att de utredningar som hittills har gjorts inte är tillräckliga
              för att säkert fastställa orsaken. Till Sveriges Radios Eko säger
              Källström: Vill vi skaffa oss säkerhet i slutsatser måste man
              faktiskt gå ned och titta på vraket.
            </seg>
            <seg xml:id="i-2ae81558feb7cd12-0">
              Att få fram den enda sanningen i dunklet någonstans när det gäller
              förlisningen av Estonia har stött på patrull redan från början.
              Jag vill påminna något om detta. Redan den första dagen efter
              förlisningen påstod den högsta politiska ledningen att förlisningen
              berodde på att bogvisiret lossnade och föll av detta trots att
              till exempel sjöofficeren Emil Svensson som vid tidpunkten var
              medlem av regeringens säkerhetspolitiska analysgrupp redan på
              olycksnatten påpekade att förlisningsförloppet skedde på ett sätt
              som om det fanns hål i skrovet under vattenlinjen.
            </seg>
            <seg xml:id="i-7dbb772ab0203063-0">
              Regeringen deklarerade strax efter förlisningen att färjan skulle
              bärgas, vilket skulle vara möjligt. Senare kom besked om att Estonia
              inte skulle tas upp. Varför ändrade regeringen sig, kan man undra.
              Så kom beskedet att Estonia i stället skulle övertäckas helt och
              hållet. Varför? När övertäckningen redan hade börjat kom ett nytt
              besked. Estonia skulle nu inte övertäckas. Varför?
            </seg>
            <seg xml:id="i-4594e50e7bab7766-0">
              Alla dessa turer ger så klart i sig upphov till spekulationer
              om att något väsentligt skulle döljas. Vill verkligen inte försvarsministern
              bidra till att skingra ovissheten genom att man gör en ytterligare
              utredning med dykningar?
            </seg>
          </u>
          <note type="speaker" xml:id="i-e2da9c79666b38f9-0">
            Anf. 125 Försvarsminister STEN TOLGFORS (m):
          </note>
          <u who="unknown" xml:id="i-b262fcd6ac3384db-55">
            <seg xml:id="i-39c130c0b2bb2b3a-0">
              Fru talman! De senaste åren har två nya expertundersökningar
              av Estonias sjunkförlopp genomförts av ledande konsortier SSPA
              i Göteborg och HSVA i Hamburg. Konsortierna har bland annat använt
              datasimuleringar och skalenliga modelltester i bassäng för att
              förstå sjunkförloppet. Man har gått igenom tillgängliga dokument.
              Internationella forskargrupper har tillfrågats. Intervjuer har
              gjorts med de dykare som har varit vid vraket.
            </seg>
            <seg xml:id="i-1b76fde9fc292f0a-0">
              Detta är exakt vad jag begärde i min motion i riksdagen. Detta
              har genomförts. Rapporterna redovisar övertygande vad som har
              hänt. Sjunkförloppsstudien bekräftar i allt väsentligt den internationella
              haverikommissionens slutsatser. Den fördjupar kunskapsläget gällande
              bland annat olyckans tidsföljd och betydelsen av Estonias centralschakt
              och fönster för händelseutvecklingen.
            </seg>
            <seg xml:id="i-c08f3f2a26560d7f-0">
              Konsortierna har inte redovisat några uppgifter som talar för
              att ett annat slags sjunkförlopp skulle ha utspelats. Det finns
              vissa skillnader mellan den internationella haverikommissionen
              och konsortiernas rapporter. Det handlar framför allt om att konsortierna
              tidigarelägger sjunkförloppet med några minuter och att fartygets
              slagsida beskrivs ha varit något större än vad haverikommissionen
              angivit.
            </seg>
            <seg xml:id="i-f829b262ba9de148-0">
              Att resultaten skiljer sig åt är inte konstigt om man betraktar
              att konsortierna har kunnat fokusera helt och hållet på själva
              sjunkförloppet. De har också kunnat dra fördel av den utveckling
              av metodik och teknik som skett under de tio år som gått sedan
              den internationella haverikommissionen presenterade sin rapport.
              Det var det som var tanken.
            </seg>
            <seg xml:id="i-e7f029a75f69c8bb-0">
              Vi har nu tre rapporter som i huvudsak är samstämmiga när det
              gäller sjunkförloppet.
            </seg>
            <seg xml:id="i-d06f51e7dbeb23a8-0">
              En viss grad av ytterligare säkerhet när det gäller sjunkförloppet
              skulle eventuellt kunna nås om delar av vraket hämtades upp och
              nya dykningar genomfördes. Jag noterar att det sällan nämns att
              det är det som konsortierna rekommenderar, nämligen att förutom
              att genomföra dykningar skära loss fönster och bogramp.
            </seg>
            <seg xml:id="i-99c753cff9260f5b-0">
              Detta ska dock vägas mot den gravfrid som råder, internationella
              avtal och att kanske inte alla anhöriga har uppfattningen att
              det vore att föredra.
            </seg>
            <seg xml:id="i-4196b409887c7421-0">
              Gravfriden gäller inte bara själva vraket utan också ett par
              kvadratkilometer stort område runt förlisningsplatsen.
            </seg>
            <seg xml:id="i-5c69181c58a4ac70-0">
              I dag är nog bedömningen att vi har kommit så långt som det nu
              går att komma i utredningen av sjunkförloppet utan att göra åverkan
              på vraket som att ta upp delar, plocka ut fönster eller ta loss
              själva rampen.
            </seg>
          </u>
          <note type="speaker" xml:id="i-de712ff39f1006bd-0">
            Anf. 126 KJELL ELDENSJÖ (kd):
          </note>
          <u who="kjell_eldensjo_4a948d" xml:id="i-3e994284f878ee84-1">
            <seg xml:id="i-ccdc5c93b8eacd30-0">
              Fru talman! Försvarsministern hänvisar till gravfrid och till
              anhöriga. Jag kan ha en viss förståelse för det. Ärkebiskop Anders
              Wejryd, har ju sagt att kyrkan kan tänka sig en inspektion av
              fartyget om det görs med varsamhet och ansvarskänsla så att gravfriden
              åsidosätts så lite som möjligt. Det är viktigt, kanske främst
              för de anhöriga, men också för många andra, att man kan klara
              ut detta fullt ut så att det inte finns några frågetecken kvar
              över huvud taget.
            </seg>
            <seg xml:id="i-7bbf6e0619d58083-0">
              Estoniafrågan är ju inte vilken fråga som helst. Många människor
              omkom. Många människor närstående, anhöriga och andra vill ha
              ett avslut. De vill veta sanningen. De kräver, och har rätt att
              kräva, att staten representerad av regeringen ska göra sitt yttersta
              för att finna svaret på Estonias förlisning.
            </seg>
            <seg xml:id="i-3c979de0f25e42c0-0">
              Det är också i allra högsta grad angeläget att förstå orsaken
              till katastrofen fullt ut så att det går att dra slutsatser inför
              framtiden, det vill säga att få underlag för att kunna förebygga
              att sådana katastrofer inträffar fler gånger. Det är naturligtvis
              också viktigt att få ansvarsfrågan utredd.
            </seg>
            <seg xml:id="i-e2b3bcfd06aa5b9a-0">
              Fru talman! Sammantaget tycker jag fortfarande att det inte finns
              skäl att avstå från att göra en ny oberoende Estoniautredning,
              en utredning som genom dykningar och inspektion av fartygsskrovet
              och eventuellt genom att ta upp saker och ting från fartyget kan
              fastslå om förlisningen beror på något annat än att bogvisiret
              bröts loss. Tvärtom finns det många skäl att göra en ny utredning.
            </seg>
            <seg xml:id="i-f7532cccaf5c481e-0">
              I tv-programmet Uppdrag granskning den 15 oktober 2008 uttalade
              Sten Tolgfors att ministerns roll är att väga in vad anhöriga
              tycker.
            </seg>
            <seg xml:id="i-637b30c8201b6151-0">
              Jag har förstått, och jag sade det nyligen, att det nämns som
              skäl för att inte göra dykningar att man måste ta hänsyn till
              anhöriga för gravfriden. Väldigt många anhöriga tycks inte vara
              emot dykningar om de kan ge större klarhet i vad som verkligen
              hände. Sanningen om Estonias förlisning är faktiskt viktigare
              än allt annat. Sanningen måste upp till ytan.
            </seg>
            <seg xml:id="i-f35fa4b72e7783b5-0">
              Jag tror att en majoritet av de anhöriga vill få vetskap om varför
              Estonia sjönk. Man vill veta det med säkerhet. Bland annat har
              56 anhöriga bara från Lindesbergstrakten så sent som i januari
              i år skickat ett brev till försvarsministern om att fullfölja
              den ambition som ministern som riksdagsledamot gav uttryck för
              i en motion i riksdagen 2004.
            </seg>
            <seg xml:id="i-cfecc3dc6667c2d2-0">
              Även om det finns några anhöriga som inte vill ha flera dykningar
              får det väl aldrig stå i vägen för att få så full klarhet som
              möjligt när det gäller den här stora olyckan. Det är den största
              sjöolyckan med färja någonsin i dessa farvatten med så många omkomna
              från Sverige, Estland, Finland och andra länder.
            </seg>
            <seg xml:id="i-a5ce0256575ea8bb-0">
              Frågan kvarstår: Tänker inte försvarsministern göra något ytterligare
              när det gäller den stora olycka som hände med Estonia?
            </seg>
          </u>
          <note type="speaker" xml:id="i-27fec9c1314ae261-0">
            Anf. 127 Försvarsminister STEN TOLGFORS (m):
          </note>
          <u who="unknown" xml:id="i-b262fcd6ac3384db-56">
            <seg xml:id="i-aa1f9712a6a77462-0">
              Fru talman! Om de två nya rapporter som gjorts med den teknik
              och de möjligheter vi har i dag och som inte fanns förr vi har
              till exempel fått nya möjligheter att göra datasimuleringar hade
              gått på tvärs mot den internationella haverikommissionens rapport
              hade jag förstått Kjell Eldensjös frågor. Nu gjorde de inte det.
              De bekräftade förklaringen. Därför finns det möjligen nu mindre
              anledning för Kjell Eldensjö att komma med sina krav än före de
              här två nya rapporterna. De har ju gått i samma riktning. De har
              fördjupat kunskapen, men i allt väsentligt gått i samma riktning.
              Det är en avvägningsfråga.
            </seg>
            <seg xml:id="i-758ed7fa975c15dc-0">
              Det ärkebiskopen talade om att han är öppen för dock inte föreslog
              var en varsam inspektion. Det som forskarna föreslog var att skära
              loss fönster och bogramp, alltså delar av vraket, och ta upp dem
              till ytan. Att ta upp delar av vraket är inte en varsam inspektion.
            </seg>
            <seg xml:id="i-bfcc21075832f9d0-0">
              Jag är rädd för att Kjell Eldensjös ambition att det inte ska
              finnas några frågetecken över huvud taget är väldigt svår att
              leva upp till. Det är svårt att bevisa vad som inte hände.
            </seg>
            <seg xml:id="i-d8870ea16c202566-0">
              Nu har vi tre rapporter som försöker visa vad som, såvitt man
              kan bedöma givet den teknik och de möjligheter vi har, faktiskt
              hände.
            </seg>
            <seg xml:id="i-1dea8b51606a9102-0">
              Dessutom har det gått 15 år sedan olyckan. Det innebär att många
              av de regler som handlar om sjösäkerhet och som verkligen är ett
              relevant argument för att förstå olyckan så mycket det går är
              förändrade i dag. Estonia byggdes för 2829 år sedan enligt gamla
              standarder och gick tragiskt under för snart 15 år sedan. Det
              har skett en utveckling på sjösäkerhetssidan under de åren. Det
              är bra. Det har ju också varit en ambition, som Kjell redovisar,
              att försöka dra nytta av kunskapen för att se till att det inte
              sker igen.
            </seg>
            <seg xml:id="i-6a3e3e8742732eb2-0">
              Konsortierna menar att det mest sannolika sjunkförloppet inleddes
              med att bogvisiret föll av. SSPA-konsortiet talar om the main
              cause of the ship loss i sin slutsats.
            </seg>
            <seg xml:id="i-64deddc1fc0576b1-0">
              SSPA har också prövat om andra orsaker kan förklara förlisningen.
              Man har testat olika hypoteser om att hål uppstått i skrovet på
              olika sätt och att utrymmen under bildäck vattenfyllts. Man har
              funnit att dessa orsaker inte är troliga.
            </seg>
            <seg xml:id="i-f68f897e8065306c-0">
              I och med att konsortierna fokuserat på sjunkförloppet har de
              inte redovisat någon orsak till att bogvisiret föll av, något
              som däremot Haverikommissionen gjorde. Man konstaterade att bogvisirets
              låsanordningar skulle ha varit flera gånger starkare för att det
              skulle ha funnits en rimlig säkerhetsmarginal för den reguljära
              trafiken.
            </seg>
            <seg xml:id="i-b23c30e363068a3d-0">
              Kommissionen menar också att haveriet inträffade under de värsta
              vågförhållanden som Estonia hade stött på.
            </seg>
            <seg xml:id="i-d714b881faca4015-0">
              Båda konsortierna har gått igenom vittnesmål och gjort intervjuer
              med överlevande och med dykare som inspekterade vraket 1994. Därefter
              har man på olika sätt undersökt om det är fysiskt möjligt att
              fartyget kunde sjunka så snabbt till följd av förlusten av bogvisiret
              med efterföljande händelsekedja. Svaret på den frågan är ja.
            </seg>
            <seg xml:id="i-ddd277618ce06ac3-0">
              Konsortierna har redovisat det mest sannolika scenariot och de
              orsaker som ledde fram till olika skeenden i förloppet.
            </seg>
            <seg xml:id="i-1cfe6db99acf3483-0">
              Det scenario som de båda konsortierna med stöd av vittnesmål,
              beräkningar och modellförsök pekar ut som det mest sannolika är
              konsistent med de orsaker som den internationella haverikommissionen
              har redovisat.
            </seg>
            <seg xml:id="i-e4c6b383aa56e9d0-0">
              Av de samtal jag har haft med SSPA framgår att de själva bedömer
              att deras modellförsök inte visar på några avgörande skillnader
              gentemot den internationella haverikommissionen.
            </seg>
          </u>
          <note type="speaker" xml:id="i-ad321d861869dcf5-0">
            Anf. 128 KJELL ELDENSJÖ (kd):
          </note>
          <u who="kjell_eldensjo_4a948d" xml:id="i-3e994284f878ee84-2">
            <seg xml:id="i-df340753f61a0015-0">
              Fru talman! Jag vill hänvisa till ytterligare en expert. Efter
              SSPA:s skalenliga prov uttalade experten Claes Källström att proven
              inte gav ett entydigt svar på om Estonia sjönk på grund av skador
              på bogvisiret. För att verkligen kunna bekräfta eller avfärda
              detta behövs det enligt Källström en ny utredning baserad på dykningar
              och undersökningar av fartygsskrovet för att kunna eliminera osäkerheten
              och undanröja rimliga tvivel angående utredningens slutsats att
              bogvisiret var enda orsaken till Estonias förlisning.
            </seg>
            <seg xml:id="i-bc7b0778ec0f32c0-0">
              Som jag skrev i interpellationen genomförde anhöriga ester en
              veckolång annonskampanj i slutet av 2008 med krav på en ny internationell
              utredning. Enligt uppgift har den estniska regeringen genom uttalanden
              av den estniske justitieministern ställt sig positiv till nya
              undersökningar, och den biträdande estniske riksåklagaren anser
              det nödvändigt.
            </seg>
            <seg xml:id="i-d1eaced06cc6af32-0">
              Hur förhåller sig försvarsministern och regeringen till sådana
              uttalanden från Estland?
            </seg>
            <seg xml:id="i-8ce7277b8a212a6a-0">
              Fru talman! Jag har fått vetskap om att det planeras ett minnesseminarium
              och ett utgivande av en vitbok för att hedra de omkomna och anhöriga
              på 15-årsdagen den 28 september 2009 med anledning av förlisningen
              av Estonia. Jag vet också att det i juni 2008 skickades ett önskemål
              och en vädjan från en anhörigförening till regeringen att tillskjuta
              medel för dessa projekt. Något svar har inte inkommit till avsändarna,
              åtminstone inte för några dagar sedan. De väntar fortfarande på
              ett sådant. Vad säger försvarsministern?
            </seg>
            <seg xml:id="i-672d8b3fdeec3ccb-0">
              Med detta avslutar jag min del av debatten och tackar försvarsministern
              för debatten.
            </seg>
          </u>
          <note type="speaker" xml:id="i-9aeef8cddc71f225-0">
            Anf. 129 Försvarsminister STEN TOLGFORS (m):
          </note>
          <u who="unknown" next="cont" xml:id="i-7b7d0203613975a1-2">
            <seg xml:id="i-da36fb7611174bf7-0">
              Fru talman! Jag tror att det är oerhört viktigt att inse, Kjell
              Eldensjö, att vi hur mycket vi än skulle vilja inte kan återställa
              sorg eller besvikelse över brister i hanteringen som kan ligga
              1415 år tillbaka i tiden. Vi kan inte ställa det till rätta hur
              mycket du och jag än skulle vilja det. Jag vet att Kjell verkligen
              skulle vilja det.
            </seg>
            <seg xml:id="i-956a602289e0d483-0">
              Vi kan försöka använda de verktyg som vi har nu för att vinna
              ny kunskap. Jag menar att det är precis det som regeringen har
              gjort. Två nya rapporter bekräftar tidigare rapport från Haverikommissionen
              men fördjupar och preciserar på vissa punkter det som fanns i
              den.
            </seg>
            <seg xml:id="i-3db2099b6e8e6e00-0">
              Det genomfördes dessutom en workshop, ett seminarium, därefter
              för att man skulle resonera kring rapporter och slutsatser.
            </seg>
            <seg xml:id="i-8e89a58ef830f070-0">
              När det gäller Estland talade jag med min kollega. Det är tydligt
              att detta inte är något krav som Estland driver gentemot Sverige.
              Det är snarare så att man förhåller sig till hur man hade svarat
              om Sverige hade velat.
            </seg>
            <seg xml:id="i-a78ccb568644df1e-0">
              Detta är en katastrof som berörde oerhört många människor i Sverige,
              bland annat i min valkrets, som Kjell Eldensjö redovisade. Den
              berörde också väldigt många människor i andra länder. Det var
              ett stort antal nationaliteter. Vi har också från flera länder
              gemensamt försökt hantera frågorna, inte minst Sverige, Finland
              och Estland.
            </seg>
            <seg xml:id="i-e5a9e2ea9ffd6b27-0">
              Jag är rädd för att det aldrig kommer att gå att fastställa en
              entydig och slutgiltig sanning när det gäller förlisningen även
              om vi skulle göra nya dykningar, vilket jag aldrig krävde i min
              motion, även om jag har sett att det har hävdats i debatten. Frågetecken
              skulle ändå kunna kvarstå. Det är därför som jag lyfter fram att
              det som experterna pekade på var inte bara nya dykningar i allmänhet
              utan just att man skulle ta bort bitar av vraket och ta med dem
              upp till ytan. Det var alltså ganska ingripande förslag. Då menar
              jag att man får resonera kring det. Då blir det en avvägning mellan
              gravfrid och respekt för de omkomna och för anhöriga och bedömningen
              om man kan komma något steg framåt i kunskapsläget genom att vidta
              sådana åtgärder.
            </seg>
          </u>
          <note xml:id="i-0d96788aaba4f92c-14">
            Överläggningen var härmed avslutad.
          </note>
          <note xml:id="i-11764fb403982a43-0">
            18 § Anmälan om inkomna uppteckningar från EU-nämndssammanträden
          </note>
          <note xml:id="i-e3736c0dabb65891-0">
            Tredje vice talmannen anmälde att uppteckningar från EU-nämndens
            sammanträden fredagen den 16 januari och fredagen den 23 januari
            inkommit.
          </note>
          <note xml:id="i-77f9a01eb3b7ed5a-0">
            19 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-f299b4ab56f1415a-0">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" prev="cont" xml:id="i-c959a0db9fb7dd95-2">
            <seg xml:id="i-46e3835fd43c452e-0">
              KOM(2008)867
            </seg>
          </u>
          <note xml:id="i-0600f76595a6b2c5-0">
            20 § Hänvisning av ärenden till utskott
          </note>
          <note xml:id="i-d7853bd59968f386-0">
            Föredrogs och hänvisades
          </note>
          <note xml:id="i-65372d789d149f59-0">
            21 § Förnyad bordläggning
          </note>
          <note xml:id="i-182c037d62be408b-0">
            Föredrogs och bordlades åter
          </note>
          <note xml:id="i-0b3e12506a1d33ab-0">
            22 § Bordläggning
          </note>
          <note xml:id="i-d456bb3c190d41ed-0">
            Anmäldes och bordlades
          </note>
          <note xml:id="i-a5e11fb8166ebd94-0">
            23 § Anmälan om frågor för skriftliga svar
          </note>
          <note xml:id="i-7f79ba6eed6c8d27-0">
            Anmäldes att följande frågor för skriftliga svar framställts
          </note>
          <note xml:id="i-8a7be4d23d3d150a-0">
            den 9 februari
          </note>
          <note xml:id="i-343740e7f7d86bd0-0">
            Ameer Sachet
          </note>
          <note xml:id="i-343740e7f7d86bd0-1">
            Ameer Sachet
          </note>
          <note xml:id="i-343740e7f7d86bd0-2">
            Ameer Sachet
          </note>
          <note xml:id="i-343740e7f7d86bd0-3">
            Ameer Sachet
          </note>
          <note xml:id="i-43361d27503ddca5-0">
            Cecilia Wigström
          </note>
          <note xml:id="i-624d126a64cff813-0">
            Lena Olsson
          </note>
          <note xml:id="i-343740e7f7d86bd0-4">
            Ameer Sachet
          </note>
          <note xml:id="i-343740e7f7d86bd0-5">
            Ameer Sachet
          </note>
          <note xml:id="i-343740e7f7d86bd0-6">
            Ameer Sachet
          </note>
          <note xml:id="i-3a5a281a362db6a6-0">
            Frågorna redovisas i bilaga som fogats till riksdagens snabbprotokoll
            tisdagen den 17 februari.
          </note>
          <note xml:id="i-5ba2e76a87bdd03d-0">
            24 § Anmälan om skriftliga svar på frågor
          </note>
          <note xml:id="i-e8ba998b46fef9b9-0">
            Anmäldes att skriftliga svar på följande frågor inkommit
          </note>
          <note xml:id="i-8a7be4d23d3d150a-1">
            den 9 februari
          </note>
          <note xml:id="i-eebdc2959d2abaf1-0">
            Jan Emanuel Johansson
          </note>
          <note xml:id="i-509bc8633286f669-0">
            den 10 februari
          </note>
          <note xml:id="i-5b7b717ba89f1b76-0">
            Lars Gustafsson
          </note>
          <note xml:id="i-c771be3c27981150-0">
            Solveig Hellquist
          </note>
          <note xml:id="i-df42380c82ba1a41-0">
            Svaren redovisas i bilaga som fogats till riksdagens snabbprotokoll
            tisdagen den 17 februari.
          </note>
          <note xml:id="i-78252031f132aabb-0">
            25 § Kammaren åtskildes kl. 22.14.
          </note>
          <note xml:id="i-bffaa08d9136fef5-0">
            Förhandlingarna leddes
          </note>
          <note xml:id="i-966c464450621df6-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
