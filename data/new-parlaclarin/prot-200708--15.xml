<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--15</head>
          <docDate when="2007-10-24">2007-10-24</docDate>
        </div>
      </front>
      <body>
        <div>
          <note xml:id="i-8f2964346900e25f-0">
            ﻿
          </note>
          <note xml:id="i-b3ee4408938f26a2-0">
            Riksdagens protokoll
          </note>
          <note xml:id="i-f617ed845da8d6f5-0">
            2007/08:15
          </note>
          <note xml:id="i-c48eaf114e66f147-0" type="date">
            Onsdagen den 24 oktober
          </note>
          <note xml:id="i-42db1a0e1825dada-0">
            Kl. 09:00 - 10:30
          </note>
          <note xml:id="i-d6070b66e7b8bbf5-0">
            1 § Justering av protokoll
          </note>
          <note xml:id="i-187b85105689d22f-0">
            Justerades protokollet för den 18 oktober.
          </note>
          <note xml:id="i-4c74884769aa9924-0">
            2 § Val av ledamöter och suppleanter till Nordiska rådets svenska
            delegation
          </note>
          <note xml:id="i-d031323f2f76e0c1-0">
            Företogs val av tjugo ledamöter och tjugo suppleanter till Nordiska
            rådets svenska delegation.
          </note>
          <note xml:id="i-3188457c4c02c59c-0">
            Valberedningen hade enhälligt beslutat om gemensamma listor för
            valen av ledamöter och suppleanter till Nordiska rådets svenska
            delegation.
          </note>
          <note xml:id="i-1d055169b49403b4-0">
            Sedan en promemoria innehållande de gemensamma listorna delats
            ut och godkänts av kammaren befanns följande personer, vilkas
            namn i här angiven ordning upptagits på respektive listor, valda
            för riksmötet 2007/08:
          </note>
          <note xml:id="i-cb0b216184b73da7-0">
            Ledamöter
          </note>
          <note xml:id="i-f0cc827463fbefc5-0">
            suppleanter
          </note>
          <note xml:id="i-b1b9ef02f64a2069-0">
            3 § Särskild debatt om Finansdepartementets samröre med investmentbanken
            Carnegie kring försäljningen av sex statliga bolag
          </note>
          <note type="speaker" xml:id="i-89bf83f9942d8ccd-0">
            Anf. 1 Statsrådet MATS ODELL (kd):
          </note>
          <u who="unknown" xml:id="i-7c37248d0d8775e0-0">
            <seg xml:id="i-72e736d634f35b01-0">
              Herr talman! God morgon och ett särskilt god morgon till företrädarna
              för oppositionen som har begärt den här debatten! Frågorna har
              ställts till statsministern, men arbetet i regeringen är så fördelat
              att det är jag som svarar för att bereda ärenden som rör minskningen
              av statens ägande i de sex bolag som här är aktuella.
            </seg>
            <seg xml:id="i-0f78e0abeae47484-0">
              Jag ska självklart börja, herr talman, med att svara på oppositionens
              frågor, men jag vill också ännu en gång redogöra för de motiv
              som regeringen har för att minska statens ägande i bolag som arbetar
              på fullt konkurrensutsatta marknader.
            </seg>
            <seg xml:id="i-4e65bc4cfa24dc80-0">
              Om man tittar på de frågor som oppositionen har ställt ser man
              ganska snart att intresset för att kartlägga relationen mellan
              Näringsdepartementet, som det faktiskt handlar om, och Carnegie
              är ganska litet. Det kan man förstå när man vet att det var Thomas
              Östros som näringsminister som tecknade det ramavtal med Carnegie
              som har legat till grund för de här relationerna. Det förnyades
              så sent som i september 2006, herr talman. Det handlar snarare
              om att man är i opposition mot själva försäljningen av de här
              bolagen.
            </seg>
            <seg xml:id="i-3c5e4dda81ccd510-0">
              Den första frågan är: Varför har regeringen skiftat syn på hur
              försäljningarna ska genomföras? Svaret är att regeringen inte
              har skiftat syn. Det är en synvilla. Det enda är att Carnegie
              inte längre kommer att vara rådgivare. Det ramavtal som Thomas
              Östros tecknade löpte ut den 1 oktober för övrigt.
            </seg>
            <seg xml:id="i-56f8ef8de7aae500-0">
              Hur ser jag på Riksrevisionens kritik? Som jag har framhållit
              tidigare delar regeringen inte riksrevisor Lennart Grufbergs åsikt
              att beredningen inte följt grundlagen. Det kommer för övrigt att
              granskas i konstitutionsutskottet. Vi får väl avvakta det. Till
              yttermera visso, herr talman, har vi följt exakt de principer
              som tidigare socialdemokratiska regeringar har tillämpat, och
              då har vänstermajoriteten i konstitutionsutskottet försvarat detta.
              Nu, i opposition, byter man åsikt.
            </seg>
            <seg xml:id="i-3c24f72d903bc2db-0">
              Vem ska genomföra riksdagens beslut om försäljning? var den tredje
              frågan. Det ska jag göra tillsammans med den organisation som
              finns i Regeringskansliet. På Näringsdepartementet finns sex projektgrupper
              som tillsammans med externa rådgivare arbetar intensivt med analys
              och förberedelse. En ny statssekreterare, Urban Karlström, började
              i måndags. En ny ordförande för rådet håller på att rekryteras.
              Merkostnaden för att ersätta Carnegie med annan rådgivare bedöms
              bli marginell, och framför allt, herr talman, i jämförelse med
              det ramavtal och de priser som Thomas Östros förhandlade fram
              är det enormt mycket billigare än om vi hade fortsatt med det.
            </seg>
            <seg xml:id="i-0251c0e2bd718ae5-0">
              Den fjärde frågan är: Vad delgav jag regeringskretsen om Urban
              Funered innan han utnämndes till statssekreterare? Regeringskretsen
              fick i princip samma information som allmänheten på en presskonferens
              den 10 september. Jag berättade i bägge fallen om hans kvalifikationer,
              om hans bakgrund som bolagsjurist och som compliance officer på
              Carnegie. Varken opposition eller medier riktade då kritik mot
              utnämningen.
            </seg>
            <seg xml:id="i-87c23d364914bd84-0">
              Sedan kom Finansinspektionens rapport som pekar ut i huvudsak
              styrelsen och den nu avgångne verkställande direktören som ansvariga
              för bristerna. Trots detta, herr talman, blev det omöjligt för
              Urban Funered att fortsätta som statssekreterare. I efterhand
              erkänner jag gärna att jag borde ha väntat med utnämningen till
              dess att jag fått ta del av inspektionens granskning. Vi förlitar
              oss på samma kontrollsystem som andra aktörer, det vill säga den
              oberoende myndighetsutövningen.
            </seg>
            <seg xml:id="i-0e4f0663618b7f41-0">
              Men i sammanfattningen av den debattbegäran som ligger till grund
              för dagens debatt avslöjar oppositionspartierna sin verkliga avsikt
              med de frågor som jag just har besvarat. Riksdagen, säger de,
              ska snart ta ställning till deras förslag att återta bemyndigandet
              att minska statens ägande i de aktuella företagen. De vill helt
              enkelt inte sälja. Det är där skon klämmer.
            </seg>
            <seg xml:id="i-d377c2e5ea2210f5-0">
              Herr talman! Jag beklagar naturligtvis att en stor välrenommerad
              investmentbank uppenbarligen har brustit i viktiga hänseenden
              när det gäller den interna övervakningen, men de bristerna har
              naturligtvis ingenting att göra med den försäljningsprocess som
              företrädare för oppositionen nu vill avbryta.
            </seg>
            <seg xml:id="i-d932a6b3bd2a0ec6-0">
              Regeringen anser att staten ska ägna sig åt sina huvuduppgifter
              som att skapa trygghet och välfärd för medborgarna. Till dessa
              huvuduppgifter hör inte att tillverka brännvin och hyra ut affärslokaler.
              Vi vill ge de här företagen bättre utvecklingsmöjligheter i privata
              händer och använda resurserna till att minska statsskulden och
              därmed skapa utrymme för infrastruktur, forskning och välfärdssatsningar
              i vårt land.
            </seg>
            <seg xml:id="i-e26fe587743b8d17-0">
              Herr talman! Låt mig avslutningsvis läsa ur en ganska färsk budgetproposition:
              På en väl fungerande marknad saknas skäl för staten att agera
              som producent. Staten kan i de fallen ha en viktig roll i lagstiftningen
              och tillsynen över lagen.
            </seg>
            <seg xml:id="i-771b17563f53a647-0">
              Det är lätt för mig att instämma i vad regeringen Persson på
              Thomas Östros ansvarsområde skrev så sent som i budgetpropositionen
              för 2006. Varför har ni övergett den politiken?
            </seg>
          </u>
          <note type="speaker" xml:id="i-e4d74ec21f9b9aa0-0">
            Anf. 2 THOMAS ÖSTROS (s):
          </note>
          <u who="thomas_ostros_b7069a" xml:id="i-b1f08c108cde4042-0">
            <seg xml:id="i-9b9bc7dae60e9ef9-0">
              Herr talman! Socialdemokraterna, Vänsterpartiet och Miljöpartiet
              har tillsammans begärt den här särskilda debatten om regeringens
              utförsäljning av de statliga bolagen och skandalen i Carnegie
              med starka kopplingar till regeringen. Vår begäran var riktad
              till statsminister Fredrik Reinfeldt. Vi beklagar att han inte
              vill delta i denna debatt.
            </seg>
            <seg xml:id="i-5fb0348ebe0cd237-0">
              Den svenska staten förvaltar 55 företag. Totalt finns ca 190
              000 anställda i de här fina bolagen. Försiktigt räknat kan dessa
              bolag vara värda 800 miljarder kronor.
            </seg>
            <seg xml:id="i-0c7a632e6402ddbe-0">
              Jag måste säga att utförsäljningen av de statliga bolagen som
              leds av Mats Odell sannerligen inte har varit någon lätt resa
              för regeringen. Under det senaste året har vi sett en häpnadsväckande
              ansvarslös hantering av dessa viktiga tillgångar för svenska medborgare.
            </seg>
            <seg xml:id="i-69bd3714170b15fb-0">
              I slutet av mars hoppar chefen för den enhet på Näringsdepartementet
              av som ansvarar för de statliga bolagen. Hon uppger sitt argument:
              Jag skulle vilja göra försäljningarna på ett professionellt och
              ansvarsfullt sätt både mot staten och skattebetalarna, och jag
              känner att det finns en risk att det inte blir det. Hon har sannerligen
              blivit besannad. Mats Odells kommentar var att utförsäljningarna
              fortsätter som tänkt.
            </seg>
            <seg xml:id="i-bfcfa2f6043719c0-0">
              Sedan kommer den plötsliga realisationen av 8 procent av Telia
              Sonera. Det blir en kritikstorm. Det är en rabatt på 2 miljarder.
              Mats Odell beskriver det som en lysande affär, och utförsäljningarna
              fortsätter.
            </seg>
            <seg xml:id="i-d020da6413f4dc35-0">
              I maj konstaterar riksrevisorn Lennart Grufberg att regeringens
              beredning av hela utförsäljningspropositionen strider mot grundlagen.
              Regeringen hade gett löften om noggranna genomgångar bolag för
              bolag för att bedöma vad konsekvenserna blir för jobben, för huvudkontoren,
              för forskning och utveckling, för bolagens möjligheter. Inga sådana
              analyser fanns.
            </seg>
            <seg xml:id="i-3d557a7dceb606c2-0">
              En varningsklocka borde ha ringt i Regeringskansliet, men Mats
              Odell konstaterar: Utförsäljningen går vidare i oförminskad takt.
            </seg>
            <seg xml:id="i-a75d6f5a233af0e4-0">
              Nu i september slöt hela styrelsen i Riksrevisionen, samtliga
              politiska partier, upp bakom kritiken från riksrevisorn. Mats
              Odell konstaterar: Utförsäljningen fortgår.
            </seg>
            <seg xml:id="i-764b91c5bcabde27-0">
              Så är vi framme vid Carnegieaffären. Den fråga som vi alla har
              ställt oss är: Hur kunde regeringen som sina närmaste rådgivare
              anställa personer med direkt koppling till skandalen på Carnegie?
              Mats Odell försöker nu ge intryck av att han inte visste något
              om skandalen när han anställde Karin Forseke som ordförande i
              utförsäljningsrådet och Urban Funered som sin statssekreterare.
            </seg>
            <seg xml:id="i-b30366f32489b5c2-0">
              Herr talman! Låt mig ge en liten inblick i hur Carnegieskandalen
              skildrades i medierna under våren, sommaren och hösten.
            </seg>
            <seg xml:id="i-64a65dd316b3d6f2-0">
              Dagens Industri den 25 maj: Bluffmiljoner till Carnegies chefer.
            </seg>
            <seg xml:id="i-343ce774e8f1f73d-0">
              Svenska Dagbladet den 8 juni: Carnegies vinster granskas av Ekobrottsmyndigheten.
            </seg>
            <seg xml:id="i-33364cbfa46c8219-0">
              Svenska Dagbladet den 20 augusti: Carnegie pressas av Finansinspektionen.
            </seg>
            <seg xml:id="i-e211fdcdb05ca44a-0">
              Dagens Industri den 21 augusti: Carnegies ägare i uppror.
            </seg>
            <seg xml:id="i-9dd7b718c1ce59a0-0">
              Svenska Dagbladet den 24 augusti: Girigheten grasserar.
            </seg>
            <seg xml:id="i-161f134ebf2859ee-0">
              Veckans Affärer den 30 augusti: Carnegie är en tickande bomb.
            </seg>
            <seg xml:id="i-0419e31904a1cd50-0">
              Nyhetsbyrån Direkt den 7 september: Carnegieledningen medveten
              om problemen.
            </seg>
            <seg xml:id="i-16f269c2afea02a3-0">
              Svenska Dagbladet den 8 september: Utlys en extrastämma. Aktiespararnas
              Gunnar Ek kräver fakta på bordet om Carnegie.
            </seg>
            <seg xml:id="i-1f9b30be81f1272b-0">
              Herr talman! Två dagar senare, den 10 september, anställs Carnegies
              tidigare vd Karin Forseke som ordförande i regeringens nyinrättade
              utförsäljningsråd.
            </seg>
            <seg xml:id="i-ff59ca56608b432a-0">
              Den 10 september anställs Urban Funered, ansvarig för kontrollen
              i Carnegie, som statssekreterare med ansvar för utförsäljningarna
              och hör och häpna som ansvarig för regeringens arbete med kontroll
              av finansmarknaderna.
            </seg>
            <seg xml:id="i-d28418f44ff26890-0">
              Att förvalta medborgarnas gemensamma förmögenhet är en oerhört
              viktig uppgift för en regering. Vi ser med oro på vad som nu är
              på väg att hända på de finansiella marknaderna.
            </seg>
            <seg xml:id="i-e9960e1f3dcd6811-0">
              Bolånekrisen i USA har satt tydliga spår av nervositet på börserna
              världen över. Årets börsuppgång i Sverige är utraderad. Sveriges
              kanske viktigaste företag, Ericsson, förlorade en fjärdedel av
              sitt värde på en enda dag häromveckan.
            </seg>
            <seg xml:id="i-a235ede960782abe-0">
              När Mats Odell i går bröt tystnaden efter Carnegieskandalen var
              vi många som hade hoppats på lite mer sans och vett när det gäller
              synen på det statliga ägandet. Det rimliga beskedet hade varit
              att lugna ned tempot, bygga upp sin raserade organisation och
              försöka börja bygga upp det raserade förtroendet för staten som
              hanterare av dessa viktiga bolag.
            </seg>
            <seg xml:id="i-586e04a0a9421fe5-0">
              Beskedet från Mats Odell var det rakt motsatta. Regeringen har
              nu tagit fram en metod som skyndar på utförsäljningen av de statliga
              bolagen genom att snabba upp upphandlingen av nya rådgivare.
            </seg>
            <seg xml:id="i-a326e9669f0c4f34-0">
              Låt mig ställa ett antal frågor till Mats Odell.
            </seg>
            <seg xml:id="i-085884281646f6a6-0">
              Kan du berätta för oss hur diskussionen med statsminister Fredrik
              Reinfeldt gick när du anställde Urban Funered? Du säger själv
              att han kände till bakgrunden att Funered var kontrollansvarig
              på Carnegie.
            </seg>
            <seg xml:id="i-90f36f6f0eefc215-0">
              När vi, tillsammans med breda delar av samhället, kritiserar
              dessa två personer och de till slut avgår säger de att det är
              oppositionens fel att de avgick. Hade de varit kvar utan opposition
              i Sveriges riksdag?
            </seg>
            <seg xml:id="i-5d349c3bb0d61f6a-0">
              Börsoron sprider sig. Är det verkligen rätt besked att i det
              läget säga: Vi skyndar på utförsäljningen?
            </seg>
            <seg xml:id="i-2d958629c744a94e-0">
              Ta ditt ansvar, Mats Odell. Det handlar om mycket stora värden.
            </seg>
          </u>
          <note xml:id="i-d771e2a940366a94-0">
            I detta anförande instämde Anne Ludvigsson (s).
          </note>
          <note type="speaker" xml:id="i-95145450d685b2a9-0">
            Anf. 3 HANS ROTHENBERG (m):
          </note>
          <u who="hans_rothenberg_943492" xml:id="i-e07f91677dc0c8f0-0">
            <seg xml:id="i-64e8cc03a5bbcdf2-0">
              Herr talman! Den här debatten handlar egentligen inte om Carnegie.
              Den här debatten handlar inte heller om regeringens hantering
              av Carnegie. Den här debatten handlar om huruvida det är bra eller
              inte att staten äger företag.
            </seg>
            <seg xml:id="i-21ed08b5977c53e7-0">
              Debatten handlar om huruvida de sex aktuella statliga bolagen
              ska vara fortsatt belastade av statens ägande eller om deras värde
              kan frigöras till andra och bättre nyttigheter för medborgarnas
              bästa.
            </seg>
            <seg xml:id="i-83bfbe6961bafb0f-0">
              Ingen ska tro annat än att den här debatten egentligen handlar
              om huruvida vi ska stå kvar med ett många gånger passivt ägande
              av stora, fina och värdefulla bolag eller om vi ska omvandla våra
              gemensamma resurser på ett sätt som kommer så många människor
              som möjligt till godo. Då måste man höja blicken och se bortom
              sina övervintrade principer.
            </seg>
            <seg xml:id="i-2a30c865d5ccc102-0">
              Riksdagen har givit regeringen mandat att helt eller delvis sälja
              statens ägarandelar i OMX, Telia Sonera, SBAB, Nordea, Vasakronan
              och inte minst Vin &amp; Sprit.
            </seg>
            <seg xml:id="i-bdefbd1aa1dc5215-0">
              Även om samtliga sex aktuella bolag skulle säljas i sin helhet
              kommer svenska staten ändå att vara den i särklass största ägaren
              av bolag i Sverige staten och kapitalet i en och samma skepnad.
            </seg>
            <seg xml:id="i-b4ce93f50c2e84a9-0">
              Att turerna kring Carnegie dykt upp just den senaste tiden kan
              synas som en ödets nyck. Beslutet att engagera Carnegie togs ju
              av den förra socialdemokratiska regeringen för mer än tio år sedan.
              De tidigare statsråden Pagrotsky, Rosengren och Östros har alla
              använt Carnegies kunskap och tjänster. Under ett decennium stod
              Carnegie högt upp på listan över företag som den gamla regeringen
              återkommande anlitade. Då dög Carnegie alldeles utmärkt. Det man
              inte visste om hade man heller inte ont av.
            </seg>
            <seg xml:id="i-a15c400267be4036-0">
              Den turbulens som nu visat sig råda inom Carnegie har givetvis
              påverkat regeringens arbete med den vidare försäljningen av de
              aktuella bolagen. Som alltid när det blåser som snålast måste
              man vara beredd att ompröva vad som är bäst för stunden och på
              sikt.
            </seg>
            <seg xml:id="i-6a2eecb8d59976e6-0">
              Att avsluta samarbetet med Carnegie på ett snyggt sätt visade
              sig snart vara det förnuftiga och riktiga valet. Så gjorde regeringen.
            </seg>
            <seg xml:id="i-0861a5c837fd9f77-0">
              Man gjorde det för att kunna fortsätta och fullfölja det stora
              och viktiga uppdraget att ge de sex bolagen nya och seriösa ägare
              med förutsättningar att utveckla dessa bolag på ett bättre sätt
              än vad staten kan göra.
            </seg>
            <seg xml:id="i-a2aecfbeadbafc59-0">
              Man gjorde det för att kunna fullfölja uppdraget att minska varje
              svensk medborgares andel av statens samlade skuld.
            </seg>
            <seg xml:id="i-50d3209e16619514-0">
              Man gjorde det för att kunna omvandla ett passivt ägande till
              nyttigheter som förstärker välfärden för nuvarande och kommande
              generationer.
            </seg>
            <seg xml:id="i-99059674e05998e0-0">
              Detta handlar dagens debatt om. Det är en i grunden ideologisk
              debatt.
            </seg>
            <seg xml:id="i-e7991cce036aa8c6-0">
              Herr talman! De tre oppositionspartierna lyckas för en gångs
              skull enas kring det som man är allra bäst på, nämligen att vara
              emot. Med en röd, en grön och en illröd stämma brister man ut
              i kör och ger gemensam hals i en klagolåt av samlad frustration.
            </seg>
            <seg xml:id="i-8d0d8190b6e74ccc-0">
              För en gångs skull hävdar Socialdemokraterna tillsammans med
              Miljöpartiet och Vänsterpartiet värdet av att samla makten över
              produktionsmedlen genom ägande. Det är en klockren ideologisk
              tydlighet hämtad i rakt nedstigande led från Karl Marx via Vladimir
              Lenin fram till dagens Thomas Östros.
            </seg>
            <seg xml:id="i-8e87468fdfef8dae-0">
              Det är denna syn på koncentrerat ägande och begränsning av en
              fri marknad som så tydligt skiljer ut de tre oppositionspartierna
              från alliansens moderna uppfattning om spridning av makt och ägande.
              Det är detta debatten egentligen handlar om inte om turerna kring
              Carnegie.
            </seg>
            <seg xml:id="i-277b72e862ee8443-0">
              Tillsammans med de tre allianspartierna har vi moderater flera
              gånger frågat oppositionens företrädare: Varför ska staten äga
              bolag som hyr ut kontorslokaler? Vi har tidigare flera gånger
              frågat: Varför är staten bättre lämpad än andra att hyra ut bankfack?
              Inte minst har vi frågat: Varför är staten bäst lämpad att tillverka
              och sälja vodka på designbuteljer?
            </seg>
            <seg xml:id="i-bbb4bbe4df5aad93-0">
              Dessa frågor har besvarats med hummanden och undvikanden. I dag
              har ni åter möjlighet att ge klara besked om dessa frågor. Eller
              är det kanske som vi anar: Ni älskar i själva verket att ha makt
              och att samla makten genom att äga äga medborgarnas pengar.
            </seg>
            <seg xml:id="i-e888766a6c988a69-0">
              Genom den här debatten söker oppositionen oförtrutet nya avledningsspår
              genom att flytta diskussionen från det som den egentligen handlar
              om till en praktisk hanteringsfråga. Nu har vi möjlighet att på
              toppen av en högkonjunktur omvandla de resurser som ligger låsta
              i dessa fina bolag och tillförsäkra nuvarande och kommande generationer
              en tryggare välfärd. Detta är en stor och viktig möjlighet och
              den ska förvaltas väl.
            </seg>
          </u>
          <note type="speaker" xml:id="i-d4b09180a0475eb7-0">
            Anf. 4 JAN ANDERSSON (c):
          </note>
          <u who="jan_andersson_a74953" xml:id="i-89397976a29fac21-0">
            <seg xml:id="i-0487e103bee2b6de-0">
              Herr talman! Dagens debatt har rubriken Regeringens samröre med
              investmentbanken Carnegie kring försäljningen av sex statliga
              bolag.
            </seg>
            <seg xml:id="i-db1fcc3401c8e287-0">
              När jag satt och förberedde mig i går kväll funderade jag över
              detta. Det är en rätt märklig rubrik. Först och främst handlar
              det inte om samröre. Regeringen har haft en i avtal reglerad affärsrelation
              med Carnegie precis som den förra regeringen, där före detta ministern
              Östros ingick, hade ett sådant avtal som reglerade affärsförbindelserna
              med Carnegie. Det handlar inte om samröre. Det handlar inte heller
              om försäljning av sex bolag. Det handlar om att Carnegie har varit
              rådgivande för försäljningen av två bolag. En mer korrekt begäran
              hade kanske varit debatt om regeringens avslutade affärsrelation
              med Carnegie avseende försäljningen av två statliga bolag.
            </seg>
            <seg xml:id="i-098764bb7d196869-0">
              Varför ska man lägga kraft på att analysera ordvalen i debattbegäran?
              Jo, jag tycker att det är lite viktigt att vi tittar inte bara
              på vad regeringen gör och inte bara granskar vad regeringen gör
              utan även tittar på vad oppositionen gör och hur oppositionen
              beter sig.
            </seg>
            <seg xml:id="i-2f300b25cef1e2cb-0">
              Vi har fattat ett demokratiskt beslut om att minska det statliga
              ägandet. Jag respekterar att oppositionen har en annan åsikt i
              den frågan. Jag accepterar också att oppositionen svär sig fri
              från ansvar när det gäller beslutet. Vad jag däremot inte kan
              acceptera är om oppositionen börjar bete sig ansvarslöst. Och
              ett ansvarslöst beteende i denna fråga skulle vara om man börjar
              agera på ett sådant sätt att man riskerar att sänka värdet på
              de bolag där vi nu vill skifta ägandet.
            </seg>
            <seg xml:id="i-b9da1660ba16a10e-0">
              Jag blir lite bekymrad när jag hör Thomas Östros litania där
              han räknar upp datum efter datum och tidningsartikel efter tidningsartikel.
              Det är mer backspegel än framåtsyftande. Jag hoppas verkligen
              att oppositionen agerar på ett sådant sätt att vi inte kan betrakta
              den som ansvarslös.
            </seg>
            <seg xml:id="i-56fdab409cf87361-0">
              Delar oppositionen min åsikt att även om man sitter i opposition
              har man ett ansvar för att agera så att värdet på statens egendom
              inte minskar?
            </seg>
            <seg xml:id="i-c95f9b6f4365812e-0">
              Jag förstår nu att rubriken för ämnet kanske inte var särskilt
              viktig när jag har hört inledningsanförandet från Östros. Det
              är ingen tvekan om att debatten baseras på djupa ideologiska skillnader
              om staten ska driva företag eller ej. Jag frågar: Varför ska staten
              driva företag? Varför ska staten elda under pannorna på ett av
              världens mest framgångsrika brännvinskokerier? Vin &amp; Sprit är
              ett mycket välskött företag som framgångsrikt producerar kvalitetsprodukter
              som klarar sig bra på världsmarknaden. Det är ett bolag som genererar
              vinster till ägaren. Men jag vill inte att vi från samhällets
              sida ska vara beroende av Absolut Vodkas framgångar för att kunna
              finansiera vår gemensamma välfärd. Jag vill inte vara i det läget
              att vi behöver minska antalet poliser eller minska antalet högskoleplatser
              därför att Absolut Vodka tappar marknadsandelar. Vad är samhällsintresset
              av att staten ska äga en vin- och spritleverantör och vin- och
              spritproducent? Svara på det Thomas Östros, Kent Persson och Per
              Bolund.
            </seg>
            <seg xml:id="i-4adf089293b4880a-0">
              Jag kan inte heller se att det finns något samhällsintresse för
              att staten ska driva bolag i sektorer där vi har fri konkurrens.
              Vad är samhällsintresset av att hyra ut kontorslokaler? Jag gick
              in och tittade på Vasakronans hemsida. Där kan man se att man
              har möjlighet att hyra två plan med fantastisk utsikt över centrala
              Göteborg. Det är en statlig uppgift att tillhandahålla den typen
              av service. När jag tittar vidare ser jag att man också kan få
              både vaktmästeri och catering från Vasakronan. Det kan inte vara
              en statlig uppgift att koka kaffe till konferensdeltagare.
            </seg>
            <seg xml:id="i-8c9eaa02ac19cf21-0">
              Ännu mer förbryllad över samhällsintresset blir jag när jag ser
              var Vasakronan är verksam. Det är i de regionalpolitiskt utsatta
              regionerna Helsingfors, Göteborg, Malmö, Lund och Uppsala. Det
              är inte ställen där det precis saknas konkurrens på den här marknaden.
            </seg>
            <seg xml:id="i-f5060b60f153bfa2-0">
              Om man kommer till slutsatsen att staten ska driva företag, vilka
              företag ska staten då äga, och hur har oppositionen kommit fram
              till slutsatsen att just exakt de företag som vi i dag har i statens
              ägo är den optimala mixen för att tillfredsställa de samhällsintressen
              som jag har svårt att se?
            </seg>
            <seg xml:id="i-7e0f979218aae0b0-0">
              Sedan kan man fortsättningsvis fråga hur stor andel av näringslivet
              som staten ska äga. Det är en mycket intressant fråga som jag
              hoppas att oppositionen kan ge besked om.
            </seg>
            <seg xml:id="i-606a96c71dcdcae4-0">
              Jag anser att det långsiktigt kommer att gagna de bolag som vi
              nu vill föra ut ur det statliga ägandet. Om det gynnar bolagen
              kommer det också att gynna dem som har sin försörjning av bolagen.
              I förlängningen kommer det också att gynna skattebetalarna.
            </seg>
          </u>
          <note type="speaker" xml:id="i-57081647405d947c-0">
            Anf. 5 KARIN PILSÄTER (fp):
          </note>
          <u who="karin_pilsater_e191db" xml:id="i-177695d04e9bd823-0">
            <seg xml:id="i-8fae05efa300d458-0">
              Herr talman! Oppositionen, för en gångs skull enig om någonting
              över huvud taget, har som vi har hört begärt den här debatten
              under rubriken Finansdepartementets samröre med investmentbanken
              Carnegie.
            </seg>
            <seg xml:id="i-e40c16d73d978e79-0">
              När man hör Thomas Östros och den samlade oppositionen framställa
              detta får man lite intrycket av att Mats Odell har anlitat familjen
              Sopranos för att bakom lyckta dörrar kränga statliga bolag. Riktigt
              så är det inte, utan man har upphandlat tjänster tidigare av det
              företag som Thomas Östros så sent som för ett år sedan förnyade
              avtalet med.
            </seg>
            <seg xml:id="i-84a96f6d024b0f22-0">
              Jag tycker att det är dags att föra in dessa frågor lite grann
              i sitt rätta sammanhang, inte bara som mina kolleger tidigare
              här tydligt har fört fram att grundfrågan gäller varför staten
              ska driva vissa typer av kommersiella företag utan också varför
              en del av er andra ändrat ståndpunkt 180 grader. Vad är det som
              har hänt på något drygt år som gör att man i grunden helt måste
              ompröva sin inställning till att bedriva rent kommersiell verksamhet
              i företag som är ute och konkurrerar med andra helt privata företag
              om varor och tjänster som människor själva i sin vardag privat
              bestämmer sig för om de ska inköpa eller inte inköpa, företag
              som är ute på en världsmarknad och konkurrerar med andra privata
              företag som bedrivs helt och hållet utifrån kommersiella synpunkter?
            </seg>
            <seg xml:id="i-f0a04e83b562a8d5-0">
              Thomas Östros, en rimlig frågeställning nu är följande. Om läget
              i Carnegie var så gravt allvarligt som du vill få det att framstå
              här under vintern och våren, varför skrev ni i så fall ett avtal
              i september 2006, och varför var kontrollen av marknaden så dålig
              att detta inte uppdagades tidigare när ni var ansvariga för marknadskontrollen?
              Här får vi egentligen tillbaka frågeställningen: Vad är statens
              uppgift? Är det statens uppgift att driva vissa företag eller
              att äga delar av vissa företag som agerar på olika marknader?
              Eller är det statens uppgift att se till att dessa marknader har
              ett bra regelverk och att statliga rättsvårdande myndigheter upprätthåller
              den här marknadskontrollen? Mitt svar på frågan är att det är
              det senare.
            </seg>
            <seg xml:id="i-4803dceca000e100-0">
              Eftersom vi vet att det är på det viset att på område efter område
              efter område litar varken kunder privatpersoner eller företag
              som är kunder på att staten när staten själv är en stor ägare
              och har stora vinstintressen på en viss marknad sätter upp det
              rätta regelverket för att marknaden ska fungera eller på att staten
              ser till att regelverket efterlevs. Vi vet, som sagt, att detta
              gäller på område efter område.
            </seg>
            <seg xml:id="i-236b7840fac0aef6-0">
              Ta telekommarknaden där staten är en storspelare som storägare
              i Telia, där vi under en mycket lång tid har haft stora problem
              med misstroende från konkurrenternas och kundernas sida och där
              vi haft svårigheter att få fram bra regelverk till exempel när
              det gäller tillträde till nätet för att kunna få en bra konkurrens
              på bredbandsmarknaden. Vi vet att det här är problem, och vi vet
              att det finns ett mycket stort misstroende.
            </seg>
            <seg xml:id="i-de95bfb481905cd5-0">
              Eller ta till exempel energimarknaden, elmarknaden, där vi vet
              att det finns ett mycket stort misstroende från konkurrenter och
              från kunderna mot storspelaren Vattenfall och mot hur staten upprätthåller
              regelverket i förhållande till sina egna stora vinstintressen
              som man har i en dominerande spelare.
            </seg>
            <seg xml:id="i-0aee59c60912fd06-0">
              Jag tycker att det här är mycket viktigare frågeställningar för
              oss i riksdagen att fundera över och att också försöka göra någonting
              åt i stället för att med olika piruetter och ett väldigt högt
              tonläge försöka få det att låta som att det skulle strida mot
              grundlagen att man nu satt i gång en process för att minska ägandet
              i sex bolag.
            </seg>
            <seg xml:id="i-5a91260eaaab7ce3-0">
              Thomas Östros och resten av oppositionen försöker lura i allmänheten
              att det skulle strida mot grundlagen att genomföra de här processerna
              och att Riksrevisionens styrelse på något sätt ställer sig bakom
              en sådan slutsats, vilket naturligtvis är helt uppåt väggarna.
            </seg>
            <seg xml:id="i-6ae0fc2b3a499af6-0">
              Riksrevisionens styrelse har valt att låta riksrevisorns rapport
              om det här gå vidare för behandling i riksdagen. I riksdagen kommer
              frågan att behandlas av den instans som enligt grundlagen har
              i uppgift att granska om beredningen inom Regeringskansliet är
              i enlighet med de regelverk som finns.
            </seg>
            <seg xml:id="i-05ad3a8a6e2498ac-0">
              Konstitutionsutskottet har vid många tillfällen tidigare just
              gjort en sådan granskning och då gång efter annan kommit fram
              till att det finns en skillnad när man tar fram olika förslag
              när det gäller affärsdrivande företag och när det gäller exempelvis
              lagstiftning som ju grundlagen här tar sikte på. De har kommit
              till en helt annan slutsats.
            </seg>
            <seg xml:id="i-fdc3450cd4d78563-0">
              Jag ser verkligen fram emot att konstitutionsutskottet i enlighet
              med den integritet som man brukar arbeta med kommer med ett svar
              här.
            </seg>
            <seg xml:id="i-60f192f0020c1eaa-0">
              Jag skulle vilja skicka en fråga till oppositionen: På vilket
              sätt anser ni att beredningen av de tre nya bemyndigandena kräver
              en annan beredning och remissrundor jämfört med hur det var när
              ni tidigare fattade beslut om de tre gamla bemyndiganden som man
              nu jobbar med? Inte heller de var ju remissbehandlade. Det tycker
              jag är en viktig fråga för oppositionen att svara på.
            </seg>
          </u>
          <note type="speaker" xml:id="i-3accd67e38fdf442-0">
            Anf. 6 KENT PERSSON (v):
          </note>
          <u who="kent_persson_3230c6" xml:id="i-6515ca5ebb404759-0">
            <seg xml:id="i-0be45585a8a78af0-0">
              Herr talman! Karin Pilsäter recenserar redan vad jag har sagt.
              Jag skulle önska att du kanske väntade med det till efter det
              att jag har hållit mitt anförande.
            </seg>
            <seg xml:id="i-f72b69a329f2fb04-0">
              För snart ett år sedan hölls en presskonferens med Mats Odell;
              närmare bestämt var det den 14 december. Han hade fått i uppdrag
              av regeringen att sköta om utförsäljningen av statliga företag.
              Mats Odell hade blivit utsedd till befälhavare över det fartyg
              som skulle leda den här lasten i hamn en last bestående av sex
              statliga bolag till ett värde av 200 miljarder kronor.
            </seg>
            <seg xml:id="i-1ea6e3f251e4bf96-0">
              På en presskonferens samma dag meddelar Mats Odell sin besättning
              med kommentaren: Vi har skapat en väldigt bra organisation för
              detta. Det är viktigare att det sker på ett bra, noggrant och
              genomtänkt sätt än att det går fort.
            </seg>
            <seg xml:id="i-43f9804298d320ca-0">
              Den fråga jag ställer mig är om Mats Odell inte glömde både sjökort
              och navigeringsinstrument och till vilken hamn den här resan skulle
              ske.
            </seg>
            <seg xml:id="i-c094674e305814f5-0">
              Det visade sig nämligen att det i de farvatten där Mats Odell
              färdades fanns både grund och minor. Redan i slutet av mars inträffade
              den första grundstötningen då Malin Björkmo lämnade sitt uppdrag
              som chef för enheten för statens ägande den organisation som skulle
              hålla i själva genomförandet.
            </seg>
            <seg xml:id="i-7be1bbf96f6ee134-0">
              Motivet till att hon lämnade sitt uppdrag var, som hon sade,
              att hon skulle vilja göra försäljningen på ett professionellt
              och ansvarsfullt sätt gentemot staten och skattebetalarna och
              att risken är stor att det inte blir på det sättet.
            </seg>
            <seg xml:id="i-a6b80898dd02794d-0">
              Här står nu Mats Odell utan styrman och med en kritik mot att
              besättningen inte var tillräckligt kompetent.
            </seg>
            <seg xml:id="i-22d4cc6d7238f5bb-0">
              Till ny besättningschef utsågs Karin Forseke, före detta vd på
              Carnegie. Jag vet inte vad som hände under maj månad. Men någonstans
              vid Gustavsberg kom beskedet att fartyget var för tungt lastat.
              Man var tvungen att droppa en del av lasten.
            </seg>
            <seg xml:id="i-268d002bf18e67cb-0">
              8 procent av Telia Sonera skulle avyttras. På vilka grunder?
              frågade många. Frågan om kopparnätet var ännu inte löst. Det började
              onekligen kännas som att båten började ta in vatten. En inre kritik
              riktades mot Mats Odell för det sätt på vilket affären skulle
              genomföras.
            </seg>
            <seg xml:id="i-e2aefc4fca50749e-0">
              Och inte blev saken bättre av att Kustbevakningen i form av Riksrevisionen
              beslutade att granska fartygets förehavanden. Här borde röd flagg
              ha visats för länge sedan!
            </seg>
            <seg xml:id="i-f218094499dd34c4-0">
              Riksrevisionen och dess styrelse riktade skarp kritik mot regeringens
              beredning. Beredningen hade nämligen inte följt grundlagen. Ingen
              genomgång hade gjorts, som man tidigare sagt. Konsekvensanalyser
              saknades också.
            </seg>
            <seg xml:id="i-c82ed1f6f1fce960-0">
              Oppositionen hade nu försökt stoppa affären med motivet att ta
              in fartyget i hamn för undersökning och reparation för att se
              om det över huvud taget var sjödugligt. Konstitutionsutskottet
              kallades in. Men som vi känner till kunde Mats Odell, ihärdig
              befälhavare, inte se någon anledning att stoppa det hela. Färden
              skulle fortsätta på ett noggrant, bra och genomtänkt sätt, men
              inte fort.
            </seg>
            <seg xml:id="i-ab805c8d9ec94bfd-0">
              Under juni månad dyker överbefälhavaren själv, Fredrik Reinfeldt,
              upp till Mats Odells hjälp. Med sina stödtrupper får de igenom
              ett förslag i riksdagen om att färden ska fortsätta och att avyttringen
              av lasten ska fortgå enligt planerna noggrant och genomtänkt,
              men inte fort.
            </seg>
            <seg xml:id="i-223e936f211a5b94-0">
              Till sin hjälp anlitar nu Mats Odell sex korvetter som har i
              uppgift att bedöma de farvatten som de färdas i och de hamnar
              som de skulle kunna tänkas angöra.
            </seg>
            <seg xml:id="i-dcf145c3357be227-0">
              Men nu visar det sig att en av korvetterna, Carnegie, sedan majjuni
              har varit under uppsikt av regeringens eget spaningsfartyg, Finansinspektionen.
              Huruvida Mats Odell kände till det eller inte vet jag inte. Därför
              ställer jag direkt följande fråga om samröre eller information:
              Vilken dialog har Mats Odell haft med Finansinspektionen angående
              Carnegie och Carnegies affärer? Det har ju visat sig att en av
              styrmännen på fartyget i högsta grad var inblandad i hela den
              undersökningen.
            </seg>
            <seg xml:id="i-7692cd8674f0b76b-0">
              Svenska statens planer på att sälja ut innehavet i sex företag
              är det största projektet i Europa för att minska det statliga
              ägandet. Då är det viktigt att det görs på bästa sätt, meddelade
              Mats Odell den 10 september och presenterade ett råd för minskat
              statligt ägande.
            </seg>
            <seg xml:id="i-894943928f7807f3-0">
              Vilka personer ingår i den nya besättningen? Det kan man fråga
              sig.
            </seg>
            <seg xml:id="i-505f6955532251ee-0">
              Ja, Adine Grate Axén, styrelseledamot i mobiloperatören 3, ska
              ha hand om bedömningen av Telia Sonera. Lars O. Grönstedt, ordförande
              i Handelsbanken och ledamot i Industrivärlden, ska ha hand om
              SBAB och Nordea. Lennart Jeansson, ordförande i Stena AB och fastighetsägare,
              ska bedöma Vasakronan jäv, jäv, jäv!
            </seg>
          </u>
          <note type="speaker" xml:id="i-c16255db7cac6186-0">
            Anf. 7 PER BOLUND (mp):
          </note>
          <u who="per_bolund_0a9708" xml:id="i-061342a374fa1e1a-0">
            <seg xml:id="i-d1bc8e23d3c80066-0">
              Herr talman! Förtroende all verksamhet inom finanssektorn och
              även inom vårt uppdrag som politiker bygger på förtroende. Hela
              Carnegieskandalen handlar i slutändan om just förtroende. Förtroende
              är en vara som man aldrig kan räkna med, som man inte kan köpa
              sig till eller beordra fram, utan det är någonting som måste vinnas
              om och om igen, dag efter dag.
            </seg>
            <seg xml:id="i-ee7003c1135f06fa-0">
              Tyvärr har Carnegies agerande och den bristfälliga kontrollen
              i företaget allvarligt skadat förtroendet inom finansvärlden.
              Att Mats Odell samtidigt anställer två av de högst ansvariga inom
              Carnegie som sina närmaste medarbetare har självfallet skadat
              förtroendet för regeringen och för de försäljningar av statliga
              bolag som man genomför.
            </seg>
            <seg xml:id="i-38b76f0d4aaf03aa-0">
              Miljöpartiet har inte någon ideologisk låsning vid vare sig att
              till varje pris sälja statlig egendom eller att ha kvar det statliga
              ägandet precis som i dag. För Miljöpartiet är statligt ägande
              av bolag inget självändamål, utan det är ett medel för att uppnå
              angelägna samhällsmål.
            </seg>
            <seg xml:id="i-f281bbf2b6374276-0">
              Mot bakgrund av det här valde Miljöpartiet att ställa sig bakom
              flera av de försäljningar av statliga bolag som regeringen föreslog.
              Just därför att vi ställde oss bakom försäljningen är vi nu extra
              besvikna på regeringens mycket dåliga hantering av försäljningsprocessen.
              Där skiljer vi oss också från Socialdemokraterna och Vänsterpartiet.
              Vi har inte samma ideologiska låsning, utan vi vill se varje bolag
              för sig. Men det tråkiga är att regeringen inte har följt det
              förtroende som vi har gett den. Jag tror att jag delar den känslan
              med många väljare som lade sin röst på borgerliga partier vid
              valet. Man har gett ett förtroende, och man har inte fått utdelning
              på det.
            </seg>
            <seg xml:id="i-902d6f59cf6030b9-0">
              Från Miljöpartiets sida ser vi att försäljningsprocessen kantats
              av problem och dålig hantering från regeringens sida. Jag förstår
              att regeringspartierna i den här salen vill att den här debatten
              ska handla om målet, om försäljningarna i sig, inte om processen,
              det vill säga hur man når målet, och det just på grund av de otroliga
              brister som funnits och de fel som har begåtts under processens
              gång.
            </seg>
            <seg xml:id="i-7e702d05922366b5-0">
              Det började, som vi har hört, med att chefen för Näringsdepartementets
              ägarenhet hoppade av på grund av bristande resurser och personal.
              Det var för svårt att göra ett seriöst jobb med de resurser som
              vi har i dag, sade Malin Björkmo. Det fortsatte med ett beslutsunderlag
              som Riksrevisionen inte tyckte uppfyllde lagen. Det fortsatte
              sedan med att man sålde delar av Telia till underpris, med förluster
              för skattebetalarna på 1 ½2 miljarder kronor enligt bedömare.
              Dessutom gjorde man det innan frågan om telenätet var avgjord.
            </seg>
            <seg xml:id="i-27e0411c90b65c23-0">
              Man fortsatte med den dåliga hanteringen genom att tillsätta
              ett råd för försäljningar som genast visade sig bestå av personer
              som riskerade jävsituationer. Som kronan på verket anställdes
              två personer från investmentbanken Carnegie under precis samma
              tidsperiod som företaget utreddes av Finansinspektionen för allvarliga
              förseelser.
            </seg>
            <seg xml:id="i-47b5582775ed7d94-0">
              Carnegie varnades av Finansinspektionen på grund av allvarliga
              brister i styrningen och för kontrollen av företagets verksamhet.
              Man dömde Carnegie till att betala den högsta möjliga straffavgiften
              på 50 miljoner kronor för dessa brister. Samtidigt headhuntade
              Mats Odell sina närmaste medarbetare från just den här ledningen
              som ansvariga för verksamheten.
            </seg>
            <seg xml:id="i-39222fcdd432c864-0">
              På Dagens Industris ledarsida den 9 oktober konstaterar man att
              Carnegie nu måste lära sig att man befinner sig i förtroendebranschen.
              Man fortsätter: Den som vill återupprätta ett svårt skadat förtroende
              måste förstå att det inte går att köra på som vanligt och bara
              följa de tvingande reglerna. Man måste bjuda till och tillämpa
              öppenhet, god kommunikation och beredvillighet att medge sina
              tillkortakommanden.
            </seg>
            <seg xml:id="i-dd6fb1c618a9cf19-0">
              Nu är det viktigt att komma ihåg att det inte bara är Carnegie
              som är i förtroendebranschen. Även regeringen och Mats Odell är
              beroende av både finansmarknadens och allmänhetens förtroende
              för att försäljningarna av statliga bolag ska ske på ett bra sätt
              med bästa resultat för skattebetalarna.
            </seg>
            <seg xml:id="i-04e37f879b361405-0">
              Tyvärr verkar det inte alls som att Mats Odell, eller för den
              delen övriga representanter för regeringspartierna här, är beredda
              att ta till sig rådet från Dagens Industri för att återställa
              förtroendet. Hur har Mats Odell tillämpat god kommunikation? Hur
              har Mats Odell medgivit sina tillkortakommanden? Tvärtom är det
              hela tiden förnekanden, tidsplanen fortsätter att gälla som vanligt,
              inga förändringar kommer att ske.
            </seg>
            <seg xml:id="i-66275454b75964ad-0">
              Ibland har man en känsla av att diskutera försäljningar med Mats
              Odell är som att hälla vatten på en hund. Han skakar av sig alla
              frågor och alla invändningar och struntar blankt i att det luktar
              lite surt.
            </seg>
            <seg xml:id="i-0c0b8df874563d30-0">
              Herr talman! Att visa ansvarsfullhet mot skattebetalarna och
              statens resurser vore att gå ut och tala om att försäljningar
              av så stora värden fordrar stor försiktighet och att det efter
              alla misstag, problem och avhopp krävs en paus i försäljningsprocessen
              för att reparera de skador som har uppstått.
            </seg>
            <seg xml:id="i-6af72f051b370195-0">
              Jag tror att alla hade haft en förståelse för om försäljningarna
              hade blivit något försenade bara regeringen hade visat att man
              tar den stora oron på allvar. I stället har Mats Odell upprepat
              att försäljningarna inte försenas, avhoppen inte kostar något
              alls, inga ytterligare åtgärder behöver vidtas på Finansdepartementet.
              Hur återställer ett sådant agerande förtroendet för försäljningsprocessen?
            </seg>
            <seg xml:id="i-5b9443a072f16a6a-0">
              Jag tycker att det är sunt förnuft att man efter en så svår kris
              som den som Carnegieaffären har medfört för regeringen gör precis
              som Dagens Industri föreslår. Man kör inte på som vanligt, man
              medger sina tillkortakommanden och man vidtar åtgärder. Varför
              fortsätter Mats Odell att göra precis tvärtom?
            </seg>
          </u>
          <note xml:id="i-10520cfb5d941fe6-0">
            I detta anförde instämde Thomas Östros (s).
          </note>
          <note type="speaker" xml:id="i-28a1fc60f436a5e6-0">
            Anf. 8 Statsrådet MATS ODELL (kd):
          </note>
          <u who="unknown" xml:id="i-7c37248d0d8775e0-1">
            <seg xml:id="i-8a37838fae758b01-0">
              Herr talman! Det har vidtagits åtgärder. Jag har erkänt misstag.
            </seg>
            <seg xml:id="i-68ddba17de62d3a3-0">
              Thomas Östros läste upp ett antal tidningsrubriker. Om han hade
              fortsatt att läsa rubriker från tiden efter Finansinspektionens
              rapport hade han funnit att vi tre arbetsdagar efter rapporten
              hade avslutat samtliga relationer med Carnegie på ett bra sätt.
              Mina två medarbetare hade också samtidigt lämnat sina uppdrag.
            </seg>
            <seg xml:id="i-a833603886773aaa-0">
              Herr talman! Thomas Östros svarade inte på min fråga. Därför
              upprepar jag vad jag sade. Den socialdemokratiska regeringens
              uppfattning om statligt ägande så sent som för drygt ett år sedan,
              då de hade regeringsmakten, var: På en väl fungerande marknad
              saknas skäl för staten att agera som producent. Staten kan i de
              fallen ha en viktig roll i lagstiftningen och tillsynen över lagen.
            </seg>
            <seg xml:id="i-f664053d104dff77-0">
              Då hade socialdemokratiska regeringar i ett decennium, herr talman,
              byggt sina budgetalternativ på att varje år sälja statliga företag
              för 15 miljarder, sammanlagt alltså en summa som motsvarar ungefär
              det beting som vi har satt ut under den här mandatperioden.
            </seg>
            <seg xml:id="i-7bd062e9a998ff6b-0">
              Ibland nådde man inte målet, ibland överträffades det med råge,
              som när man börsintroducerade Telia och sålde knappt 30 procent.
              Det gav 62 miljarder kronor. Det lär ha varit en väldigt bra affär
              för staten. Men ni lurade 800 000 småsparare med den affären.
            </seg>
            <seg xml:id="i-f555838c1d501d8e-0">
              Beträffande de företag som nu är aktuella, herr talman, har socialdemokratiska
              regeringar begärt och fått riksdagens bemyndigande att sälja tre
              noterade, det vill säga OMX, Telia Sonera och Nordea, och precis
              som Karin Pilsäter påpekade utan någon som helst konsekvensanalys.
              Redan på 90-talet förband sig socialdemokratiska regeringar att
              helt och hållet avyttra innehavet i vad som då var Nordbanken,
              numera Nordea. Före detta näringsministern Björn Rosengren, om
              ni minns honom, har nyligen offentligt berättat att han ville
              sälja både Vin &amp; Sprit och Vasakronan. Det är naturligtvis ett
              hyckleri utan like att nu motsätta sig allt vad man tidigare planerat
              och faktiskt hade lovat att göra.
            </seg>
            <seg xml:id="i-dfac55a2c72a26e8-0">
              Man har sålt ett antal företag. SSAB exempelvis är i dag ett
              privat blomstrande företag som var ett problemföretag under den
              tid staten ägde det. Det gjordes mycket bra av staten strukturellt,
              men det har fått sin potential också i privat ägo.
            </seg>
            <seg xml:id="i-019087f65dddc016-0">
              Men ni har aldrig förklarat varför staten egentligen ska binda
              hundratals miljarder, Thomas Östros sade 800 miljarder, i spritproduktion,
              i kommersiella kontorslokaler med mera i stället för att användas
              till sådant som staten faktiskt har ansvar för. Staten har icke
              ansvar för att producera och distribuera vodka i Nordamerika,
              Thomas Östros. Möjligen kan man undra varför Thomas Östros sålde
              vaccinföretaget SBL Vaccin men valde att behålla Vin &amp; Sprit.
              Det skulle vara intressant om Thomas Östros använde nästa inlägg
              för att förklara varför det är viktigare för staten att syssla
              med spritproduktion än med vaccinproduktion.
            </seg>
            <seg xml:id="i-585cbc99a85f3f4e-0">
              Jag tror att vi här har att konstatera att debatten om Carnegie
              i själva verket är svepskäl. I våras sade ni nej på helt andra
              grunder. Ni ville till och med ändra grundlagen för att stoppa
              försäljningar. Man frågar sig: Finns bakom detta hyckleri också
              en ideologi?
            </seg>
            <seg xml:id="i-e385ecb742046ca5-0">
              Ja, uppenbarligen, herr talman, finns det en socialistisk ideologi.
              Detta är nytt för Socialdemokraterna. Är det detta som är Socialdemokraternas
              förnyelse?
            </seg>
          </u>
          <note type="speaker" xml:id="i-8ec5b7b4d6235d63-0">
            Anf. 9 THOMAS ÖSTROS (s):
          </note>
          <u who="thomas_ostros_b7069a" xml:id="i-b1f08c108cde4042-1">
            <seg xml:id="i-26cf6cc37e0513bd-0">
              Herr talman! Per Bolund använde en målande beskrivning av en
              hund som skakar på sig för att bli av med det som har blött ned.
              Det är vått kring talarstolen efter det senaste debattinlägget.
            </seg>
            <seg xml:id="i-4b5ecb20c6962f03-0">
              Låt mig börja med skrivningen i budgetpropositionen. Det nya
              är att man inte längre talar om sitt eget ansvar. Mats Odell är
              ansvarig minister för utförsäljningen av statliga bolag. Han talar
              inte ett dugg om sitt ansvar. Han flyr undan det varje gång han
              blir pressad. Nu gör han det genom att säga att vi i en socialdemokratisk
              budgetproposition har skrivit att vi vill sälja.
            </seg>
            <seg xml:id="i-75d5a9adee495ba4-0">
              Jag blev själv förvånad när jag hörde detta, så jag gick till
              originalet, den socialdemokratiska budgetpropositionen. Skrivningen
              är tagen ur ett kapitel som handlar om huruvida staten ska starta
              ett nytt bolag inom arbetslivsrehabilitering. Efter kapitlet kommer
              regeringen fram till att man ska starta ett sådant bolag.
            </seg>
            <seg xml:id="i-933094c2bf01b037-0">
              Jag begär inte att Mats Odell efter att ha läst detta ska börja
              starta några statliga bolag. Men använd inte detta som argument
              för att sälja ut på det sätt du gör. Det är ansvarslöst och hållningslöst.
            </seg>
            <seg xml:id="i-021a3012c28f6543-0">
              Det som orsakar denna ansvarslösa hållning är, tror jag, precis
              det som oppositionen nu för fram i talarstolen. När man talar
              om statliga bolag talar man om Lenin och Marx. Det gör att man
              beter sig ideologiskt förblindat och ansvarslöst och tågar på
              trots kris efter kris. Man har inte förmågan att vara pragmatisk.
              Man har inte förmågan att hejda sig för att man är så ideologiskt
              förblindad.
            </seg>
            <seg xml:id="i-42a4b2accd839b84-0">
              Man ser inte att de statliga bolagen ger en utdelning. De som
              nu ska säljas ger en utdelning på 16 miljarder kronor. Det är
              viktiga intäkter i statskassan.
            </seg>
            <seg xml:id="i-f8370eeb8a4457b9-0">
              Man ser inte att SBAB, som nu ska säljas, har pressat bolåneräntorna
              för vanliga bolånekunder med upp till 14 000 kronor per år.
            </seg>
            <seg xml:id="i-943caf728830c9fe-0">
              Man ser inte att en ansvarslös utförsäljning av Nordea och Telia
              riskerar att leda till att huvudkontor, forskning, utveckling
              och sysselsättning lämnar Sverige, för man ser Marx och Lenin
              på väggen. Nu har man fått chansen, och därför ska man driva på
              fastän människor begär att man ska hejda sig. Nu beter er ansvarslöst!
            </seg>
            <seg xml:id="i-a9392397011ef2fb-0">
              Det är djup misskötsel som vi har sett exempel på under detta
              år, och dessutom har vi sett ett aktivt vilseledande. Hur kommer
              det sig att Mats Odell nu plötsligt säger att de avgångar som
              vi tvingade fram i själva verket var en långsiktig strategisk
              plan från hans sida? Vi vet att den dagen Finansinspektionen lade
              fram sin oerhört kritiska rapport sade Mats Odell att han hade
              fullt förtroende för de två Carnegiemedarbetarna i Regeringskansliet.
              Han vill ge Carnegie en andra chans.
            </seg>
            <seg xml:id="i-81e50947df63f688-0">
              Vi vet att Karin Forseke när hon till slut tvingades avgå efter
              massiv kritik från oppositionen och från breda delar av samhället
              sade att det var oppositionen som hade drivit fram hennes avgång.
              På frågan om Mats Odell har försökt övertala henne att stanna
              kvar svarade hon: Ja, han hade gärna velat att jag hade fortsatt
              i processen. I dag vill han få det att framstå som att han minsann
              hade en plan för att rensa ut i hanteringen av de här viktiga
              frågorna.
            </seg>
            <seg xml:id="i-1229cf208e4443e0-0">
              Varför svarar du inte på mina frågor? Det är börsnedgång och
              börsoro. Varför kommer du då med beskedet att man ska skynda på
              utförsäljningen? Du säger i tidningen Kristdemokraten att du skickade
              Urban Funereds cv till Fredrik Reinfeldt. Vad sade då Fredrik
              Reinfeldt när han fick reda på att Urban Funered hade varit kontrollansvarig
              på Carnegie? Hur kan det komma sig att ni så djupt missköter detta
              stora ansvar att hantera statliga bolag för 800 miljarder kronor?
            </seg>
            <seg xml:id="i-63a884a9b930c33b-0">
              Det är den ideologiska blindheten som styr dig, Mats Odell, och
              det kommer att ta en ända med förskräckelse.
            </seg>
          </u>
          <note type="speaker" xml:id="i-305f1b03e062003d-0">
            Anf. 10 HANS ROTHENBERG (m):
          </note>
          <u who="hans_rothenberg_943492" xml:id="i-e07f91677dc0c8f0-1">
            <seg xml:id="i-2aa0e1539f4f97a3-0">
              Herr talman! Jag kan konstatera att det har torkat upp här nu.
            </seg>
            <seg xml:id="i-840e6fc7de4d5644-0">
              Det var en intressant liknelse som Per Bolund gjorde om detta
              med att hälla vatten på en hund. Man kan bara undra: Varför ska
              man hälla vatten på en hund? Det är väl inte sjyst?
            </seg>
            <seg xml:id="i-997e599f0467717e-0">
              Jag vill ge Per Bolund en eloge för att han har varit med i beslutet
              att ge mandat för att sälja några av de statliga bolagen. Per
              Bolund var till och med framme och ivrade för att man skulle sälja
              SAS. Vi ska i dag kanske vara glada för att SAS inte står på försäljningslistan.
              Det hade inte varit ansvarsfullt att sälja SAS i det läge som
              det bolaget befinner sig i dag. Det var förnuftigt att hejda sig
              där.
            </seg>
            <seg xml:id="i-5a0d7be2210f2bd4-0">
              Man kan tro att det är en nyhet att staten säljer bolag. Det
              är det inte. Staten har sålt mängder av bolag de senaste 30 åren.
              Miljarder kronor har omvandlats genom att staten under flera olika
              regeringar har sålt bolag. Därför kan man undra: Varför är ägandet
              så optimalt i dag? Varför ska vi låsa fast ägande sådant det är
              precis just nu?
            </seg>
            <seg xml:id="i-295e38ae11aa5a87-0">
              Vi har ännu inte hört någon som säger att vi ska köpa fler bolag.
              Ingen har sagt att vi ska gå ut och handla bolag.
            </seg>
            <seg xml:id="i-2de6fe51df07e91c-0">
              Thomas Östros tog ett bra exempel med Ericsson som tappade värde
              i förra veckan. Ja, det är precis så det fungerar på affärsmarknaden.
              Det är så det fungerar i marknadsekonomin. Det visar också att
              det är ansvarstagande som krävs och att det också är oerhört riskabelt
              att äga företag. Därför ska man vara väldigt försiktig med att
              riskera medborgarnas tillgångar i denna sort av konkurrensutsatta,
              riskfyllda affärer. Därför finns det stor anledning att frigöra
              dessa tillgångar från medborgarna.
            </seg>
            <seg xml:id="i-fc61d03ce1978728-0">
              Här går politiken före nyttan, och politikens kvartalskapitalism
              skördar nya triumfer enligt Socialdemokraternas syn. Är det så
              man ska spela med medborgarnas pengar? Det tycker inte vi. Det
              är därför alliansregeringen vill ha en ny ordning där vi ser till
              att de tillgångar som finns också säkras för framtiden.
            </seg>
            <seg xml:id="i-55b213dbae6e8707-0">
              Det är 35 000 färre anställda i de statliga bolagen i dag än
              det var i början av 2000-talet. Däremot är det fler anställda
              i de statliga bolagen som verkar utomlands i dag. Är detta ansvarsfullt
              ägande? Är det föredömligt? Är det så det ska gå till? Staten
              äger bolag, men man minskar antalet anställda i dem. Handlar det
              om jobb, trygghet och om att vara ett föredöme?
            </seg>
            <seg xml:id="i-31d9ce2c1e8db3d1-0">
              Jag skulle vilja rikta en fråga till framför allt Socialdemokraterna
              och Thomas Östros. När kom ni till insikt om att det inte stod
              riktigt rätt till med Carnegie? Var det i augusti eller i våras,
              eller var det för ett drygt år sedan när ni själva hade regeringsmakten?
              Vad var det för granskningar ni gjorde av de entreprenörer som
              ni upphandlade tjänster av? Vad gjorde ni för att kontrollera
              Carnegie, och vad kom ni fram till? Eller var det så att insikten
              kom när strålkastarna helt plötsligt riktades på den här frågan?
            </seg>
          </u>
          <note type="speaker" xml:id="i-5a167056a6ed7fab-0">
            Anf. 11 JAN ANDERSSON (c):
          </note>
          <u who="jan_andersson_a74953" xml:id="i-89397976a29fac21-1">
            <seg xml:id="i-43434ffe83e21e25-0">
              Herr talman! En vanlig recension av regeringen från oppositionens
              sida vid den här typen av händelser är: För sent och för lite.
            </seg>
            <seg xml:id="i-518ecb042f998a31-0">
              När det gäller synpunkten om för sent agerande vill jag säga
              att jag tycker att det är viktigt att man agerar på ett sådant
              sätt att man säkerställer skattebetalarnas pengar. Det innebär
              ibland att man behöver sova på saken innan man agerar och sparkar
              ut folk, företag eller annat.
            </seg>
            <seg xml:id="i-ba93dc6245d0ae0a-0">
              När det gäller synpunkten att man har gjort för lite vill jag
              säga att samarbetet med Carnegie är avslutat. Det är inget man
              kan göra mer eller mindre av eller kraftfullt. Det är avslutat.
            </seg>
            <seg xml:id="i-8a0698eb3985610d-0">
              I ljuset av argumentationen om för sent och för lite är oppositionens
              råd till regeringen för framtiden att man ska göra mindre och
              göra det långsammare och helst inte göra något alls. Det är detta
              det handlar om. Man vill inte att vi ska förändra ägandet av de
              statliga bolagen.
            </seg>
            <seg xml:id="i-b66aca158dc3299d-0">
              Jag frågar mig varför jag inte fick något svar på frågan om varför
              samhället ska driva Vin &amp; Sprit. Varför ska samhället hyra ut
              kontorslokaler? Jag får väl försöka ge svaret själv. Det ena svaret
              är: Hittills har vi tjänat pengar på det, och det har ju varit
              bra. Det gäller till exempel vodkamarknaden. Det andra svaret
              som jag anar är det tungt intellektuellt vägande svaret: Vi har
              ju ägt det fram till nu, så vi fortsätter väl. Det är de två svar
              jag kan ana så länge jag inte får något annat svar från oppositionen.
            </seg>
            <seg xml:id="i-1195b48a357af28c-0">
              Jag förde i min inledning ett litet resonemang om hur oppositionen
              agerar. Jag fick inte heller här något svar på frågan om det är
              så att oppositionen genom en viss typ av agerande faktiskt kan
              agera på så sätt att värdet av de gemensamma tillgångarna minskar.
              Det skulle jag gärna vilja ha svar på i nästa omgång.
            </seg>
          </u>
          <note type="speaker" xml:id="i-9ea2d99d8d9be561-0">
            Anf. 12 KARIN PILSÄTER (fp):
          </note>
          <u who="karin_pilsater_e191db" xml:id="i-177695d04e9bd823-1">
            <seg xml:id="i-7bddb9c415f5652b-0">
              Herr talman! För att referera till det som Kent Persson, Vänsterpartiet,
              sade i sin inledning: Jag är naturligtvis inte synsk, så jag visste
              inte vad du skulle säga i den här debatten.
            </seg>
            <seg xml:id="i-6dbd8bf487cf1515-0">
              Däremot vill jag påpeka att den här frågeställningen har debatterats
              ganska många gånger offentligt. Vi håller dessutom just nu på
              att behandla sakfrågan i utskottet. Vi behandlar den återigen,
              i samband med att vi behandlar situationen i alla de statliga
              bolagen. Vi har haft en aktuell debatt tidigare här, för trekvarts
              år sedan. Vi har haft en vanlig debatt och ett beslut om de statliga
              bolagen. Vi hade en beslutsdebatt så sent som i juni här i kammaren
              utöver alla andra interpellationsdebatter i kammaren och alla
              offentliga debatter i andra sammanhang.
            </seg>
            <seg xml:id="i-3ab29141c4cbd34e-0">
              Därför är det inte så särskilt svårt att följa vad oppositionen
              hittills har sagt. Vänsterpartiet och Socialdemokraterna, men
              inte Miljöpartiet, har sedan valet sagt: Nej, nej, nej, nej, nej!
              Det är bara argumenten som får lite olika valörer och kulörer
              i olika debatter. Men nej är det gemensamma argumentet man har
              anfört.
            </seg>
            <seg xml:id="i-c38cc14589bfa36d-0">
              Jag tycker inte att man grundar det särskilt tydligt, för frågan
              kvarstår fortfarande: Varför ska staten i dag äga och driva hela
              eller delar av olika bolag vars innehav i staten har kommit till
              på ett fullständigt slumpmässigt sätt? En del bolag äger staten
              i dag därför att det tidigare var naturliga monopol eller verksamheter
              som var organiserade på ett helt annat sätt. Det gäller till exempel
              Televerket. Det fanns ett statligt verk som levererade tjänsten
              att kunna ringa mellan två olika punkter och två olika människor.
              I dag ser den situationen helt och hållet annorlunda ut. Grunden
              för att Televerket var ett helägt statligt verk var en helt annan
              än grunden i dag för att staten ska äga ungefär en tredjedel av
              ett av alla de bolag som finns på den svenska telekommarknaden.
            </seg>
            <seg xml:id="i-f072992cf589f7ac-0">
              Bra, sade ni, att staten driver bolåneföretag. Javisst är det
              sant att det i ett visst givet läge var så att ett statligt bolag
              råkade vara det som på just en viss delmarknad, nämligen bolånen,
              satte lite fart och press på konkurrens. Men det är ju också så
              att vi alla som bolånekunder oavsett om vi är bostadsrättsföreningar
              eller egnahemsägare har lärt oss under resans gång på 90-talet
              och 2000-talet att man måste kolla sina bolån. Man ska inte teckna
              ett avtal med den bank som råkar ligga alldeles jämte där man
              bor vart femte år och sedan bara betala det som står på räkningen.
              Hela marknaden i sig har förändrats och vi konsumenter har lärt
              oss att precis som när det gäller att jämföra mellan Konsum och
              Ica när jag ska gå och köpa min falukorv eller om jag till och
              med vill ha fiskpinnar till middag måste man kolla sina räkningar
              och välja vilken service och vilka priser man får när man tecknar
              sina bolån. Det är den viktiga förändringen, och det gör att i
              dag är inte det historiska exemplet med att SBAB var med och satte
              fart på marknaden något argument.
            </seg>
            <seg xml:id="i-c57bbc2d9820cb17-0">
              På samtliga de här punkterna måste vi ständigt fråga oss var
              argumentet finns för att driva ett visst bolag. Vi måste alla
              också veta att situationen var en annan på 80-talet, 70-talet
              och 60-talet med ett statligt bolag som stod för alla inköp när
              det gäller alkoholförsäljningen. I dag, 2007, har vi ett bolag,
              Vin &amp; Sprit, som säljer 90 procent av sin produktion kors och
              tvärs över hela jordklotet och ägnar ganska mycket kraft och energi
              åt att få kineser att börja dricka vodka. Då är argumenten för
              vem som ska äga bolaget helt annorlunda.
            </seg>
            <seg xml:id="i-147383335a859eb7-0">
              Mitt svar på den frågan är att det inte är statens uppgift att
              försöka få kineser att dricka vodka, lika lite som det är statens
              uppgift att försöka få pensionärer att spela mer roulett genom
              att erbjuda bussresor till kasinon. Här tycker jag att ni helt
              och hållet är svaret skyldiga.
            </seg>
          </u>
          <note type="speaker" xml:id="i-cf84334c9bd9e297-0">
            Anf. 13 KENT PERSSON (v):
          </note>
          <u who="kent_persson_3230c6" xml:id="i-6515ca5ebb404759-1">
            <seg xml:id="i-6392ad7da1708346-0">
              Herr talman! Debatten handlar inte om huruvida vi ska sälja ut
              de sex tänkta företagen. Det beslutet har vi faktiskt redan fattat
              här i riksdagen. Den handlar i stället om hur processen ska gå
              till. På vilket sätt ska den genomföras, och vilka rådgivare har
              Mats Odell anlitat? Vi kan se att det speciella råd för själva
              genomförandet som tillsattes den 10 september består av ledamöter
              som i högsta grad är involverade i verksamheter som berör de sex
              företagen.
            </seg>
            <seg xml:id="i-b5195e9f40936a09-0">
              Marx och Lenin har citerats och nämnts här. Marx sade en gång:
              Intresset ljuger aldrig när det kommer till skarpt läge. Frågan
              är hur Lars O. Grönstedt ska handha SBAB och Nordea. Eller hur
              ska Adine Grate Axén förhålla sig när Telia kommer upp till försäljning
              igen? Det har Mats Odell inte svarat på. Det är oerhört väsentligt.
            </seg>
            <seg xml:id="i-3568481f4a49fbc0-0">
              Hans Rothenberg brukar citera Blå Tåget eller Ebba Grön. Jag
              tycker att man ska vara lite noga.
            </seg>
            <seg xml:id="i-ba230fb8d6436435-0">
              Det är oerhört viktigt att man förstår att om man ska göra den
              här typen av affärer måste man också ha klart för sig på vilket
              sätt man ska ha samröre med i det här fallet kapitalet i form
              av Handelsbanken.
            </seg>
            <seg xml:id="i-5d72fd473f328ac0-0">
              Detta är grannlaga. Det är inte så att vi inte ska ha samarbete.
              Det har vi historiskt sett haft ofta och många gånger och det
              har visat sig vara ett framgångsrecept för Sverige och för utvecklingen
              av svenskt företagande. Men just i de här fallen ljuger aldrig
              intresset när det kommer till kritan.
            </seg>
            <seg xml:id="i-d6d74fe3e0054c73-0">
              I samband med att Finansinspektionen släppte bomben om Carnegieaffären
              stod Mats Odells fartyg stadigt på grund. Här borde man ha fått
              hjälp att bogsera bort fartyget och få lotshjälp in till närmaste
              hamn för att göra en genomgång av hela organisationen, byta ut
              delar av besättningen och kanske få en befälhavare som åtminstone
              hade viss sjövana. Framför allt måste man kunna navigera i de
              vatten som man ska fara i.
            </seg>
            <seg xml:id="i-0095b492970e46e7-0">
              Avslutningsvis: När allt är borta och allt är sålt vad äger då
              svenska folket gemensamt och tillsammans?
            </seg>
          </u>
          <note type="speaker" xml:id="i-d13541ea3abaaa6c-0">
            Anf. 14 PER BOLUND (mp):
          </note>
          <u who="per_bolund_0a9708" xml:id="i-061342a374fa1e1a-1">
            <seg xml:id="i-ade903581c43c911-0">
              Herr talman! Vi från Miljöpartiet ville ha den här debatten i
              dag för att diskutera med statsministern hur han styr regeringen
              i processen att sälja statliga bolag. Man kan konstatera att vi
              har misslyckats med det uppsåtet. Statsministern vägrar att delta
              och diskutera med oss. De som deltar från regeringspartiernas
              sida vägrar konstant att diskutera sakfrågan och processen. Hur
              säljer man statliga bolag?
            </seg>
            <seg xml:id="i-ff62bd1add648418-0">
              Det är svårt att förstå varför regeringspartierna inte kan se
              att det finns en stor skillnad mellan mål och process mellan att
              äga statliga bolag och den process som ska ske när man ska sälja
              statliga bolag.
            </seg>
            <seg xml:id="i-4532483372dc179f-0">
              Jag repeterar att vi har ställt oss bakom en försäljning av vissa
              bolag, nämligen OMX och Vasakronan, och också föreslagit en försäljning
              av SAS, som Hans Rothenberg var inne på. Men vi har också tydligt
              redan från början sagt att vi inte tänker delta i en försäljning
              till vilket pris som helst och med vilka metoder som helst. Till
              slut, när processen har hamnat tillräckligt mycket på sned, tycker
              vi att det är ett ansvarsfullt partis ansvar att säga: Nog, vi
              kan inte ställa oss bakom detta längre.
            </seg>
            <seg xml:id="i-b3cf13452ca9441a-0">
              Det vi saknar hos regeringspartierna är att man tar det ansvaret.
              Frågan uppstår: Varför ser inte regeringspartierna det som stora
              delar av Sveriges befolkning och stora delar av ekonomijournalistiken
              ser, nämligen att det faktiskt är dags för en andningspaus? Det
              är dags att ta ett omtag i försäljningsprocessen.
            </seg>
            <seg xml:id="i-701a364a855ce61c-0">
              Jag läste några av de brev som har kommit in till Finansdepartementet
              i den här frågan. Det är intressant att se vad vanliga medborgare
              skriver. Hektor B. klagar på Odells oprofessionella sätt att hantera
              skattebetalarnas förtroende och pengar och tycker att han borde
              ta sig en funderare.
            </seg>
            <seg xml:id="i-cb06409f665aa8db-0">
              Jag tror att det är en bild som många känner igen. Varför funderar
              man inte över processen och hur man kan förbättra den?
            </seg>
            <seg xml:id="i-b24cae6fc6aa872b-0">
              Anders G. tycker att Mats Odell kommer undan för lätt och att
              han faktiskt ska erkänna sitt tillkortakommande.
            </seg>
            <seg xml:id="i-c06c691bf5775017-0">
              Ingen har fått ett sådant erkännande. Vi har inte sett några
              tecken på att Mats Odell reflekterar över hur processen kan ändras.
            </seg>
            <seg xml:id="i-dbcb6600d2e13496-0">
              Jag tycker att även andra debattörer på den borgerliga sidan
              saknar en förståelse för att vi måste ha en process som fungerar
              för att vi ska ha en förtroende för regeringen som försäljare
              och för att bolagen ska få högsta möjliga värde.
            </seg>
            <seg xml:id="i-a856b23d0f66dd0f-0">
              Jag tycker att Karin Pilsäter ändå reflekterade över det när
              Carnegieaffären var som allra hetast och ifrågasatte om det kanske
              var så att de här avhoppen av två tunga medarbetare på Finansdepartementet
              kunde leda till att man senarelade utförsäljningen lite. Men nu
              saknas den inställningen helt och hållet. Ingen från regeringspartierna
              vill fundera över om det är dags att sakta ned lite grann och
              gå tillbaka och fundera över hur man kan reparera de skador som
              har orsakats och ta itu med de problem som har uppstått längs
              processens gång. Det handlar också om att reparera det förtroendetapp
              som har uppstått hos medborgarna och finansmarknaden.
            </seg>
            <seg xml:id="i-e4dcfedd8c73ae87-0">
              Jag tycker att det är uppenbart för alla som följer den här frågan
              att Mats Odell hanterar de hinder som uppstår precis som strutsen.
              Med huvudet djupt begravt i myllan upprepar han som ett mantra:
              Det finns inga problem. Tidsplanen ska inte ändras. Det gör ingenting
              att centrala personer på Finansdepartementet slutar.
            </seg>
            <seg xml:id="i-aaca1b8b30aa4bfe-0">
              Man måste fråga sig om det inte är dags att dra upp huvudet snart
              och möta problemen, Mats Odell.
            </seg>
          </u>
          <note type="speaker" xml:id="i-3be8ef3afc26888f-0">
            Anf. 15 Statsrådet MATS ODELL (kd):
          </note>
          <u who="unknown" xml:id="i-7c37248d0d8775e0-2">
            <seg xml:id="i-592bd61c6e069f56-0">
              Herr talman! Det har använts sjöfartsmetaforer här. Det skulle
              vara intressant att se hur oppositionstrillingarna skulle navigera,
              vart ni skulle åka och hur det skulle gå.
            </seg>
            <seg xml:id="i-d4fcad734675af00-0">
              Jag noterar att det växlar väldigt mycket. Ibland går det för
              långsamt. Vi hinner inte under den konjunkturfas som nu råder.
              I dag går det för fort. Det ska stoppas. Det går inte alltid att
              följa alla de här turerna. De växlar med konjunkturen på något
              sätt.
            </seg>
            <seg xml:id="i-ccd4f56cc7ec7c47-0">
              Låt mig säga några ord om processen. Regeringskansliet tar fram
              förslag till transaktioner med hjälp av den personal som finns
              och med hjälp av en stor stab av rådgivare. Därefter går det förslaget
              till rådet som kommer att ge en second opinion på det förslag
              som har kommit fram ur Regeringskansliets process. Är det här
              affärsmässigt? Är det som nu föreslås av Regeringskansliet det
              bästa möjliga för skattebetalarna? Därefter kommer regeringen
              att fatta beslut.
            </seg>
            <seg xml:id="i-f6da259ccdfab868-0">
              Herr talman! Regering och riksdag har alltså fattat beslut om
              att minska statens ägande i sex företag. I regeringsställning
              har Socialdemokraterna begärt och fått bemyndigande att sälja
              tre av dessa företag. Vi har nu begärt och fått bemyndigande att
              minska statens andelar i ytterligare tre. Men det accepterar inte
              oppositionen. Man accepterar inte riksdagens beslut utan gör allt
              för att riva upp det.
            </seg>
            <seg xml:id="i-326c037aebf9053f-0">
              I dag har alliansens partier beskrivit motiven för att staten
              ska minska sitt stora företagsägande. Intäkterna från de här försäljningarna
              ska minska statsskulden. Det skapar trygghet inför framtida välfärdsutmaningar.
            </seg>
            <seg xml:id="i-14978e5b48a5caac-0">
              Under er förra mandatperiod, 20022006, lades 18 000 äldreboenden
              i Sverige ned. Ni investerade 1 ½ miljard i spritproduktion på
              amerikanska Jungfruöarna. Det var er politik. Vi vill göra det
              omvända.
            </seg>
          </u>
          <note type="speaker" xml:id="i-ad536aace5a1a07e-0">
            Anf. 16 THOMAS ÖSTROS (s):
          </note>
          <u who="thomas_ostros_b7069a" xml:id="i-b1f08c108cde4042-2">
            <seg xml:id="i-a7335506a82c1682-0">
              Herr talman! Mats Odell, det är djupt respektlöst mot riksdagen
              att i en debatt som handlar om regeringens kontakter med Carnegie
              när skandalen briserar i Carnegie fullständigt bortse från de
              frågor och de invändningar vi har. Det är djupt respektlöst. Det
              är en tradition som Mats Odell har skaffat sig under det senast
              året som bekymrar mig djupt. Du tar inte ansvar, Mats Odell. Din
              utförsäljningsprocess har kantats av kris efter kris efter kris.
            </seg>
            <seg xml:id="i-3c40676106311a51-0">
              När du efter Carnegieskandalen tvingas till en utfrågning i näringsutskottet
              häpnar vi som ledamöter när du kommer in och säger: Allting fortsätter
              som vanligt. Sedan går du under jorden ett par veckor och vägrar
              svara på frågor och vägrar delta i debatter. När du kommer till
              riksdagen två veckor senare är svaret att nu ska utförsäljningen
              skyndas på. Jag blir djupt bekymrad över ditt sätt att hantera
              så stora värden.
            </seg>
            <seg xml:id="i-881d1237ffcf2d97-0">
              Vid kriser testas regeringsförmågan. När Carnegieskandalen briserar
              och är känd av alla i vårt samhälle arbetar inte du, Mats Odell,
              med att försöka kapa kopplingarna till Carnegie. Du anställer
              två personer som var centralt positionerade på Carnegie under
              upploppet inför och under skandalen som dina närmaste rådgivare.
              Du skickar cv:n från Urban Funered direkt till statsminister Fredrik
              Reinfeldt som vägrar delta i denna debatt. Du svarar inte på frågan:
              Vad säger statsministern när han fattar beslutet att anställa
              Urban Funered som regeringens statssekreterare med ansvar för
              kontroll av finansmarknaderna? Urban Funered har djupa kopplingar
              till Carnegieskandalen. Vad sade statsministern? Varför mörklägger
              du detta?
            </seg>
          </u>
          <note type="speaker" xml:id="i-40f6168163ecd8eb-0">
            Anf. 17 HANS ROTHENBERG (m):
          </note>
          <u who="hans_rothenberg_943492" xml:id="i-e07f91677dc0c8f0-2">
            <seg xml:id="i-468bec11fb72831e-0">
              Herr talman! Så bra att vi äntligen har fått diskutera de statliga
              bolagen och reda ut allting. Det är en viss ironi i rösten.
            </seg>
            <seg xml:id="i-83e0678db7eb9062-0">
              Det är många frågor som har ställts fram och tillbaka från den
              här talarstolen. Jag har inte fått svar på en enda av de frågor
              jag ställde. Det var väl därför vi skulle träffas för att debattera?
              Det här var väl inte ett korsförhör? Vi har hört många stora ord,
              och vi har fortsatt att bygga vidare på metaforer från sjöfarandets
              konst. Vi kan fortsätta att citera texter från tidigare låtar.
              Det har faktiskt varit väldigt mycket av Totte Wallins gamla Jag
              protesterar . Ja, jag protesterar mot allting. Så har det varit
              från oppositionen under den dryga timme vi har diskuterat.
            </seg>
            <seg xml:id="i-c2f03786fc84a06b-0">
              Det som har kommit fram är att det har varit ett antal störande
              moment i hanteringsprocessen när det gäller försäljningen av de
              statliga bolagen. Det finns ingen som kan förneka detta. Men att
              använda detta som ursäkt för att inte fullfölja riksdagens uppdrag
              till regeringen att omvandla de gemensamma tillgångarna till gemensam
              nytta är inte att ta ansvar.
            </seg>
            <seg xml:id="i-37e711a4e374d30f-0">
              Alliansen har fått ett stort, viktigt uppdrag från medborgarna.
              Det är att bryta utanförskapet, att säkra jobben och säkra morgondagens
              välfärd. Då ska man inte ändra kursen när det gäller den viktiga
              insatsen att frigöra kapital som kan användas till infrastruktur,
              till att bygga morgondagens välfärd på grund av vissa skandaler
              med bolag som tidigare regeringar har engagerat. Det handlar om
              att säkra framtidens välfärd och visa att man tar ansvar när det
              som bäst behövs, och det gör det nu.
            </seg>
          </u>
          <note type="speaker" xml:id="i-5a476826c82b6909-0">
            Anf. 18 JAN ANDERSSON (c):
          </note>
          <u who="jan_andersson_a74953" xml:id="i-89397976a29fac21-2">
            <seg xml:id="i-68eef83005388e14-0">
              Herr talman! Jag får inga svar från Thomas Östros på varför staten
              ska driva Vin &amp; Sprit och varför staten ska hyra ut kontorslokaler.
              Möjligen är det så att det framträdande vi sett i talarstolen
              handlar mindre om ideologisk övertygelse och mer om frustration
              över att ha tappat regeringsmakten.
            </seg>
            <seg xml:id="i-99c5aafcb9fd6304-0">
              Jag får heller inget svar på den oerhört viktiga fråga som jag
              ställde i mitt resonemang i inledningsanförandet där jag sade
              att jag respekterar att oppositionen har en annan syn på det statliga
              ägandet och på vilken volym det statliga ägandet ska ha. Jag respekterar
              också att oppositionen svär sig fri från ansvar i beslutet att
              minska det statliga ägandet. Men jag kan inte acceptera om oppositionen
              beter sig ansvarslöst på ett sådant sätt att värdet på de statliga
              bolagen minskar.
            </seg>
            <seg xml:id="i-d464ba5e995140f1-0">
              Tyvärr har jag inte fått något svar på om oppositionen tror att
              ett ansvarslöst agerande från oppositionens sida faktiskt kan
              innebära att vi minskar värdet på de statliga bolagen. Jag hoppas
              verkligen att oppositionen nu går hem på sin kammare och funderar
              på hur man fortsättningsvis ska agera så att detta inte uppstår.
            </seg>
          </u>
          <note type="speaker" xml:id="i-b97dc47f19504836-0">
            Anf. 19 KARIN PILSÄTER (fp):
          </note>
          <u who="karin_pilsater_e191db" xml:id="i-177695d04e9bd823-2">
            <seg xml:id="i-aaead6a30d9aafc4-0">
              Herr talman! Jag kan bara börja med att konstatera beträffande
              anlitandet av personer som tidigare har varit verksamma på Carnegie
              att under det senaste året har Thomas Östros inte försuttit ett
              enda möjligt tillfälle att gå i taket över någonting, men när
              man anlitade de här två personerna kom det inga pressmeddelanden
              från Thomas Östros om att detta var skandal. De kom först sedan
              rapporten kommit, vilken regeringen sedan under ett par dagars
              tid hanterade på ett sätt som jag tycker slutade både bra och
              riktigt därför att detta är en förtroendefråga.
            </seg>
            <seg xml:id="i-dc96dc53a9afbf4c-0">
              Man fortsätter som om ingenting har hänt, säger oppositionen
              nu. Ja, men det var ju faktiskt så att man tillsatte en ny chef
              när den första sade upp sig. Det händer faktiskt att folk slutar
              av olika skäl. Man tillsatte en ny chef och har utökat styrkan
              som arbetar med den här frågan. Man byter rådgivare, och det tycker
              jag också är riktigt.
            </seg>
            <seg xml:id="i-24d48c587dbb7941-0">
              Varje bolag som vi mycket noggrant har fått redogjort för i många
              olika sammanhang har var sin egen process som löper på. Om rådgivarna
              försvinner är det klart att den processen får ett förändrat innehåll
              genom att nya rådgivare kontrakteras.
            </seg>
            <seg xml:id="i-3731f1a4a05cd001-0">
              Varje bolag har ju också sin egen logik när det gäller att hitta
              motparter och lösningar. Om detta blir försenat eller inte vet
              vi ju ingenting om. Om inte om hade varit hade vi vetat hur historien
              skulle ha utspelat sig, men det vet vi inte.
            </seg>
            <seg xml:id="i-b011d895fd06a6fe-0">
              Riksdagen kommer att följa och granska vartenda mått och steg
              som tas i detta sammanhang. Det är klart att varenda medarbetare
              som är inblandad vet att varje mått och steg kommer att granskas
              och nagelfaras. De kommer också utgår jag ifrån att agera med
              denna vetskap, och regeringen kommer att kunna ställas till svars.
            </seg>
            <seg xml:id="i-54dcc61717ec3387-0">
              Regeringen anlitar rådgivare, men självklart är det regeringen
              som har fullt ansvar för vartenda beslut som tas. Man kommer aldrig
              att kunna skylla ifrån sig vare sig på bra eller dåliga rådgivare,
              utan det är regeringen som har det fulla ansvaret.
            </seg>
            <seg xml:id="i-99f3900983473323-0">
              Detta tycker jag är den viktiga slutsatsen. Processen är jätteviktig,
              och processen löper inte på som om ingenting har hänt. Den löper
              på som om precis just detta har hänt, och vi ska nå fram till
              målet att på ett bra sätt se till att viktiga bolag får nya ägare.
            </seg>
          </u>
          <note type="speaker" xml:id="i-4af711816697306c-0">
            Anf. 20 KENT PERSSON (v):
          </note>
          <u who="kent_persson_3230c6" xml:id="i-6515ca5ebb404759-2">
            <seg xml:id="i-a74a2b63c72a57ca-0">
              Herr talman! Inte med ett ord kommenterar Mats Odell att han
              till rådgivare har en grupp människor som i högsta grad är involverade
              i andra verksamheter som berör de här sex företagen. Hur ska de
              med trovärdighet kunna bedöma och ge regeringen råd huruvida de
              här företagen ska säljas ut till olika företag?
            </seg>
            <seg xml:id="i-ed910d84e05c7c4c-0">
              Inte med ett ord kommenterar Mats Odell det. Det tycker jag är
              synnerligen märkvärdigt, för det är just det som den här debatten
              handlar om. Den handlar inte om att vi ska sälja ut de här sex
              företagen, för det har riksdagen redan beslutat, utan den handlar
              om hur det ska gå till.
            </seg>
            <seg xml:id="i-d5a1c6038b0ce2ef-0">
              Svaret är du mig skyldig. På vilket sätt ska detta kunna bli
              trovärdigt?
            </seg>
            <seg xml:id="i-e8480cf9ea781a4e-0">
              Mats Odell säger också i ett tidigare inlägg här att Carnegie
              är avfört som en statlig rådgivare, men det är inte riktigt sant.
              Carnegie är ju den rådgivare som i högsta grad är involverad i
              börsintroduktionen av Setragruppen. Där finns Carnegie kvar som
              statlig rådgivare. Det bör Mats Odell känna till.
            </seg>
            <seg xml:id="i-77cf1103cc040950-0">
              Till Jan Andersson: Vem beter sig ansvarsfullt i denna församling?
              Är det oppositionen som kräver att processen borde ses över och
              utföras på ett ansvarsfull sätt, eller är det alliansparterna
              som säger att detta ska genomdrivas för att riksdagen har sagt
              det och man ska göra det inom denna tidsperiod? 50 miljarder ska
              avyttras inom detta år. Hur ska det gå till? Det är tre månader
              kvar. Det fattas 32 miljarder för att uppfylla vad regeringen
              har sagt.
            </seg>
            <seg xml:id="i-ca58c87168464b48-0">
              Det är snabba papper nu för att detta ska kunna uppfyllas.
            </seg>
          </u>
          <note type="speaker" xml:id="i-a356b70110d3b0d8-0">
            Anf. 21 PER BOLUND (mp):
          </note>
          <u who="per_bolund_0a9708" next="cont" xml:id="i-0e68ee49d6320a2b-0">
            <seg xml:id="i-069847ab39147075-0">
              Herr talman! Jag började denna debatt med att prata om förtroende.
              Förtroende är en vara som är helt nödvändig både i affärer och
              i politik och som man inte får slösa bort. Tyvärr kan vi nu konstatera
              att regeringen genom en ansvarslös hantering av försäljningsprocessen
              har slösat bort sitt kapital.
            </seg>
            <seg xml:id="i-2e3a642f8615ebb4-0">
              Det har varit avhopp, det har varit bristande underlag, det har
              varit kriser. Sammantaget har detta totalt utarmat regeringens
              förtroendekapital i frågan om utförsäljningen av statliga bolag.
            </seg>
            <seg xml:id="i-b598c1226c78d781-0">
              Jan Andersson frågar vilken som är oppositionens skuld för att
              förtroendet är borta. Jag tycker att det är lite sorglustigt att
              höra en sådan fråga. Det är som att skälla på någon som blåser
              i en orkan för att de förvärrar situationen. Det är ju ändå så
              att det är en lång serie av misstag och problem som har uppstått
              på grund av regeringens hantering. Att då försöka peka på oppositionen
              känns lite underligt, måste jag säga.
            </seg>
            <seg xml:id="i-7fc578b865300628-0">
              Hans Rothenberg frågade i sitt inlägg varför man ska hälla vatten
              på en hund med anledning av min tidigare liknelse. Problemet här
              är att den här hunden har duschat sig helt på egen hand. Om man
              inte tar sig tid att faktiskt torka hunden kommer problemet bara
              att förvärras. Den kommer att bli tovigare och tovigare, och den
              kommer att lukta värre och värre.
            </seg>
            <seg xml:id="i-26441bb855c79d8a-0">
              Jag vill fortsätta med att ta upp det som Dagens Industri tog
              upp på sin ledarsida om förtroende den 9 oktober.
            </seg>
            <seg xml:id="i-5452cdd26054b57f-0">
              Och den som vill återupprätta ett svårt skadat förtroende måste
              förstå att det inte går att köra på som vanligt och bara följa
              de tvingande reglerna. Man måste bjuda till och tillämpa öppenhet,
              god kommunikation och beredvillighet att medge sina tillkortakommanden.
            </seg>
            <seg xml:id="i-2036c6660e5bf726-0">
              Frågan är: När ska regeringen och Mats Odell ta till sig den
              läxan?
            </seg>
          </u>
          <note xml:id="i-e9a26caf66948dc9-0">
            Överläggningen var härmed avslutad.
          </note>
          <note xml:id="i-729282faaa270be2-0">
            4 § Meddelande om allmän debattimme
          </note>
          <note xml:id="i-f32ac32428c4e86f-0">
            Förste vice talmannen meddelade att information om den allmänna
            debattimmen onsdagen den 31 oktober kl. 9.00 delats ut till kammarens
            ledamöter.
          </note>
          <note xml:id="i-72f786a44c471a78-0">
            5 § Anmälan om fördröjda svar på interpellationer
          </note>
          <note xml:id="i-1fa8d21d8d83e1e2-0">
            Till riksdagen hade inkommit följande skrivelser:
          </note>
          <note xml:id="i-3ac5451965cd4575-0">
            Interpellation 2007/08:44
          </note>
          <note xml:id="i-38e0ca3f59927dc6-0">
            Interpellation 2007/08:44 Uppmuntran att teckna kollektivavtal
          </note>
          <note xml:id="i-633fdb94144bd2b5-0">
            Interpellationen kommer att besvaras fredagen den 16 november
            2007.
          </note>
          <u who="per_bolund_0a9708" prev="cont" xml:id="i-a51325cba6df6acb-0">
            <seg xml:id="i-44995f0948df972e-0">
              Skälet till dröjsmålet är tjänsteresor.
            </seg>
            <seg xml:id="i-2eba666a4cbaf078-0">
              Skälet till dröjsmålet är utlandsresor.
            </seg>
            <seg xml:id="i-44995f0948df972e-1">
              Skälet till dröjsmålet är tjänsteresor.
            </seg>
            <seg xml:id="i-89c92fe142482c88-0">
              Barbro Westerholm
            </seg>
            <seg xml:id="i-4eacec0c13a07e7a-0">
              Luciano Astudillo
            </seg>
            <seg xml:id="i-4eacec0c13a07e7a-1">
              Luciano Astudillo
            </seg>
          </u>
          <note xml:id="i-9db3efbc678f6233-0">
            Karin Renman
          </note>
          <note xml:id="i-b1dbf4564234d822-0">
            Interpellation 2007/08:53
          </note>
          <note xml:id="i-6fa3ff1985ad188a-0">
            Interpellation 2007/08:53 Kvinnors situation i irakiska Kurdistan
          </note>
          <note xml:id="i-7d154b06ba180f62-0">
            Interpellationen kommer att besvaras tisdagen den 20 november
            2007.
          </note>
          <note xml:id="i-5788737317641fc7-0">
            Carl Bildt
          </note>
          <note xml:id="i-534853b8f58d93a6-0">
            Interpellation 2007/08:60
          </note>
          <note xml:id="i-bef5f5ea133f979a-0">
            Interpellation 2007/08:60 Jobb för arbetslösa svenskar i Danmark
          </note>
          <note xml:id="i-633fdb94144bd2b5-1">
            Interpellationen kommer att besvaras fredagen den 16 november
            2007.
          </note>
          <note xml:id="i-9db3efbc678f6233-1">
            Karin Renman
          </note>
          <note xml:id="i-7c6d2284698aa1b4-0">
            6 § Hänvisning av ärenden till utskott
          </note>
          <note xml:id="i-e15d518366223cf3-0">
            Föredrogs och hänvisades
          </note>
          <note xml:id="i-69e2c9110adac01c-0">
            7 § Energibeskattning av vissa biobränslen
          </note>
          <note xml:id="i-3ac76d4b8440a726-0">
            Föredrogs
          </note>
          <note xml:id="i-b3d88b409c125588-0">
            Förste vice talmannen konstaterade att ingen talare var anmäld.
          </note>
          <note xml:id="i-f5b313b2a1fbe767-0">
            (Beslut fattades under 9 §.)
          </note>
          <note xml:id="i-d7f50c7482f416a9-0">
            8 § Ändringar av förbudet mot märkt olja i fordonstank
          </note>
          <note xml:id="i-3ac76d4b8440a726-1">
            Föredrogs
          </note>
          <note xml:id="i-b3d88b409c125588-1">
            Förste vice talmannen konstaterade att ingen talare var anmäld.
          </note>
          <note xml:id="i-f5b313b2a1fbe767-1">
            (Beslut fattades under 9 §.)
          </note>
          <note xml:id="i-815d3a3f65fe5373-0">
            9 § Vissa frågor avseende beskattning av sjöinkomst
          </note>
          <note xml:id="i-3ac76d4b8440a726-2">
            Föredrogs
          </note>
          <note xml:id="i-b3d88b409c125588-2">
            Förste vice talmannen konstaterade att ingen talare var anmäld.
          </note>
          <note xml:id="i-8648b919b386ffe3-0">
            Beslut
          </note>
          <note xml:id="i-43854cf5f1595abf-0">
            10 § Bordläggning
          </note>
          <note xml:id="i-29f6203d14ca5be7-0">
            Anmäldes och bordlades
          </note>
          <note xml:id="i-c05dc9b34035289d-0">
            11 § Anmälan om frågor för skriftliga svar
          </note>
          <note xml:id="i-a6ccd3643572c7c8-0">
            Anmäldes att följande frågor för skriftliga svar framställts
          </note>
          <note xml:id="i-351845c2879af531-0">
            den 24 oktober
          </note>
          <note xml:id="i-6e3a99e04d24678e-0">
            Margareta Cederfelt
          </note>
          <note xml:id="i-6e3a99e04d24678e-1">
            Margareta Cederfelt
          </note>
          <note xml:id="i-ce535403e96ee54e-0">
            Margareta Persson
          </note>
          <note xml:id="i-ce535403e96ee54e-1">
            Margareta Persson
          </note>
          <note xml:id="i-1ed1810d77fbd38b-0">
            Johan Löfstrand
          </note>
          <note xml:id="i-a6e34112ca874f53-0">
            Hans Wallmark
          </note>
          <note xml:id="i-ce085da511413317-0">
            Lars-Ivar Ericson
          </note>
          <note xml:id="i-ce085da511413317-1">
            Lars-Ivar Ericson
          </note>
          <note xml:id="i-ce085da511413317-2">
            Lars-Ivar Ericson
          </note>
          <note xml:id="i-ce085da511413317-3">
            Lars-Ivar Ericson
          </note>
          <note xml:id="i-b7a9cbd6d1792493-0">
            Christina Oskarsson
          </note>
          <note xml:id="i-59c12cd398be4247-0">
            Ameer Sachet
          </note>
          <note xml:id="i-b5f3138808b399c4-0">
            Henrik von Sydow
          </note>
          <note xml:id="i-d6bf86c3729228c3-0">
            Anne Marie Brodén
          </note>
          <note xml:id="i-720775ab296ab36b-0">
            Tomas Tobé
          </note>
          <note xml:id="i-188f23288da723c5-0">
            Carina Hägg
          </note>
          <note xml:id="i-f86ebd12b2162e82-0">
            Frågorna redovisas i bilaga som fogats till riksdagens snabbprotokoll
            tisdagen den 30 oktober.
          </note>
          <note xml:id="i-0762a5d22fe8e704-0">
            12 § Anmälan om skriftliga svar på frågor
          </note>
          <note xml:id="i-e84343858fcdbd0e-0">
            Anmäldes att skriftliga svar på följande frågor inkommit
          </note>
          <note xml:id="i-351845c2879af531-1">
            den 24 oktober
          </note>
          <note xml:id="i-adfc61d896ce69b4-0">
            Alice Åström
          </note>
          <note xml:id="i-ce085da511413317-4">
            Lars-Ivar Ericson
          </note>
          <note xml:id="i-ce085da511413317-5">
            Lars-Ivar Ericson
          </note>
          <note xml:id="i-c42fc2a5bc4f653e-0">
            Birgitta Sellén
          </note>
          <note xml:id="i-c42fc2a5bc4f653e-1">
            Birgitta Sellén
          </note>
          <note xml:id="i-c899bcbecc9b3fc3-0">
            Tobias Krantz
          </note>
          <note xml:id="i-47d60a05086762b1-0">
            Billy Gustafsson
          </note>
          <note xml:id="i-fc9911c3a41e3ccc-0">
            Thomas Bodström
          </note>
          <note xml:id="i-2a91498b5905fb0e-0">
            Birgitta Eriksson
          </note>
          <note xml:id="i-21b49e7a39e2b7d8-0">
            Hans Linde
          </note>
          <note xml:id="i-ec3989cd5ea4bffe-0">
            Siv Holma
          </note>
          <note xml:id="i-fc9911c3a41e3ccc-1">
            Thomas Bodström
          </note>
          <note xml:id="i-b7a9cbd6d1792493-1">
            Christina Oskarsson
          </note>
          <note xml:id="i-0db06ae83eb47bea-0">
            Britta Rådström
          </note>
          <note xml:id="i-0db06ae83eb47bea-1">
            Britta Rådström
          </note>
          <note xml:id="i-d4036acd3090e6c8-0">
            Raimo Pärssinen
          </note>
          <note xml:id="i-96675777506fb802-0">
            Mikael Oscarsson
          </note>
          <note xml:id="i-188f23288da723c5-1">
            Carina Hägg
          </note>
          <note xml:id="i-2a91498b5905fb0e-1">
            Birgitta Eriksson
          </note>
          <note xml:id="i-2a91498b5905fb0e-2">
            Birgitta Eriksson
          </note>
          <note xml:id="i-6bd897fd792980d0-0">
            Finn Bengtsson
          </note>
          <note xml:id="i-e0036b8ebced535d-0">
            Svaren redovisas i bilaga som fogats till riksdagens snabbprotokoll
            tisdagen den 30 oktober.
          </note>
          <note xml:id="i-7ef67e631a4245b0-0">
            13 § Kammaren åtskildes kl. 10.30.
          </note>
          <note xml:id="i-fcf95d9d1577300d-0">
            Förhandlingarna leddes av förste vice talmannen.
          </note>
          <note xml:id="i-6a8130ce659972e5-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
