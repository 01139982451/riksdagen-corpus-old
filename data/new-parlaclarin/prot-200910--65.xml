<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--65</head>
          <docDate when="2009-01-28">2009-01-28</docDate>
        </div>
      </front>
      <body>
        <div>
          <note xml:id="i-52358c047fa5aba2-0">
            ﻿
          </note>
          <note xml:id="i-0f1524372d90eb7f-0">
            Riksdagens protokoll
          </note>
          <note xml:id="i-4aea476c1f9ec4b3-0">
            2009/10:65
          </note>
          <note type="date" xml:id="i-a5f53188849d9ef4-0">
            Torsdagen den 28 januari
          </note>
          <note xml:id="i-34f7b06958a7e485-0">
            Kl. 14:00 - 15:04
          </note>
          <note xml:id="i-02c9b2f1a110f509-0">
            1 § Justering av protokoll
          </note>
          <note xml:id="i-e34588857fac6f46-0">
            Justerades protokollet för den 22 januari.
          </note>
          <note xml:id="i-58c367225588fada-0">
            2 § Frågestund
          </note>
          <note xml:id="i-8a52ddccdaf13f73-0">
            Anf. 1 FÖRSTE VICE TALMANNEN:
          </note>
          <note xml:id="i-6f26bbd39563499c-0">
            Jag vill hälsa statsrådet Mats Odell, justitieminister Beatrice
            Ask, miljöminister Andreas Carlgren, statsrådet Ewa Björling och
            statsrådet Tobias Krantz välkomna. Jag ska bara nämna att statsrådet
            Mats Odell besvarar såväl allmänpolitiska frågor som frågor inom
            sitt eget ansvarsområde.
          </note>
          <note xml:id="i-0370df9188a5c301-0">
            Klimatmötet i Köpenhamn
          </note>
          <note type="speaker" xml:id="i-b5c9010f946dd461-0">
            Anf. 2 ANDERS YGEMAN (s):
          </note>
          <u who="anders_ygeman_6a8412" xml:id="i-3762ab87785c1b95-0">
            <seg xml:id="i-105a814c2df0cc96-0">
              Herr talman! Toppmötet i Köpenhamn blev inte den framgång som
              klimatet så väl behövde. Vi fick inget nytt avtal utan vi fick
              en till intet förpliktande papperslapp, påskriven av endast en
              bråkdel av de närvarande länderna. Tyvärr blev klimattoppmötet
              och det svenska ordförandeskapet ett fiasko.
            </seg>
            <seg xml:id="i-13d67a3a9c061808-0">
              Vi har haft en rad debatter här i kammaren om vad som skulle
              krävas av klimattoppmötet och om vilket arbete den svenska regeringen
              borde göra. Oppositionen har kritiserat regeringen för att prata
              ned förväntningarna, för att negligera u-ländernas perspektiv
              och för oförmågan att ta initiativ. Varje gång kritiken har framförts
              har regeringen bemött den på samma sätt: oppositionen har inte
              förstått någonting, oppositionen har inte begripit någonting.
            </seg>
            <seg xml:id="i-130dc7611859ad0c-0">
              Nu fylls internationella medier av exakt samma kritik. Det spelar
              ingen roll om man slår upp Cape Times i Sydafrika, Information
              i Danmark eller Financial Times, alla är de eniga. Nu undrar jag:
              Finns det inte, när fiaskot är ett faktum, anledning att dra några
              lärdomar av den egna insatsen, miljöminister Carlgren?
            </seg>
          </u>
          <note type="speaker" xml:id="i-ff3b82e34b73e4a2-0">
            Anf. 3 Miljöminister ANDREAS CARLGREN (c):
          </note>
          <u xml:id="i-4c16ed33e3c63586-0" who="unknown">
            <seg xml:id="i-f3c775fd16484c01-0">
              Herr talman! Det är ingen tvekan om att Köpenhamnsmötet inte
              alls uppfyllde de förväntningar som vi var så många världen över
              som hade, och det finns självklart alltid lärdomar att dra.
            </seg>
            <seg xml:id="i-921220d99db199d1-0">
              Frågan är dock vad det verkligen var som gick snett. Det som
              nu bekräftas internationellt gång på gång är att vi såg en situation
              där USA inte var tillräckligt berett att minska utsläppen. Det
              hänger ihop med de problem president Obama har att få igenom en
              ny lagstiftning i Senaten. Vi har också sett att man från Kinas
              sida, alltså världens största utsläppsland, inte alls tar det
              ansvar som motsvaras av det ansvar man har för klimatet i världen.
              Det är de två huvudskälen.
            </seg>
            <seg xml:id="i-6ec60cb76ad78ab9-0">
              EU måste självklart också hela tiden flytta fram sina positioner,
              se till att säkra att vi åstadkommer tillräckligt mycket för klimatet,
              och där fortsätter också Sverige att vara pådrivande.
            </seg>
          </u>
          <note type="speaker" xml:id="i-c610189e62db180e-0">
            Anf. 4 ANDERS YGEMAN (s):
          </note>
          <u who="anders_ygeman_6a8412" xml:id="i-3762ab87785c1b95-1">
            <seg xml:id="i-0593d7f2a15fba9e-0">
              Herr talman! Nu var det ju den svenska regeringen och statsminister
              Reinfeldt som åkte till Washington och klappade Obama på axeln
              bara några veckor innan och tackade honom för framstående insatser
              för klimatet. Sedan åkte han vidare till Kina. Man hade ju kunnat
              hoppas att den svenska regeringens besök hade fått lite större
              genomslag.
            </seg>
            <seg xml:id="i-c1e0ad013d20a6c5-0">
              Nu var det inte det min fråga gällde utan den gällde vilka lärdomar
              man drar av det svenska agerandet och av EU:s agerande. Det är
              ju det som tillsammans med den rättmätiga kritiken av USA och
              Kina nu är föremål för ganska massiv internationell kritik, där
              det handlar om bristen på initiativ, där det handlar om att inte
              ha fått med sig stora delar av gruppen u-länder bakom ett nytt
              klimatavtal och där det har handlat om att redan långt innan mötet
              ha talat ned förväntningarna på det.
            </seg>
          </u>
          <note type="speaker" xml:id="i-66db11c1418095d3-0">
            Anf. 5 Miljöminister ANDREAS CARLGREN (c):
          </note>
          <u xml:id="i-4c16ed33e3c63586-1" who="unknown">
            <seg xml:id="i-600bf9909d69cf65-0">
              Herr talman! Jag bara konstaterar att Anders Ygeman talar på
              det sätt som bara den kan göra som har väldigt liten aning om
              vad som faktiskt skedde i förhandlingarna.
            </seg>
            <seg xml:id="i-75b6c5b1037a33d0-0">
              Däremot är det uppenbart att du har fel när det gäller vad som
              sägs i internationella medier. I den uppföljning som har gjorts
              i FN-huset liksom i genomgångar med andra länders regeringar har
              Sverige tvärtom fått mycket högt betyg. Det finns självklart alltid
              saker som vi trots det kunde ha gjort bättre, och jag är beredd
              att lära av det.
            </seg>
            <seg xml:id="i-b9804ce395b64dad-0">
              Däremot tycker jag att det är en dum, för att inte säga fullständigt
              okunnig diskussion att låtsas att det är det som nu är problemet
              internationellt. Problemet vi har internationellt är att Kina
              svek sitt ansvar. Därmed sveks stora delar av världen. Därmed
              sveks de stora grupper av u-länder som är de verkliga förlorarna.
              Det är inte här vi har förlorarna i verkligheten och till största
              grad. Det är i de många fattiga och mest sårbara u-länderna. Där
              saknades insatsen och där saknades stödet från Kinas sida.
            </seg>
            <seg xml:id="i-df65354c602db836-0">
              Sambandet mellan klimat och ekonomi
            </seg>
          </u>
          <note type="speaker" xml:id="i-2b558e286212a4f4-0">
            Anf. 6 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-473179314e12c8dc-0">
            <seg xml:id="i-f3099732804c6b37-0">
              Herr talman! Även jag vill följa upp klimatmötet, men främst
              i en fråga till statsrådet Ewa Björling.
            </seg>
            <seg xml:id="i-90f55bcb63113edd-0">
              Jag vill kombinera klimat och ekonomi. Det är ju så att Sverige
              ligger i den absoluta EU-toppen när det gäller hur vi tar oss
              ur den ekonomiska krisen. Det gör vi något bättre än förväntat.
              Vi är ett av få länder som just nu klarar EU:s krav på budgetunderskott
              och långsiktigt hållbara statsfinanser. Samtidigt följer vi upp
              klimatmötet i Köpenhamn.
            </seg>
            <seg xml:id="i-95737c44a260c3e2-0">
              Jag vill fråga statsrådet om sambandet mellan klimat och ekonomi,
              som är väldigt viktigt. Sverige har en lång frihandelstradition.
              Vi har ju sett att vår ekonomi växte med 44 procent när utsläppen
              minskade med 9, och jag vet att statsrådet har drivit frågan om
              frihandel med miljövänliga varor inom EU under svenskt ordförandeskap.
              Nu när det är avslutat undrar jag naturligtvis hur vi kan driva
              detta vidare, särskilt när klimatfrågan är fortsatt aktuell och
              behöver fortsatt svenskt ledarskap.
            </seg>
          </u>
          <note type="speaker" xml:id="i-e7ff79b297fe0ed1-0">
            Anf. 7 Statsrådet EWA BJÖRLING (m):
          </note>
          <u xml:id="i-4c16ed33e3c63586-2" who="unknown">
            <seg xml:id="i-6c1ca95f018ab6c6-0">
              Herr talman! Tack för frågan, Anna Kinberg Batra! Det är en central
              uppgift för mig som frihandelsvän att också göra det hela till
              en grön frihandel. Redan på klimatmötet i Bali 2007 lyfte jag
              fram frågan om hur vi underlättar för klimatvänliga varor, tjänster
              och teknologier. Vid det tillfället var intresset relativt svalt
              från många länder, ska jag säga, men det var fortfarande några
              EU-medlemsstater som stod bakom detta.
            </seg>
            <seg xml:id="i-7d560cf5aa9c97e5-0">
              Sedan dess har vi fortsatt att diskutera det här. Vi har också
              försökt att lyfta fram det inom ramen för WTO. Nu går de multilaterala
              frihandelsförhandlingarna tyvärr alldeles för långsamt. Det finns
              också tankar på att lyfta fram det här utanför WTO för att kunna
              göra det hela snabbare.
            </seg>
            <seg xml:id="i-aa205cf450b86927-0">
              Ett bekymmer som finns i detta är naturligtvis också att komma
              överens om vilka varor, tjänster och teknologier som ska ingå
              i grön frihandel.
            </seg>
          </u>
          <note type="speaker" xml:id="i-1be7ecfd6d6686c1-0">
            Anf. 8 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-473179314e12c8dc-1">
            <seg xml:id="i-1e9a9cb31b57a570-0">
              Herr talman! Det kan ju vid en första anblick verka som om det
              inte kan finnas några motståndare till grön frihandel. Vi gillar
              ju alla bättre miljö och har en lång tradition och enighet här
              i huset om frihandelslinjen. Men det finns onekligen opposition
              mot det statsrådet säger. Det finns länder som vidtar protektionistiska
              åtgärder, som tvekar inför starka EU-mål om minskade utsläpp och
              bättre klimat.
            </seg>
            <seg xml:id="i-6a8d2b5c6330644e-0">
              Det finns också partier här i kammaren, Vänsterpartiet och Miljöpartiet
              till exempel, som föreslår så kallade klimattullar. Därför skulle
              jag vilja fråga statsrådet om skillnaderna mellan den regering
              hon företräder och ett rödgrönt alternativ. Hur skulle det gå
              för grönare och friare handel om det var ett starkt inflytande
              från Vänsterpartiet och Miljöpartiet?
            </seg>
          </u>
          <note type="speaker" xml:id="i-c1d08513ec599bf5-0">
            Anf. 9 Statsrådet EWA BJÖRLING (m):
          </note>
          <u xml:id="i-4c16ed33e3c63586-3" who="unknown">
            <seg xml:id="i-8ef8edcb5f3b5877-0">
              Herr talman! Det ultimata målet vore naturligtvis att få bort
              alla tullar, kvoter och övriga handelshinder när det gäller klimatvänliga
              varor, tjänster och teknologier allt för att underlätta för konsumenten.
              Det ska vara billigt att välja klimatvänligt och det ska vara
              enkelt. Det ska också finnas ett stort utbud att välja från.
            </seg>
            <seg xml:id="i-73a7441f05ba14ff-0">
              Att i det läget, som Vänsterpartiet och Miljöpartiet föreslår,
              införa ytterligare klimattullar är enligt min åsikt precis det
              motsatta, helt fel väg att gå framåt. Det kommer bara att göra
              det hela svårare. Det är precis den typen av åtgärder som det
              är viktigt att vi motarbetar i hela EU, den här smygprotektionismen
              som det handlar om för att motverka grön frihandel. Vidare är
              det viktigt att vi också tar upp det här inför alla andra länder
              inom WTO.
            </seg>
            <seg xml:id="i-24f5355b6a902f40-0">
              Om nu multilaterala handelsavtalet, den så kallade Doharundan,
              går för långsamt är jag beredd att stå bakom att bryta ut delarna
              och försöka få ett separat grönt frihandelsavtal eftersom jag
              tycker att frågan är så viktig.
            </seg>
          </u>
          <note xml:id="i-0d6bd010b9e45e42-0">
            Förslag om ny skuldsaneringslag
          </note>
          <note type="speaker" xml:id="i-6f74458a5d53c6a9-0">
            Anf. 10 EVA SONIDSSON (s):
          </note>
          <u who="eva_sonidsson_19d74c" xml:id="i-cd096d9632bc1b07-0">
            <seg xml:id="i-1b7acb04a7bfd6a6-0">
              Herr talman! Jag är bekymrad över den ekonomiska situation som
              många människor befinner sig i nu, inte minst föräldrar till små
              barn. Andelen människor med ett litet ekonomiskt utrymme ökar
              hela tiden, och kronofogden skickar ut larmrapporter. Nu krävs
              det politiska beslut.
            </seg>
            <seg xml:id="i-dcd481bad9741ea6-0">
              För nästan tre år sedan utsåg regeringen folkpartisten Jan Ertsborn
              att utreda dessa frågor. I eftermiddag överlämnar han sina samlade
              förslag till justitieministern.
            </seg>
            <seg xml:id="i-60ea3ef61159baa3-0">
              Vi socialdemokrater ser stora fördelar av och ser positivt på
              det arbete som nu slutförts och nu ska presenteras. Vi tror, liksom
              utredaren, att om tiden för skuldsanering kortas ges fler möjligheter
              till nystart i tillvaron.
            </seg>
            <seg xml:id="i-bc8876501431fb91-0">
              Nu verkar det dess värre som att frågan redan har gått i stå.
              Enligt uppgift från Justitiedepartementet kommer några förslag
              till ny skuldsaneringslag inte att presenteras under den här mandatperioden.
              Orsaken lär vara att regeringspartierna inte är överens om förslaget.
            </seg>
            <seg xml:id="i-ec317d77402b0cef-0">
              På vilket sätt är man inte överens i frågan, Beatrice Ask? Vad
              kommer att hända med utredningen? Jag vet att Folkpartiets hela
              riksdagsgrupp står bakom förslaget. Är det den moderatledda regeringen
              som är av en annan uppfattning, eller vad består oenigheten av?
            </seg>
          </u>
          <note type="speaker" xml:id="i-1519839c559ea739-0">
            Anf. 11 Justitieminister BEATRICE ASK (m):
          </note>
          <u xml:id="i-4c16ed33e3c63586-4" who="unknown">
            <seg xml:id="i-a52952a985fe499d-0">
              Herr talman! Tack för frågan! Långvarig överskuldsättning leder
              till mänskligt lidande, och det är många människor som har stora
              problem. Det var skälet till att Gun Hellsvik från början tog
              initiativ till en skuldsaneringslag. Det gjordes en justering
              2007, och den här regeringen har tagit initiativ till den utredning
              som nu ska ge mig ett slutförslag. Vi har fått ett delförslag
              som gäller bland annat enskild skuldsanering.
            </seg>
            <seg xml:id="i-364723dd9bdc4093-0">
              Det är viktigt att inse att det finns många människor som har
              svårt att se någon framtid därför att de har sådana skulder. Därför
              har skuldsaneringen ofta positiva effekter. Det är inte enkelt
              att få skuldsanering. Det tar ganska lång tid i dag, och man får
              under lång tid leva på existensminimum.
            </seg>
            <seg xml:id="i-af44aeba95c7515a-0">
              Nu föreslår utredningen den har remissbehandlats att denna tid
              ska kortas. Det gäller för den delen också en rad andra förändringar.
              Det finns invändningar eftersom det här ska balanseras mot möjligheten
              att också den som säljer varor eller annat ska få betalt.
            </seg>
            <seg xml:id="i-29c95edeb228634f-0">
              Vi är inte färdiga än med den beredning som måste göras för att
              vi ska kunna lägga fram en proposition.
            </seg>
          </u>
          <note type="speaker" xml:id="i-b63ccec6b414454b-0">
            Anf. 12 EVA SONIDSSON (s):
          </note>
          <u who="eva_sonidsson_19d74c" xml:id="i-cd096d9632bc1b07-1">
            <seg xml:id="i-0421b4426fb7c454-0">
              Herr talman! Jag är mycket väl medveten om hur det är att jobba
              med dessa frågor eftersom jag har gjort det i mitt tidigare verksamma
              liv.
            </seg>
            <seg xml:id="i-c2bf9241a50a8b32-0">
              Oenigheten drabbar alla dem som är i behov av skuldsanering.
              Det blir ökade sociala problem. Att vara barn till föräldrar med
              skulder och leva i fattigdom är ett problem som får långvariga
              konsekvenser för dem när de växer upp. Det känns som att det gick
              snabbt att montera ned a-kassan och försämra villkoren för sjuka.
              När det gäller att underlätta förutsättningarna för utsatta människor
              och förbättra situationen för dem med sämst ekonomi framkommer
              det att regeringen är oenig om förslaget innan beslut kan fattas.
            </seg>
            <seg xml:id="i-a985f22ffee1f6b0-0">
              Tycker ministern att det är riktigt att vara så oenig att man
              inte kan komma överens och försöka hitta en lösning för att så
              snabbt som möjligt lägga fram ett besked till de drabbade personerna?
            </seg>
          </u>
          <note type="speaker" xml:id="i-8c11bd0efac05d13-0">
            Anf. 13 Justitieminister BEATRICE ASK (m):
          </note>
          <u xml:id="i-4c16ed33e3c63586-5" who="unknown">
            <seg xml:id="i-57b0f18efb7ec8bd-0">
              Herr talman! Det är ett hårt ord att säga drabba. Det har skett
              justeringar av regelverket som gäller redan i dag.
            </seg>
            <seg xml:id="i-c4f11912d38be64f-0">
              Jag och alliansregeringen har haft uppfattningen att vi behöver
              förbättra möjligheten för människor att få skuldsanering. Det
              var därför vi tog initiativ till utredningen som vi nu har fått
              och som har remissbehandlats. Tunga remissinstanser som Finansinspektionen,
              en del domstolar, CSN och en del andra har haft invändningar.
              Det finns också olika uppfattningar inom partierna.
            </seg>
            <seg xml:id="i-6e87c35736ab9c06-0">
              Det här är något som måste beredas noggrant. Jag är ledsen att
              ett förslag inte kommer före den stopptidpunkt för propositioner
              som riksdagen måste ha därför att ni har ett sommaruppehåll. Vi
              hade önskat det, men jag hinner tyvärr inte få fram förslaget
              under de veckor som är kvar.
            </seg>
            <seg xml:id="i-d2ffada2df168f3f-0">
              Min avsikt är att vi ska få en bättre skuldsaneringslag än vad
              vi har, men den måste balansera olika intressen och ha en sådan
              utformning att den verkligen hjälper människor. Det finns naturligtvis
              redan möjlighet till skuldsanering. Vi har ambitionen att den
              ska förbättras. Det är min bestämda uppfattning.
            </seg>
            <seg xml:id="i-e0715caa02238a3b-0">
              Klimatarbetet i framtiden
            </seg>
          </u>
          <note type="speaker" xml:id="i-7edfe7fc7680af11-0">
            Anf. 14 SVEN BERGSTRÖM (c):
          </note>
          <u who="sven_bergstrom_93e816" xml:id="i-3b67c0a4373695ca-0">
            <seg xml:id="i-b0f5f51b665bba50-0">
              Herr talman! Jag tänkte återgå till frågan om väder och klimat.
              Även om vädret utanför riksdagshuset just nu och i övriga Sverige
              inte ger skäl att befara en global uppvärmning vet vi att det
              är skillnad på miljö och klimat. Till skillnad från Anders Ygeman
              tycker jag att det var tydligt vad den svenska regeringen hade
              för ambitioner inför Köpenhamnsmötet, nämligen att verkligen åstadkomma
              ett gott resultat.
            </seg>
            <seg xml:id="i-f26d1a5a36126e7b-0">
              Trots att vi var många som engagerade oss och hade på oss tvågradersknappar
              och så vidare blev det inte riktigt som vi hade hoppats. Det är
              inte bara Sverige utan världen över, inte minst de fattiga u-länderna
              som har drabbats hårdast.
            </seg>
            <seg xml:id="i-746b6465a5df832e-0">
              Det viktiga är nu vad vi drar för lärdomar av detta och hur vi
              går vidare. Jag skulle vilja ha besked från miljöministern hur
              regeringen ser på hur vi kan komma förbi nederlaget och få en
              bindande överenskommelse mellan världens länder om att komma vidare.
              Måste vi vänta till mötet i Mexico City eller finns det andra
              sätt att komma fram? Vi får inte ge upp och tappa tempo i det
              viktiga arbetet.
            </seg>
          </u>
          <note type="speaker" xml:id="i-3e33df476aaa3036-0">
            Anf. 15 Miljöminister ANDREAS CARLGREN (c):
          </note>
          <u xml:id="i-4c16ed33e3c63586-6" who="unknown">
            <seg xml:id="i-2fbfcbc8c42bfa17-0">
              Herr talman! Jag håller med om att det viktiga nu är hur vi går
              vidare. Helt avgörande är att EU slåss hårt för att åstadkomma
              ett juridiskt lagligt bindande internationellt avtal som träder
              i kraft när de hittillsvarande lösningarna avslutas 2012. För
              att åstadkomma detta ska vi också samarbeta nära med den stora
              grupp u-länder, önationer, länder i Afrika och andra, som är både
              mest sårbara och fattiga. Det kommer att handla om att driva Kina
              till att acceptera också egna åtaganden i ett internationellt
              sammanhang för att minska utsläppen. Det gäller att bryta motståndet
              som några av de rikaste u-länderna förskansar sig bakom och också
              säkerställa att USA bidrar med full ambition och full kraft inom
              ramen för ett internationellt system.
            </seg>
          </u>
          <note type="speaker" xml:id="i-58995c85493c3922-0">
            Anf. 16 SVEN BERGSTRÖM (c):
          </note>
          <u who="sven_bergstrom_93e816" xml:id="i-3b67c0a4373695ca-1">
            <seg xml:id="i-75e6c4bdba4d971f-0">
              Herr talman! Det låter bra. Det låter som att miljöministern
              är på offensiven för att komma vidare och åstadkomma goda resultat.
            </seg>
            <seg xml:id="i-aca074d8861fef40-0">
              Låt mig ta upp ett sidospår. Jag har lagt märke till att många
              EU-länder använder ett begrepp som jag tror leder tankarna fel
              när det gäller att komma vidare i miljöarbetet. Man talar om en
              bördefördelning. Precis som Anna Kinberg Batra sade är det inte
              längre miljöbovarna som gör de stora ekonomiska framstegen utan
              det är faktiskt de som är framsynta, tillämpar modern teknik och
              har ett miljömedvetet tänkande. Trots det använder man inom EU
              begreppet bördefördelning det är tungt och besvärligt att vara
              progressiv på miljöområdet.
            </seg>
            <seg xml:id="i-027de4b0cfd9d936-0">
              Kan inte miljöministern hjälpa oss att utmönstra detta begrepp
              som leder tankarna fel?
            </seg>
            <seg xml:id="i-3f040be12e6c5cd1-0">
              Miljöministern var inne på frågan om relationerna mellan EU och
              u-länderna. Det finns en skröna om att om vi hade hanterat u-länderna
              annorlunda hade mötet gått vägen. Har miljöministern någon kommentar
              till detta?
            </seg>
          </u>
          <note type="speaker" xml:id="i-53b909ab202d19f8-0">
            Anf. 17 Miljöminister ANDREAS CARLGREN (c):
          </note>
          <u xml:id="i-4c16ed33e3c63586-7" who="unknown">
            <seg xml:id="i-9d21fc0351fc4f3c-0">
              Herr talman! EU är den ländergrupp i världen som har lagt fram
              de mest radikala och långtgående miljömålen. Sverige har varit
              pådrivande för att åstadkomma detta. Dessutom ställer vi oss i
              spetsen i EU genom att själva ha ett nationellt mål för 2020.
              Det är det mest långtgående målet, och det kommer att leda till
              att vi kommer att ha de lägsta utsläppen per capita i hela EU
              och därmed bli det ledande industrilandet.
            </seg>
            <seg xml:id="i-6a24886d6adc9b63-0">
              Vi gör detta därför att vi vet att vi tjänar på detta. Vi berättar
              ofta historien att Sverige genom att göra de stora gröna investeringarna,
              genom att så kraftigt minska utsläppen, genom att satsa på att
              redan inom tio år få hälften av vår energi från förnybar energi,
              gör sig till vinnare. Vi tycker också att andra ska vara med och
              dela på vinsterna.
            </seg>
            <seg xml:id="i-d563ad40fc6e1469-0">
              Det är ett faktum att i sluttimmarna av mötet i Köpenhamn gaddade
              sig Kina samman med Brasilien, Sydafrika och Indien. De gjorde
              upp vid sidan av övriga u-länder med USA. Det är det som gör att
              vi nu vill samarbeta med den stora gruppen u-länder.
            </seg>
            <seg xml:id="i-03f34c02c46fa6c7-0">
              Licensjakt på varg
            </seg>
          </u>
          <note type="speaker" xml:id="i-9294487762951f59-0">
            Anf. 18 WIWI-ANNE JOHANSSON (v):
          </note>
          <u who="wiwi-anne_johansson_8236b4" xml:id="i-2721b1c7d8ef2d65-0">
            <seg xml:id="i-948f0d30ba34f278-0">
              Herr talman! Nyligen sade miljöministern på en presskonferens
              att han vill se friska och levande vargar. Det säger alltså samma
              miljöminister som har medverkat till att det nu finns 27 döda
              vargar på grund av licensjakten som har införts i Sverige. De
              flesta vargarna var friska, även om de hade en del gemensamma
              gener det ska vi inte sticka under stol med. Det här administreras
              med pengar för biologisk mångfald under internationella biologiska
              mångfaldsåret. Det känns märkligt.
            </seg>
            <seg xml:id="i-837cc38a152a3795-0">
              Regeringen har angett som skäl till jakten att få in nytt blod
              och acceptans för vargen. Licensjakten ska följas av inplantering
              av varg, dels naturlig invandring, dels aktiv inflyttning. Det
              här skulle föregås av en förankringsprocess. Sanningen är att
              förankringsprocessen inte ens har börjat med acceptansen. Jägarförbunden
              är minst sagt delade i frågan.
            </seg>
            <seg xml:id="i-cef0123b1c4a8869-0">
              Min fråga till miljöministern är då: Ska det fortfarande vara
              licensjakt nästa år om inte etappmålet om 20 nya valpar har infriats,
              genom inflyttning eller aktiv inplantering?
            </seg>
          </u>
          <note type="speaker" xml:id="i-4fb9b836b3a12702-0">
            Anf. 19 Miljöminister ANDREAS CARLGREN (c):
          </note>
          <u xml:id="i-4c16ed33e3c63586-8" who="unknown">
            <seg xml:id="i-76c4441b9cac5923-0">
              Herr talman! Faktum är att vi hade en riksdagsmajoritet bestående
              av partierna till vänster som under ett antal år inte gjorde något
              åt det faktum att Sverige har en av världens mest inavlade vargstammar.
            </seg>
            <seg xml:id="i-a00eb2c7464793f9-0">
              Det är också ett faktum att den svenska vargstammen inte långsiktigt
              kan överleva om vi inte gör den genetiskt friskare. Det är det
              här som regeringen för första gången åtgärdar. Det är därför vi
              nu också tar flera viktiga steg för att genomföra det. Det var
              det som jag och generaldirektören för Naturvårdsverket i dag presenterade.
            </seg>
            <seg xml:id="i-c955f12c2ee76d7b-0">
              Jag konstaterar att vi måste ha respekt för människor som bor
              i de bygder som nu kommer att ta emot nya, friska vargar jag har
              hittills inte hört den respekten uttryckas från Wiwi-Anne Johanssons
              sida. Det gör också att det är ett noggrant förankringsarbete
              som ska göras. Det har redan påbörjats. Förutsättningen för licensjakten
              är också att vi fortsätter arbetet och lyckas med arbetet att
              göra vargstammen genetiskt frisk.
            </seg>
          </u>
          <note type="speaker" xml:id="i-60d43da2d3614fb2-0">
            Anf. 20 WIWI-ANNE JOHANSSON (v):
          </note>
          <u who="wiwi-anne_johansson_8236b4" xml:id="i-2721b1c7d8ef2d65-1">
            <seg xml:id="i-2b058c5a7fab71d4-0">
              Herr talman! Jag fick inget svar på om det blir licensjakt nästa
              år även om man inte infriar etappmålet.
            </seg>
            <seg xml:id="i-e318ded8e5956718-0">
              Sanningen är också den att det inte finns någon förvaltningsplan.
              Det finns inget förankringsarbete för acceptans av inplanterade
              vargar och aktiv inflyttning. Och det finns ringa erfarenheter
              av hur man gör när man aktivt inplanterar varg.
            </seg>
            <seg xml:id="i-3937cc01a8cc75d3-0">
              Det skedde en gång på 80-talet i Sverige. En varg sköts med bedövningspil
              i Skåne. Den flyttades till Bergslagen och sköts kort tid senare
              i Halland. Vargar har man inte där man sätter dem. Det är naturligtvis
              ett problem.
            </seg>
            <seg xml:id="i-2edaec75789adc68-0">
              Vi säger att man behöver titta över det i särskilda områden.
            </seg>
            <seg xml:id="i-e844dcaf3809d95a-0">
              Det som är problemet med regeringens rovdjurspolitik är att det
              är väldigt mycket som behöver utredas innan det är rimligt med
              licensjakt i Sverige, tycker vi. Men regeringen skjuter först.
              Sedan utreder man konsekvenserna av sina beslut. Det är väldigt
              olyckligt men dess värre inte oväntat.
            </seg>
          </u>
          <note type="speaker" xml:id="i-959f13a669ef3938-0">
            Anf. 21 Miljöminister ANDREAS CARLGREN (c):
          </note>
          <u xml:id="i-4c16ed33e3c63586-9" who="unknown">
            <seg xml:id="i-b0d60065962b0aee-0">
              Herr talman! Det blir uppenbart för alla som lyssnar på Wiwi-Anne
              Johansson att hon inte tror på möjligheten att utan vidare få
              in friska vargar i Sverige. Det är också att betrakta den svenska
              vargstammen som dödsdömd. Det gör inte jag.
            </seg>
            <seg xml:id="i-61d3a83abc2e311d-0">
              Det är därför som jag säger att Naturvårdsverket redan arbetar
              med uppdraget. Man har redan satt i gång det arbetet. Uppgiften
              hade man i och med rovdjurspropositionen.
            </seg>
            <seg xml:id="i-6cc37b5a8290d901-0">
              Jag välkomnar också den breda majoritet i riksdagen som står
              bakom licensjakten. Därför går frågan egentligen till Wiwi-Anne
              Johansson och Miljöpartiet, som ensamma var emot den: Vad sker
              om det blir en vänstermajoritet i riksdagsvalet? Ska ni då riva
              upp licensjakten?
            </seg>
            <seg xml:id="i-1f43d9aefab83957-0">
              För min del gäller att licensjakten är beroende av att vi också
              lyckas förnya vargstammen. Tanken att vi skulle ha kunnat klara
              av ett mål som gäller för fem år redan till i vinter trodde jag
              inte ens att Wiwi-Anne Johansson trodde på.
            </seg>
            <seg xml:id="i-34f3634b7daed77b-0">
              Nu kommer vi att i lugn och ro se till att ta vara på erfarenheterna
              från årets jakt. Det kommer att ske jakt också nästa år, men då
              kommer nya villkor att gälla.
            </seg>
            <seg xml:id="i-43248d2a66395867-0">
              Granskning av kvaliteten på högskolekurser
            </seg>
          </u>
          <note type="speaker" xml:id="i-18a4e0e70d2be513-0">
            Anf. 22 ULF NILSSON (fp):
          </note>
          <u who="ulf_nilsson_15fa88" xml:id="i-7137b0c8e54837fb-0">
            <seg xml:id="i-ce6892d5603af74d-0">
              Herr talman! Kurser på högskolor och universitet ska naturligtvis
              hålla en vetenskaplig och akademisk nivå. Men ibland när man ser
              namnen på en del kurser undrar man spontant om de inte skulle
              passa bättre i en studiecirkel.
            </seg>
            <seg xml:id="i-8c488975cdacc23d-0">
              Jag såg för några år sedan att det fanns en kurs i golfträning.
              Det finns kurser i orkidéer i teori och praktik, kemi för båtfolk
              med mera.
            </seg>
            <seg xml:id="i-3e1a1bc7fe58be8d-0">
              Det går naturligtvis inte att yttra sig om de här kurserna förrän
              man vet exakt vad de innehåller de kanske är väldigt akademiska.
              Men det är bra att högskoleministern nu ger Högskoleverket i uppdrag
              att granska kvaliteten på ett antal kurser.
            </seg>
            <seg xml:id="i-0e3e6024512c5413-0">
              Samtidigt blir naturligtvis många rädda för vad som händer med
              högskolornas frihet att själva utforma sina kurser och så vidare.
              Därför frågar jag högskoleministern Tobias Krantz om han kan säga
              något om hur han tänker sig att den här granskningen ska gå till
              och vad som ska avgöra om en kurs är akademisk eller inte.
            </seg>
          </u>
          <note type="speaker" xml:id="i-ca5b25e9418b1aff-0">
            Anf. 23 Statsrådet TOBIAS KRANTZ (fp):
          </note>
          <u xml:id="i-4c16ed33e3c63586-10" who="unknown">
            <seg xml:id="i-57185dd5aabf57a1-0">
              Herr talman! Stort tack för den här frågan! Många av de kurser
              som brukar nämnas i den offentliga debatten kring det här verkar
              både roliga och spännande. Samtidigt är det viktigt att ta detta
              på stort allvar.
            </seg>
            <seg xml:id="i-bfa7d82573832603-0">
              Det förs en kritisk debatt till och från om huruvida ett antal
              kurser som förekommer verkligen håller akademisk nivå, om de vilar
              på vetenskaplig grund, som är det grundkriterium som kurser inom
              högskolan ska uppfylla för att vara högskolemässiga och rymmas
              inom högskolans ram.
            </seg>
            <seg xml:id="i-e492d64cc56c8dd8-0">
              Det har förekommit ett antal rätt allvarliga signaler, inte minst
              under senare tid, som jag tycker att jag som högst ansvarig för
              högre utbildning och forskning i Sverige måste ta på största allvar.
              Därför har nu regeringen gett Högskoleverket ett uppdrag att särskilt
              gå igenom kurser som kommer att ligga utanför det planerade kvalitetsutvärderingssystem
              som vi ska sjösätta och se om de verkligen uppfyller kravet på
              att de ska vila på vetenskaplig grund. Det är nämligen det krav
              som vi ställer på de kurser som ska rymmas inom högskolan. Det
              är alltså Högskoleverket som ska genomföra den här granskningen
              och utvärderingen.
            </seg>
          </u>
          <note type="speaker" xml:id="i-f97523d426332665-0">
            Anf. 24 ULF NILSSON (fp):
          </note>
          <u who="ulf_nilsson_15fa88" xml:id="i-7137b0c8e54837fb-1">
            <seg xml:id="i-3f7b536db5577d21-0">
              Herr talman! Jag tackar statsrådet för svaret. Jag håller verkligen
              med om att kurser på högskolan ska hålla en viss nivå.
            </seg>
            <seg xml:id="i-a3033f7c226a6383-0">
              En följdfråga blir då vad Högskoleverket ska göra om de finner
              att kurserna har dålig kvalitet. Ibland kan skarp kritik från
              Högskoleverket leda till att en högskola skärper sig och höjer
              kvaliteten. Men ibland kanske själva kursupplägget är så dåligt
              att det faktiskt inte håller.
            </seg>
            <seg xml:id="i-0c9345c9cad077b1-0">
              Jag hörde också att regeringen och ministern vill att Högskoleverket
              ska kunna utfärda vissa sanktioner. Följdfrågan blir då: Vilken
              typ av sanktioner och eventuellt andra åtgärder kan bli aktuella
              om högskolan nu inte själv tar det här ansvaret?
            </seg>
          </u>
          <note type="speaker" xml:id="i-1eea35fa4494b5a4-0">
            Anf. 25 Statsrådet TOBIAS KRANTZ (fp):
          </note>
          <u xml:id="i-4c16ed33e3c63586-11" who="unknown">
            <seg xml:id="i-65146e09fd4b1d27-0">
              Herr talman! Det är viktigt att påminna om huvudargumentet för
              att detta är viktigt. För mig är det viktigt att genomföra det
              här av två skäl.
            </seg>
            <seg xml:id="i-a7cd7262c5719d11-0">
              Det första är att vi ska säkra allmänhetens förtroende för universitet
              och högskolor. Skattebetalare i Sverige ska veta att de pengar
              som går till kurser inom akademin, högskolekurser, går just till
              kurser som uppfyller kraven på att de ska vila på vetenskaplig
              grund. Det ska man som skattebetalare kunna veta. Det handlar
              också om förtroendet hos allmänheten för universitet och högskolor,
              som jag slår mycket vakt om.
            </seg>
            <seg xml:id="i-1743d794aa53ff0f-0">
              Det andra är naturligtvis att det är viktigt ur ett studentperspektiv.
              En kurs som studenter går på som de tror är akademisk och som
              ska vara akademisk ska naturligtvis också vara akademisk. Den
              ska inte bara vara akademisk till namnet utan också till innehållet.
              Därför är detta viktigt.
            </seg>
            <seg xml:id="i-2fa0191104a00e07-0">
              Om Högskoleverkets granskning leder till att man ifrågasätter
              vetenskapligheten i ett antal olika kurser måste det naturligtvis
              kunna få konsekvenser. Och Högskoleverket ska nu fundera på exakt
              vilka sanktioner det kan innebära. Högskoleverket kommer att återkomma
              med förslag i den frågan till regeringen.
            </seg>
            <seg xml:id="i-727c4b2df13b23c8-0">
              Oseriösa fastighetsägare
            </seg>
          </u>
          <note type="speaker" xml:id="i-d64732dabe43f509-0">
            Anf. 26 HILLEVI LARSSON (s):
          </note>
          <u who="hillevi_larsson_896639" xml:id="i-e3c5c286150c18df-0">
            <seg xml:id="i-fd84015085c0e7dc-0">
              Herr talman! Jag vill ställa min fråga till bostadsminister Mats
              Odell.
            </seg>
            <seg xml:id="i-81e32a30c4c637b3-0">
              Många hyresgäster runt om i vårt land har en rätt besvärlig situation,
              speciellt de som är utsatta för oseriösa hyresvärdar. Det finns
              mer av dem på de orter där det är bostadsbrist och där folk många
              gånger inte har något val. Man måste ha någonstans att bo, och
              det är brist på bostäder, speciellt hyreslägenheter.
            </seg>
            <seg xml:id="i-f19aa6fda01fe5ca-0">
              De allra värsta exemplen handlar om lägenheter som helt enkelt
              inte underhålls och där hyrorna ändå kan vara skyhöga. I Malmö,
              som jag kommer från, finns skrämmande exempel. Kackerlackor kryper
              omkring i hundratal, och det är svåra fuktskador. Nästan allting
              håller på att rasa samman. Ändå underhålls det inte.
            </seg>
            <seg xml:id="i-27a51828c68ee5f8-0">
              Nu har regeringen tagit bort möjligheten att hindra den som redan
              har fastighet att köpa nya. Då undrar jag: Är det verkligen rätt
              signal att sända ut?
            </seg>
          </u>
          <note type="speaker" xml:id="i-139da4143baf191b-0">
            Anf. 27 Statsrådet MATS ODELL (kd):
          </note>
          <u xml:id="i-4c16ed33e3c63586-12" who="unknown">
            <seg xml:id="i-8a0f9a461329b2ce-0">
              Herr talman! Tack för frågan! Det här är en viktig fråga.
            </seg>
            <seg xml:id="i-55aa607e8fd9d44e-0">
              Vi har lite olika dimensioner i det här. Vi har bland annat de
              delar av miljonprogrammet där vi har stor segregation. Hillevi
              Larsson nämnde själv en faktor, att det kryllar av kackerlackor.
              Det är knappast någonting som främjar integration.
            </seg>
            <seg xml:id="i-ed7275b1a2b02d43-0">
              Det här är ett stort problem i vissa delar av beståndet. När
              det gäller den delen kallade jag in kommunalråden, de kommunala
              bostadsföretagen och representanter för de boende i fredags i
              förra veckan till Finansdepartementet. Vi diskuterade detta. Vi
              har nu en bra ansats, och vi ska arbeta tillsammans, staten, kommunerna,
              bostadsföretagen och de boende, för att ta tag i de värsta problemen.
            </seg>
            <seg xml:id="i-907f38779423d650-0">
              Sedan tog Hillevi Larsson upp en annan sak. Förköpslagen var
              inte effektiv. Det vi nu gör i stället är att vi skärper det här
              och sänker tröskeln för tvångsförvaltning. Det tror vi är ett
              mycket effektivare sätt, för det är inte alltid de här fastigheterna
              byter ägare. Vi vill kunna ingripa direkt om en fastighetsägare
              missköter sig.
            </seg>
          </u>
          <note type="speaker" xml:id="i-4fd8b393c1822654-0">
            Anf. 28 HILLEVI LARSSON (s):
          </note>
          <u who="hillevi_larsson_896639" xml:id="i-e3c5c286150c18df-1">
            <seg xml:id="i-38e64b2319ec5a50-0">
              Herr talman! Vi är helt överens när det gäller dem som redan
              har lyckats komma över fastigheter och missköter dem.
            </seg>
            <seg xml:id="i-aa977fd0e63addb0-0">
              Man ska självklart lättare kunna tvångsförvalta de lägenheterna.
              Problemet är att man inte kan tvinga någon att bli tvångsförvaltare.
              Det föreslår inte regeringen heller. Det är inte speciellt attraktivt
              att bli tvångsförvaltare. Ofta har fastigheterna missköts så grovt
              att det är enorma summor det handlar om för att rusta upp dem
              igen.
            </seg>
            <seg xml:id="i-36959d3642d93192-0">
              Vi måste hindra dem från att köpa fler fastigheter. Det räcker
              inte att gå in när de redan har lyckats komma över fastigheter
              och i värsta fall hunnit låta dem förfalla. Kan man skärpa den
              lag som handlar om snabbare tvångsförvaltning kan man också skärpa
              förköpslagen, det vill säga möjligheten att se till att de som
              missköter sig åtminstone inte kan köpa fler fastigheter. Jag tycker
              att regeringen ska höja ambitionsnivån där.
            </seg>
          </u>
          <note type="speaker" xml:id="i-d4455036d8693a39-0">
            Anf. 29 Statsrådet MATS ODELL (kd):
          </note>
          <u xml:id="i-4c16ed33e3c63586-13" who="unknown">
            <seg xml:id="i-de5c0151a52d9de1-0">
              Herr talman! Om det hade varit som Hillevi Larsson säger skulle
              inte det här problemet ha funnits. Kommunerna har möjligheten
              i dag till förköp, men det är inte säkert att kommunerna är beredda
              att gå in och ta av skattepengar för att köpa fastigheter. Det
              som är effektivt är att gå in och tvångsförvalta, att ta ifrån
              de här fastighetsägarna dispositionsrätten över fastigheterna.
            </seg>
            <seg xml:id="i-d07f3cf021c91a1d-0">
              Snöröjningen och trafiksäkerheten
            </seg>
          </u>
          <note type="speaker" xml:id="i-b66e8a62a7b2da9d-0">
            Anf. 30 LARS GUSTAFSSON (kd):
          </note>
          <u who="lars_gustafsson_16707e" xml:id="i-83dd351e0e24710d-0">
            <seg xml:id="i-112397f0e3daf76e-0">
              Herr talman! Först kan man konstatera att det inte tycks som
              om vädret bryr sig så mycket om debatten om klimatet. Det kan
              man se utanför.
            </seg>
            <seg xml:id="i-690a33656b3fbfaf-0">
              Min fråga går troligtvis till statsrådet Odell som är före detta
              kommunikationsminister. Vi har noterat att vi har fått en rejäl
              vinter med mycket fint snötäcke över landet. Det är vi alla glada
              över. Det är vackert.
            </seg>
            <seg xml:id="i-83220bbdedc50c02-0">
              Tyvärr medför det ymniga snöfallet problem för trafiken. Ibland
              får det tragiska följder. Ett sådant exempel är trafikolyckan
              i Nyköping. Olyckan fick en tragisk utgång. Två personer omkom
              genom att deras bil rutschade ned i Nyköpingsån. En tredje person
              kunde räddas genom ett modigt ingripande av en förbipasserande
              gående. Det kan man kalla för civilkurage.
            </seg>
            <seg xml:id="i-d596bf2a151f7e9e-0">
              Vid utredningen av olyckan framkom det att en starkt bidragande
              orsak till den fatala utgången var att snöröjningen var felaktigt
              utförd. Man hade täckt över vägräcket så att bilen rutschade över
              två vägbanor ned i Nyköpingsån. Det är så osannolikt att man inte
              kan tro att det skulle kunna vara så.
            </seg>
            <seg xml:id="i-d9b5af5bad8524ba-0">
              Min fråga till statsrådet är om det är rimligt att vi har olika
              trafiksäkerhet i snöröjningen i vårt land som dock är ett nordligt
              land med mycket snö ibland?
            </seg>
          </u>
          <note type="speaker" xml:id="i-a17cf6f025487992-0">
            Anf. 31 Statsrådet MATS ODELL (kd):
          </note>
          <u xml:id="i-4c16ed33e3c63586-14" who="unknown">
            <seg xml:id="i-f8e659900a95ecb5-0">
              Herr talman! Jag tackar Lars Gustafsson för frågan. Vi kan börja
              med att glädja oss åt att trafiksäkerheten har förbättrats kraftfullt.
              Trafikdöden har minskat på ett sätt som vi inte trodde var möjligt
              för en tid sedan.
            </seg>
            <seg xml:id="i-fc18d17ad62bab37-0">
              Så kommer en sådan här mycket tragisk händelse som den Lars Gustafsson
              refererar till. I varje sådant fall måste man utreda och titta
              på vad det är vi kan göra för att ytterligare öka trafiksäkerheten.
            </seg>
            <seg xml:id="i-5cefcf8d2a6c2b18-0">
              Vägverket och kanske även haverikommissionen jag vet inte tittar
              på det här. Jag är övertygad om att man drar de nödvändiga slutsatserna.
              Vägverket har resurser för att klara snöröjningen. Det är svårt
              att hinna med när det är så kraftiga snöfall som vi upplevde under
              den period som Lars Gustafsson refererar till.
            </seg>
            <seg xml:id="i-9f0bc109d88edf35-0">
              Men det är naturligtvis oacceptabelt att människor ska få sätta
              livet till för att vi inte klarar av vår uppgift. Jag utgår från
              att Vägverket och berörda parter kommer att dra lärdomar av detta
              och försöka åstadkomma en bättre snöröjning nästa gång vi får
              en sådant kraftigt snöfall.
            </seg>
          </u>
          <note type="speaker" xml:id="i-cab4e7f92cfb7bb4-0">
            Anf. 32 LARS GUSTAFSSON (kd):
          </note>
          <u who="lars_gustafsson_16707e" xml:id="i-83dd351e0e24710d-1">
            <seg xml:id="i-ef527628bd7e059b-0">
              Herr talman! Det som är lite störande är att enligt medierna
              jag har inte uppgifter från entreprenören själv har entreprenören
              följt de rekommendationer som han fick av Vägverkets regionala
              kontor. Man kan fundera på det. Vägverket som nu går över i Transportstyrelsen
              om några månader borde ha en likvärdig rekommendation över landet,
              tycker man, för de här vägarna. Det är klart att det är olika
              på motorvägar jämfört med andra vägar. Jag förstår det.
            </seg>
            <seg xml:id="i-037a8b00a2659d42-0">
              Men vi som bilister funderar på om det skulle vara olika beroende
              på vilken vägsträcka vi råkar köra på när det gäller hur man agerar
              för att förhindra olyckor. Det innebär inte att man kan förhindra
              alla olyckor, men det borde vara en regelmässig standard. Det
              är en ganska enkel sak som man inte tänker på som bilist.
            </seg>
            <seg xml:id="i-e56419c99ceebee9-0">
              De värsta olyckorna är de som är onödiga och som dessutom får
              onödiga konsekvenser genom att det finns ett tekniskt fel, en
              brist eller en regelverksförändring. Jag tycker att det är viktigt
              att Vägverket ser över sina standarder, att det finns likvärdiga
              rekommendationer för hur man bär sig åt för att vi bilister ska
              kunna vara säkrare.
            </seg>
            <seg xml:id="i-81a366b33e67194c-0">
              Det är helt rätt att vi i år har den lägsta dödligheten på mycket
              länge.
            </seg>
          </u>
          <note type="speaker" xml:id="i-128d2acdf4cf0539-0">
            Anf. 33 Statsrådet MATS ODELL (kd):
          </note>
          <u xml:id="i-4c16ed33e3c63586-15" who="unknown">
            <seg xml:id="i-89699f8d95d5c4f9-0">
              Herr talman! Jag tror att Lars Gustafssons fråga här i kammaren
              kan bidra till just det han själv vill uppnå, nämligen att man
              nu verkligen tittar på detta och ser till att det finns likvärdiga
              regler över hela landet.
            </seg>
            <seg xml:id="i-02522f4f6fb6cf8a-0">
              Högskoleavgifter för utländska studenter
            </seg>
          </u>
          <note type="speaker" xml:id="i-cc39630f02e4feb2-0">
            Anf. 34 LAGE RAHM (mp):
          </note>
          <u who="lage_rahm_ca9cb9" xml:id="i-e0f80a85a29fc7a0-0">
            <seg xml:id="i-79aba328df7a24db-0">
              Herr talman! Regeringen hade aviserat att det i dag skulle komma
              en proposition om att införa avgifter för högskolestudier för
              utländska studenter. Den har inte kommit. Såvitt jag förstår är
              det inte heller säkert att det kommer en sådan proposition.
            </seg>
            <seg xml:id="i-e60da51a008b738c-0">
              Det tycker jag är glädjande. Avgifter för studier i Sverige är
              något helt nytt och skulle innebära ett brott mot den goda princip
              vi har haft i Sverige att alla ska ha möjlighet att studera. Man
              ska inte behöva betala för sig.
            </seg>
            <seg xml:id="i-859026425dca8efa-0">
              Jag vill ändå med anledning av detta fråga högskoleminister Tobias
              Krantz om, efter att högskolevärlden har förkastat det här, regeringen
              har ändrat uppfattning. Om det inte är så, när kommer propositionen?
            </seg>
          </u>
          <note type="speaker" xml:id="i-f79e2939ccb8d8a0-0">
            Anf. 35 Statsrådet TOBIAS KRANTZ (fp):
          </note>
          <u xml:id="i-4c16ed33e3c63586-16" who="unknown">
            <seg xml:id="i-8c826ffb241bfd41-0">
              Herr talman! Jag kan tyvärr inte glädja Lage Rahm med att den
              här propositionen inte kommer att bli av. Det kommer att läggas
              fram en proposition om att införa avgifter för utländska studenter.
            </seg>
            <seg xml:id="i-1e89855ed7fb5134-0">
              Däremot är det ett förslag som jag vet har en stark förankring.
              Många synpunkter och tankar som möter mig när jag pratar om den
              här frågan handlar om hur viktigt det är att införa avgifter för
              utländska studenter.
            </seg>
            <seg xml:id="i-2d391b49094a97fe-0">
              Jag vill nämna tre skäl. För det första innebär nuvarande ordning
              att den svenska högskolan dräneras kraftigt på resurser. Vi bjuder
              i dag utländska studenter på gratis utbildning. Det dränerar resurserna
              till den svenska högskolan.
            </seg>
            <seg xml:id="i-5d636e499d18f8da-0">
              För det andra ska globaliseringen i studentutbytet ske på rättvisa
              villkor. De flesta studenter som reser utomlands och pluggar i
              andra länder får betala för sig. Då är det i högsta grad rimligt
              att utländska studenter som kommer till Sverige får betala för
              sig. Annars får notan för internationaliseringen betalas av svenska
              skattebetalare.
            </seg>
            <seg xml:id="i-e49e2430f08d3bcb-0">
              För det tredje är det viktigt att vi konkurrerar med kvalitet
              i högskoleutbildningen i Sverige, inte genom att erbjuda gratis
              utbildning.
            </seg>
            <seg xml:id="i-a4b431617cd0f824-0">
              Den här propositionen kommer definitivt att läggas fram på riksdagens
              bord.
            </seg>
          </u>
          <note type="speaker" xml:id="i-c0fe8e1274e94131-0">
            Anf. 36 LAGE RAHM (mp):
          </note>
          <u who="lage_rahm_ca9cb9" xml:id="i-e0f80a85a29fc7a0-1">
            <seg xml:id="i-b69d74e8066113c8-0">
              Herr talman! Jag frågade Tobias Krantz när den här propositionen
              skulle komma och fick inget datum. Det betyder väl att det är
              en obestämd framtid som den här propositionen är skjuten till.
              Det är intressant att notera.
            </seg>
            <seg xml:id="i-e2c921d87d8d1e90-0">
              När Tobias Krantz pratar om att de utländska studenterna dränerar
              högskolan på resurser är det ett verklighetsfrämmande sätt att
              se på saken. De utländska studenterna tillför förstås mycket till
              högskolan. De som dränerar den är regeringen som med anledning
              av den här propositionen drog bort en del pengar från anslaget
              i den proposition som man lade fram i höstas.
            </seg>
            <seg xml:id="i-f591bcc8490b5b51-0">
              En rapport från SFS visar att alla länder som infört avgifter
              för utländska studenter före 2006 även har infört det för inhemska
              studenter. Det är en väldigt oroande utveckling.
            </seg>
          </u>
          <note type="speaker" xml:id="i-e24798a209f01ecc-0">
            Anf. 37 Statsrådet TOBIAS KRANTZ (fp):
          </note>
          <u xml:id="i-4c16ed33e3c63586-17" who="unknown">
            <seg xml:id="i-59bd4500a25e5623-0">
              Herr talman! Vi kommer att presentera den här propositionen inom
              kort. Jag uppmanar Lage Rahm att ge sig till tåls till propositionen
              kommer på riksdagen bord. Den kommer alldeles strax.
            </seg>
            <seg xml:id="i-4dcc43588a9b372f-0">
              Jag vill tillbakavisa det Lage Rahm säger om att det skulle innebära
              att avgift också införs för svenska studenter. Regeringen har
              absolut inga sådana planer. Tvärtom kommer vi att stärka skyddet
              för svenska studenter att slippa betala avgifter vid svenska universitet
              och högskolor. Vi kommer att se till att det blir tydligt lagreglerat.
            </seg>
            <seg xml:id="i-b55753be420f7cd8-0">
              Jag vill också poängtera att i samband med att vi inför avgifter
              för utländska studenter avser vi att införa ett stipendiesystem
              som gör att studenter från andra länder, utomeuropeiska länder,
              kan komma till Sverige och studera med hjälp av stipendier.
            </seg>
            <seg xml:id="i-61b88f10414e0442-0">
              Detta är en viktig reform. Vi i Sverige ska konkurrera med att
              vi har bra utbildningar, inte med att våra utbildningar är gratis.
              Det är rimligt att internationaliseringen sker på jämlika villkor.
            </seg>
          </u>
          <note xml:id="i-a3862716f262697f-0">
            Jämställdhet i bolagsstyrelser
          </note>
          <note type="speaker" xml:id="i-a21797a904ef91a9-0">
            Anf. 38 MONICA GREEN (s):
          </note>
          <u who="monica_green_27bd8b" xml:id="i-408ea2f255dde1d7-0">
            <seg xml:id="i-168487ed3ec80fc4-0">
              Herr talman! Jag tänkte ställa en fråga till Mats Odell, eftersom
              han har hand om de övergripande frågorna i dag. Det handlar om
              jämställdhet.
            </seg>
            <seg xml:id="i-ff4f2bdf485cb24e-0">
              Vi har i Sveriges riksdag slagit fast att män och kvinnor ska
              ha samma makt att forma sina liv och att forma samhället. Men
              det har vi inte i Sverige. Vi har inte jämställdhet. Vi har inte
              jämställdhet i hemmet, vi har inte jämställdhet i demokratin och
              definitivt inte i bolagsstyrelser. Bara 20 procent kvinnor finns
              med i bolagsstyrelser trots att så många kvinnor är både kompetenta
              och duktiga och har en lång erfarenhet. Män ser män och har alltid
              kvoterat in sig själva.
            </seg>
            <seg xml:id="i-1544f8a84235785f-0">
              Frågan om att ställa krav på bolagen att de ska ta in kompetenta
              kvinnor i bolagsstyrelser har varit en het fråga men har motarbetats
              av den moderatledda regeringen fram till alldeles nyligen. Nu
              har plötsligt Moderaterna och därmed också antagligen hela regeringen,
              för det brukar vara så, bytt åsikt och tänker ta in den kvinnliga
              kompetensen i bolagsstyrelser. Stämmer det?
            </seg>
          </u>
          <note type="speaker" xml:id="i-55be36d9a33a5803-0">
            Anf. 39 Statsrådet MATS ODELL (kd):
          </note>
          <u xml:id="i-4c16ed33e3c63586-18" who="unknown">
            <seg xml:id="i-8998a604b34b5da4-0">
              Herr talman! Jag kan svara som jag brukar svara journalister
              när jag får frågor av den här typen: Det pågår för närvarande
              inget lagstiftningsarbete i Regeringskansliet i denna fråga. Det
              finns alltså ingen anledning att engagera samordningen och försöka
              samordna partiernas uppfattning i detta, utan det här är en fråga
              som nu diskuteras.
            </seg>
            <seg xml:id="i-75358e8a26d4f0ae-0">
              Jag kan inleda med att säga att jag är förvånad över att Monica
              Green efter så långt socialdemokratiskt maktinnehav i Sverige
              gör denna summering av jämställdhetsläget. Det kanske manar till
              eftertanke.
            </seg>
            <seg xml:id="i-61cb575d545d7818-0">
              Det vi har gjort är att ta tag i det som vi har makt över, nämligen
              jämställdheten i staten. Där har det skett en revolution sedan
              vi tog bort de kvantitativa regleringar som Socialdemokraterna
              hade. Vi har i stället öppnat upp och förändrat utnämningspolitiken
              och sett till att det är möjligt för alla som är kvalificerade
              att figurera när vi ska tillsätta statliga chefer.
            </seg>
            <seg xml:id="i-26763fed8521a785-0">
              Andelen kvinnor har ökat kraftigt sedan detta skedde. Vi har
              också ett program nu för kvinnors karriärutveckling i staten som
              drivs med full kraft.
            </seg>
          </u>
          <note type="speaker" xml:id="i-abc588c2ac18eed8-0">
            Anf. 40 MONICA GREEN (s):
          </note>
          <u who="monica_green_27bd8b" xml:id="i-408ea2f255dde1d7-1">
            <seg xml:id="i-c2c44788aa1f72be-0">
              Herr talman! Jag hör många som säger att det är precis tvärtom
              i samhället, det vill säga att jämställdheten för närvarande går
              bakåt.
            </seg>
            <seg xml:id="i-d78371845b1fcee6-0">
              Dessutom vet vi att Maud Olofsson och Nyamko Sabuni har skrivit
              ett brev till 342 valberedningar i bolagsstyrelser. Endast 77
              svarade. Det var ett fullkomligt ointresse från bolagsstyrelserna
              att över huvud taget titta på den här frågan. Det har hittills
              varit ett förnekande från de borgerliga partierna av att man skulle
              vilja ta med den kvinnliga kompetensen till exempel på det sätt
              man gör i Norge.
            </seg>
            <seg xml:id="i-b6031bcb0d81de82-0">
              Eftersom Mats Odell nu säger att det inte pågår något arbete
              i regeringen med den här frågan vill jag fråga: Är det för att
              ni är så osams om detta? Är det ytterligare en sådan fråga som
              ni inte kan komma överens om? Det brukar vara så att de små partierna
              lägger sig platt för Moderaterna, men hur blir det den här gången?
            </seg>
          </u>
          <note type="speaker" xml:id="i-b23b2e3f9ac60c23-0">
            Anf. 41 Statsrådet MATS ODELL (kd):
          </note>
          <u xml:id="i-4c16ed33e3c63586-19" who="unknown">
            <seg xml:id="i-a1f5f75e969b3a41-0">
              Herr talman! Tack, Monica Green! Jag vill säga en sak först,
              och det är att jag håller med Monica Green om att det är skandal
              att kvinnors kompetens inte tas mer till vara i bolagsstyrelser.
              Vi vet att den här finanskrisen utlöstes av ett ohemult risktagande.
              Det var Lehman Brothers som gick i konkurs och som startade det
              här. Jag tror att jag vågar påstå att Lehman Sisters inte hade
              gått i konkurs på samma sätt.
            </seg>
            <seg xml:id="i-36b05fba88cb152e-0">
              Jag tror att det finns väldigt mycket att hämta med kvinnors
              kunskap i styrelserummen, så jag och mitt parti kommer att kämpa
              för detta. Jag är övertygad om att vi i alliansen också kommer
              att fortsätta göra det. Vi har lyckats när det gäller våra egna
              statliga myndighetschefer där vi dessutom, Monica Green, har lyckats
              uppnå en situation, som gällde i alla fall för någon månad sedan,
              där de kvinnliga myndighetscheferna för första gången hade en
              högre genomsnittslön än sina manliga kolleger.
            </seg>
            <seg xml:id="i-0e8cc9cf63041474-0">
              Vi vill självklart också uppnå jämställdhet med alla medel som
              är rimliga, men vi respekterar också den privata äganderätten.
            </seg>
            <seg xml:id="i-118f85cb5d31441a-0">
              Rättsväsendets hantering av ungdomskriminaliteten
            </seg>
          </u>
          <note type="speaker" xml:id="i-e97d316f230f93b3-0">
            Anf. 42 HELENA BOUVENG (m):
          </note>
          <u who="helena_bouveng_ce9e54" xml:id="i-3932107eb557646c-0">
            <seg xml:id="i-03c67c3248819da1-0">
              Herr talman! Min fråga går till justitieminister Beatrice Ask,
              och nu ska vi bli riktigt konkreta.
            </seg>
            <seg xml:id="i-ac60b7f0205c8665-0">
              Som ett led i regeringens satsning för att förebygga ungdomskriminalitet
              beslutade justitieministern i mars 2009 om ett uppdrag som bland
              annat syftade till att lämna förslag på konkreta åtgärder på hur
              rättsväsendet, myndigheter och andra aktörer kan effektivisera
              insatserna för att förhindra att ungdomar utvecklar en vanekriminell
              livsstil. Rapporten lämnades i december förra året.
            </seg>
            <seg xml:id="i-658b9620bffe53d6-0">
              Ett av de konkreta förslag som där läggs fram berör frågan om
              en starkare styrning för att hålla tidsfristerna för unga lagöverträdare.
              Man anser att det är rimligt att en del av de resurser som nu
              tillförs rättsväsendet kommer de myndigheter till godo som vidtar
              aktiva åtgärder för att hålla fristerna inom detta prioriterade
              område.
            </seg>
            <seg xml:id="i-d1e60d1b24b72392-0">
              Hur ser ministern på ett sådant förslag?
            </seg>
          </u>
          <note type="speaker" xml:id="i-670203a7a244b8da-0">
            Anf. 43 Justitieminister BEATRICE ASK (m):
          </note>
          <u xml:id="i-4c16ed33e3c63586-20" who="unknown">
            <seg xml:id="i-ba6adbb36197c649-0">
              Herr talman! Det brukar vara så att ministrar inte ska föregripa
              den remissomgång som pågår, men låt mig säga så här: Ett av de
              allvarligaste problemen vi har inom rättsväsendet är den tid det
              tar mellan ett brott och att man faktiskt har hanterat det hela.
            </seg>
            <seg xml:id="i-533a3e3c01abbbfb-0">
              Det drabbar särskilt ungdomar. Vi vet hur långa sommarloven var
              på den tiden vi själva gick i skolan. Att vara misstänkt för ett
              brott eller ha blivit utsatt för ett brott när man är 1617 år
              och sedan behöva vänta väldigt länge gör att väldigt mycket kan
              gå snett, och det är klart att då måste vi vidta åtgärder. Uppgiften
              till den här utredningen var att komma med förslag som på olika
              sätt skyndar på processerna.
            </seg>
            <seg xml:id="i-52e8f237346eca53-0">
              Att uppmuntra dem som vidtar åtgärder tror jag inte är ett förslag
              som räcker. Jag tror att det krävs andra väldigt konkreta åtgärder
              så att vi lever upp till de tidsfrister som faktiskt gäller enligt
              lagen i alla delar av hanteringen. Så är det inte i dag.
            </seg>
          </u>
          <note type="speaker" xml:id="i-8aae5fe3fadef671-0">
            Anf. 44 HELENA BOUVENG (m):
          </note>
          <u who="helena_bouveng_ce9e54" xml:id="i-3932107eb557646c-1">
            <seg xml:id="i-040ba7c3226a634f-0">
              Herr talman! Jag fortsätter med de konkreta förslagen.
            </seg>
            <seg xml:id="i-dc3a745a998f1488-0">
              Utredningen tar också upp frågan om vem som ska leda en förundersökning.
              Sedan 1995 finns en särreglering för ungdomsbrott. I ett delbetänkande
              redan 2006 föreslog BRU att detta skulle avskaffas. Man menade
              att en brottsutredning faktiskt inte är mer komplicerad för att
              den misstänkta är under 18 år.
            </seg>
            <seg xml:id="i-ac5323517d59fae2-0">
              Effekten av en förändring skulle leda till att handläggningstiderna
              kan kortas då kontakterna mellan polis och åklagare blir betydligt
              färre och utredare och förundersökningsledare finns i samma organisation.
            </seg>
            <seg xml:id="i-54d9ec403ba07a20-0">
              Har ministern tagit ställning till att poliser liksom när det
              gäller vuxna lagöverträdare kan vara förundersökningsledare?
            </seg>
          </u>
          <note type="speaker" xml:id="i-5b9e484bcf3aadfd-0">
            Anf. 45 Justitieminister BEATRICE ASK (m):
          </note>
          <u xml:id="i-4c16ed33e3c63586-21" who="unknown">
            <seg xml:id="i-1862ef3d2dd29f57-0">
              Herr talman! Generellt anser jag att polisen borde ta hand om
              fler utredningar än vad de gör i dag. Vi har i dag mer välutbildade
              poliser. Vi har kompetensen, och vi behöver använda den resursen.
              Åklagarledda förundersökningar är viktiga men inte i alla ärenden,
              och jag tror inte att det är någon stor skillnad mellan yngre
              som är drabbade av brottsligheten och vuxna.
            </seg>
          </u>
          <note xml:id="i-dc5ba9f0c8045d0b-0">
            Tillämpningen av de nya sjukförsäkringsreglerna
          </note>
          <note type="speaker" xml:id="i-f1508c6b51795010-0">
            Anf. 46 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-9641bad8c8eb5edc-0">
            <seg xml:id="i-5a1da5183e4079ae-0">
              Herr talman! I dag presenterade Aftonbladet det man kallade de
              nya sjuka reglerna. De presenterar hur Försäkringskassan ska kunna
              göra en bedömning av vilka som ska få avslag respektive godkännande
              av sin sjukpenning.
            </seg>
            <seg xml:id="i-415e6f7467887669-0">
              På Försäkringskassan säger man att vägledningen är strikt utformad
              från den nya lagen. Ett exempel: En man som sondmatas, inte kan
              svälja och får vård i hemmet av sin sjuksköterska som vidgar hans
              matstrupe två gånger om dagen ska inte få sjukpenning avslag.
              En man som har sjukvård i hemmet tre timmar per dag har förbrukat
              sin förlängda sjukpenning och ansöker därför om förlängd sjukpenning
              i vissa fall. Han får avslag eftersom hemvården inte upptar så
              stor del av dagen, säger Försäkringskassan.
            </seg>
            <seg xml:id="i-41dacb446e6953f2-0">
              Dessa avslag är, som man säger, direkt utifrån regeringens lag,
              så min fråga till statsrådet Odell är om Försäkringskassans tolkning
              och vägledning utifrån regeringens lag om sjukförsäkring är korrekt.
            </seg>
          </u>
          <note type="speaker" xml:id="i-5c5ed0c3d00319ab-0">
            Anf. 47 Statsrådet MATS ODELL (kd):
          </note>
          <u xml:id="i-4c16ed33e3c63586-22" who="unknown">
            <seg xml:id="i-28c9e1413fe1b1ce-0">
              Herr talman! Tack för frågan, Eva-Lena Jansson!
            </seg>
            <seg xml:id="i-e3ec2c7ebcdfde66-0">
              Hur Försäkringskassan tolkar de regler som riksdagen har fastställt
              är naturligtvis en väldigt viktig fråga att diskutera. Jag kan
              inte överblicka hur enskilda fall har fallit ut och tolkats av
              Försäkringskassan. Det finns många exempel. Det finns en statistik
              som jag kan dra för Eva-Lena Jansson, om hon vill, när det gäller
              utvecklingen av avslag och indragningar, men jag tror inte att
              det är det som är kärnpunkten.
            </seg>
            <seg xml:id="i-d5cd0898e196aa71-0">
              Det är väl så att vi står inför två olika alternativ hur det
              här kommer att utvecklas. Vi har sett det rödgröna alternativet
              som är en skiss, men vi har räknat lite grann på det. Jag ska
              inte ställa frågor till Eva-Lena Jansson, men jag kan säga att
              man naturligtvis blir väldigt oroad när man ser vad som skulle
              hända till exempel en sjuksköterska som är med om en mc-olycka
              och blir invalidiserad och den situation som skulle uppstå med
              de regler ni föreslår.
            </seg>
            <seg xml:id="i-e24dee1d7d74cf3f-0">
              Jag vill ändå säga att det är väldigt viktigt att vi ser till
              att Försäkringskassan följer de regler som riksdagen har fastställt,
              och det är regeringens utgångspunkt att så ska ske.
            </seg>
          </u>
          <note type="speaker" xml:id="i-52ad75872dd7e93f-0">
            Anf. 48 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-9641bad8c8eb5edc-1">
            <seg xml:id="i-fdcec9c44c333602-0">
              Herr talman! De fall som jag angav var naturligtvis fiktiva.
              Det är de fall som Försäkringskassan har tagit fram som exempel
              för att handläggare i hela landet ska kunna använda sig av tolkningarna
              av dessa fall.
            </seg>
            <seg xml:id="i-cfd026680a5e458c-0">
              Enhetschefen på Försäkringskassan säger att vägledningen är strikt
              utformad utifrån den nya lagen. Det är klart att många människor
              funderar på vad detta får för effekter. Jag förstår att statsrådet
              Odell inte vill stå här och försvara dessa regler. Människor är
              upprörda, och jag är lika upprörd. Har man i dag över huvud taget
              rätt att vara sjuk i Sverige? Är det bara antalet dagar som ska
              bestämma?
            </seg>
            <seg xml:id="i-411fb8251ebd5712-0">
              En man angav i dag att han tackade Fredrik Reinfeldt för att
              han hade blivit sjuk på grund av de nya reglerna. Trots att han
              hade varit sjuk i 30 år hade han plötsligt blivit sjuk på grund
              av de nya reglerna.
            </seg>
            <seg xml:id="i-5393b414a04ba920-0">
              Det är någonting konstigt som håller på att hända i Sverige,
              och jag är inte nöjd med det.
            </seg>
          </u>
          <note type="speaker" xml:id="i-3e3bfa458da763af-0">
            Anf. 49 Statsrådet MATS ODELL (kd):
          </note>
          <u xml:id="i-4c16ed33e3c63586-23" who="unknown">
            <seg xml:id="i-16fe966bb1fc359b-0">
              Herr talman! Eva-Lena Jansson frågar mig om Försäkringskassans
              praxis är i enhetlighet med de regler som riksdagen har lagt fast.
              Den frågan går inte att svara på. Jag kan inte göra det. Om någonting
              har varit fel ska det rättas till.
            </seg>
            <seg xml:id="i-223763018a20ee63-0">
              Vi måste se till att människor kan känna trygghet när de är sjuka,
              om de är funktionshindrade och om de blir arbetslösa. De måste
              uppleva att Sverige är ett varmt samhälle där människor ska kunna
              uppleva detta, och det är regeringens ambition. Är någonting fel
              här ska det rättas till.
            </seg>
            <seg xml:id="i-fa2dd6bfcfe01714-0">
              Den medicinska forskningen
            </seg>
          </u>
          <note type="speaker" xml:id="i-efb8bfe71c8bb775-0">
            Anf. 50 FINN BENGTSSON (m):
          </note>
          <u xml:id="i-4c16ed33e3c63586-24" who="unknown">
            <seg xml:id="i-fb52f450c09e9c08-0">
              Herr talman! Jag har en fråga till statsrådet Tobias Krantz.
            </seg>
            <seg xml:id="i-829c52914afc6b2d-0">
              Att ligga i framkant i medicinsk klinisk forskning är viktigt
              för Sverige, inte bara för forskningsutvecklingen i sig utan självklart
              för hälso- och sjukvården men även för näringslivet.
            </seg>
            <seg xml:id="i-3ab7732611fdde23-0">
              Alliansregeringen tog tidigt under mandatperioden kraftfulla
              initiativ till att förbättra svensk klinisk forskning vid tillsättningen
              av en forskningsutredning som vi inte har sett maken till och
              som landade i maj 2009 och följdes av en redan tidigare beslutad
              forskningsdelegation som i december avrapporterade sitt slutresultat
              då Göran Hägglund som socialminister var närvarande. Det framkom
              då att det är ganska viktigt att ta fortsatta initiativ på vägen
              för att utveckla medicinsk klinisk forskning.
            </seg>
            <seg xml:id="i-5b8174047da150d0-0">
              Min enkla fråga till högskole- och forskningsministern är i vad
              mån regeringen avser att ta initiativ för att utveckla den kliniska
              forskningen under denna mandatperiod, och i så fall i vilken riktning,
              eller om vi måste vänta till nästa mandatperiod.
            </seg>
          </u>
          <note type="speaker" xml:id="i-116b2cbbde8549e0-0">
            Anf. 51 Statsrådet TOBIAS KRANTZ (fp):
          </note>
          <u xml:id="i-4c16ed33e3c63586-25" who="unknown">
            <seg xml:id="i-0642608852cdb132-0">
              Herr talman! Jag tackar för frågan. Precis som Finn Bengtsson
              nämner är frågan om framtiden för den kliniska forskningen i Sverige
              av stor prioritet och stort värde och någonting som ligger alliansregeringen
              mycket varmt om hjärtat. Vi ligger på många sätt i framkant när
              det gäller den kliniska forskningen, men vi behöver naturligtvis
              ytterligare spetsa läget när det gäller den kliniska forskningen.
            </seg>
            <seg xml:id="i-20cb6f2cd12fbd69-0">
              Vi har gjort en del när det gäller den medicinska forskningen
              generellt sett. Inom ramen för den stora forskningssatsning på
              5 miljarder som vi gör ett historiskt resurslyft för svensk forskning
              ger vi en halv miljard till medicinsk forskning. Vi ger också
              ökade fakultetsanslag till institutioner som ägnar sig åt medicinsk
              forskning.
            </seg>
            <seg xml:id="i-2886c62d1908dcb6-0">
              När det gäller specifikt den kliniska forskningen har det, precis
              som Finn Bengtsson refererade, tillsatts utredningar som har lämnat
              sina resultat. Vi jobbar naturligtvis intensivt med den frågan
              och vad som mer konkret ska komma ut av den. Men jag kan försäkra
              Finn Bengtsson om att framtiden för den kliniska forskningen fortsatt
              ligger regeringen varmt om hjärtat och att vi naturligtvis jobbar
              engagerat med denna fråga.
            </seg>
          </u>
          <note type="speaker" xml:id="i-74abc2fda8da8cd8-0">
            Anf. 52 FINN BENGTSSON (m):
          </note>
          <u xml:id="i-4c16ed33e3c63586-26" who="unknown">
            <seg xml:id="i-c169f4646fd1238f-0">
              Herr talman! Det var mycket glädjande att höra de många tankar
              som forskningsministern under sin korta tid redan har funderat
              över när det gäller utvecklingen av medicinsk klinisk forskning
              här i Sverige.
            </seg>
            <seg xml:id="i-37ac2da2c4ac4318-0">
              Forskningsministern har redan fattat många kloka beslut. Men
              han har också en unik bakgrund när det gäller medicinsk klinisk
              forskning i och med det faktum att han, innan han tillträdde som
              minister, som riksdagsledamot arbetade med socialutskottets frågor,
              vilket är sjukvårdsfrågorna.
            </seg>
            <seg xml:id="i-6cea451287baf4a2-0">
              Även om det är kort tid fram till valet är det viktigt, mot bakgrund
              av den samlade kompetens som nu finns inom Utbildningsdepartementet
              och som äger frågan, att driva frågan vidare. Jag ställer denna
              fråga just för att jag har en följdfråga som berör hur man samverkar
              mellan Utbildningsdepartementet som äger huvudfrågan och Socialdepartementet
              som naturligtvis är en av de viktigaste avnämarna. Här har det
              traditionellt varit lite dåligt med denna typ av kommunikation.
              Jag hoppas nu att alliansregeringen verkligen kan visa hur gott
              man kan samarbeta inom sådana frågor mellan Utbildningsdepartementet
              och Socialdepartementet.
            </seg>
          </u>
          <note type="speaker" xml:id="i-ad2e87063ad4b24d-0">
            Anf. 53 Statsrådet TOBIAS KRANTZ (fp):
          </note>
          <u xml:id="i-4c16ed33e3c63586-27" who="unknown">
            <seg xml:id="i-8e481d90d967e3d4-0">
              Herr talman! Jag kan försäkra Finn Bengtsson om att vi har ett
              mycket gott samarbete, och ytterst är det jag och Göran Hägglund
              som tillsammans ansvarar för dessa frågor. Vi har ett mycket gott
              samarbete, inte bara i dessa frågor utan också i en hel del andra
              frågor som vi samverkar kring. Det finns en hel del kontaktytor
              mellan Utbildningsdepartementet och Socialdepartementet på ett
              antal olika områden.
            </seg>
            <seg xml:id="i-fb17734c279080af-0">
              Vi har, som sagt, genomfört en mycket stor forskningssatsning.
              Vi satsar en halv miljard extra direkt på medicinsk forskning.
              Vi ger kraftigt ökade fakultetsanslag. Det är en historiskt stor
              forskningssatsning. Vi kommer naturligtvis också att fortsätta
              att försöka reformera den kliniska forskningen i Sverige. Och
              vi har ett mycket gott samarbete mellan Utbildningsdepartementet
              och Socialdepartementet på denna punkt.
            </seg>
            <seg xml:id="i-5a141bae5847e5a8-0">
              Diskriminering inom rättsväsendet
            </seg>
          </u>
          <note type="speaker" xml:id="i-213ecaf393d85436-0">
            Anf. 54 MEHMET KAPLAN (mp):
          </note>
          <u who="mehmet_kaplan_727649" xml:id="i-615607f54e1694fd-0">
            <seg xml:id="i-44d09b3f374ecee2-0">
              Herr talman! Min fråga går till justitieminister Beatrice Ask.
            </seg>
            <seg xml:id="i-d5d837a043ef47c9-0">
              Vi hade för några veckor sedan en konferens uppe i Sälen Folk
              och Försvar. Normalt brukar det handla om internationella allianser,
              kanoner och skvadroner. Nu handlade det mycket om islamism i förorterna.
              Det var framför allt mediebilden.
            </seg>
            <seg xml:id="i-d5f887a6c96c26e6-0">
              Samtidigt vet vi att antalet islamofobiska hatbrott ökar och
              har gjort det under de senaste åren. Vi vet att var fjärde muslimsk
              flicka och pojke blir utsatt för kränkande behandling någon eller
              några gånger per år.
            </seg>
            <seg xml:id="i-0d66430748777ac6-0">
              Kopplingen mellan dessa två behöver inte vara särskilt klar,
              utan det handlar faktiskt om hur vi i vårt rättssamhälle, där
              människors lika värde ska triumfera, ska kunna hantera dem och
              alltså kunna ha fler bollar i luften och inte bara prata om den
              ena biten som faktiskt i förlängningen gör det ännu svårare att
              hantera frågorna.
            </seg>
          </u>
          <note type="speaker" xml:id="i-69ca73f605841c4f-0">
            Anf. 55 Justitieminister BEATRICE ASK (m):
          </note>
          <u xml:id="i-4c16ed33e3c63586-28" who="unknown">
            <seg xml:id="i-cb51a1892b1f6559-0">
              Herr talman! Jag tycker att det var bra att man på Folk och Försvars
              konferens tog upp dessa frågeställningar. Människor med olika
              trosuppfattningar har naturligtvis rätt att ha dessa uppfattningar
              i vårt land. Det är viktigt att vi säkrar denna typ av rättigheter
              och att vi också arbetar mot den typ av brott som sker.
            </seg>
            <seg xml:id="i-28fbe294b956bb1e-0">
              När det gäller en del av den grova internationella brottsligheten
              och inte minst terroristbekämpningen har det funnits inslag som
              av många med muslimsk tro har känts som att man anklagar en grupp,
              och det får naturligtvis inte ske.
            </seg>
            <seg xml:id="i-55846d0abb05ad00-0">
              Jag tror att det enda sättet att egentligen komma förbi detta
              är kunskap och professionalism i hur man arbetar och att man också
              arbetar tillsammans med medborgare i olika delar av samhället.
              Det är enda sättet för att människor ska få förtroende för rättsväsendets
              olika institutioner.
            </seg>
          </u>
          <note type="speaker" xml:id="i-bc7c127178be5717-0">
            Anf. 56 MEHMET KAPLAN (mp):
          </note>
          <u who="mehmet_kaplan_727649" xml:id="i-615607f54e1694fd-1">
            <seg xml:id="i-f3e27e653b779e2d-0">
              Herr talman! Jag tackar statsrådet för detta.
            </seg>
            <seg xml:id="i-45a341088f842733-0">
              Min fråga gäller då själva grunden för hur vi ska arbeta mot
              denna typ av yttringar som drabbar enskilda individer här i Sverige.
            </seg>
            <seg xml:id="i-46438bcb021d5f62-0">
              För några år sedan fick Brottsförebyggande rådet i uppdrag att
              granska diskriminering inom rättsprocessen. Man gav sedan ut en
              rapport om detta. Uppdraget var att undersöka hur diskriminering
              inom rättsväsendet kan gå till. I slutet av rapporten presenterades
              förslag till åtgärder för att motverka diskriminering. Vilka av
              dessa förslag ligger statsrådet varmast om hjärtat? Detta handlar
              faktiskt inte om integration eller om lika rättigheter, utan det
              handlar mycket om det område som statsrådet har ansvar för, nämligen
              rättsväsendet i stort: domstolarna, åklagarväsendet och polisen.
              Vilka, om några, av dessa förslag kommer att effektueras? Kommer
              Brå i ett andra steg att få i uppdrag att gå vidare och undersöka
              omfattningen?
            </seg>
          </u>
          <note type="speaker" xml:id="i-3c0332784e14cff9-0">
            Anf. 57 Justitieminister BEATRICE ASK (m):
          </note>
          <u xml:id="i-4c16ed33e3c63586-29" who="unknown">
            <seg xml:id="i-0d345647e774048b-0">
              Herr talman! Först och främst tror jag att det finns ett generellt
              svar på den typen av problem som Mehmet Kaplan tar upp, och det
              är kunskap. Medarbetare i de olika myndigheterna, inte minst inom
              polisen, behöver mer kunskap om olika typer av diskriminering,
              hur den tar sig uttryck och vad det kan finnas för olika typer
              av aspekter på det. Det är ett arbete som pågår och måste pågå.
              Det är en bra idé att fundera över om man behöver undersöka omfattningen
              av detta.
            </seg>
            <seg xml:id="i-d836ac83e133d4c8-0">
              Det pågår inom flera polismyndigheter ett arbete mot hatbrott
              och diskriminering och den typen av problematik. Men jag vågar
              säga att det inte är tillräckligt konkret och tillräckligt brett
              för att man ska vara helt nöjd.
            </seg>
            <seg xml:id="i-68e50b53b5550506-0">
              I går när många koncentrerade sig på högtiden till minne av Förintelsen
              kunde man visa på motsvarande bekymmer när det gäller antisemitism.
              Jag tycker att vi måste ha mer uppmärksamhet på båda dessa problematiska
              områden när det gäller hatbrott.
            </seg>
            <seg xml:id="i-283c6fb5e0bf6f78-0">
              EU:s konsumentdirektiv
            </seg>
          </u>
          <note type="speaker" xml:id="i-e04d8d38ad487b7a-0">
            Anf. 58 CHRISTINA AXELSSON (s):
          </note>
          <u who="christina_axelsson_dbffdb" xml:id="i-b69804cd5038b282-0">
            <seg xml:id="i-ef9620cfcc9034e0-0">
              Herr talman! Min fråga går till statsrådet Beatrice Ask och gäller
              införandet av EU:s konsumentdirektiv. Det skulle ha varit infört
              redan i maj i år. Tyvärr dröjer propositionen så vi får vänta
              till nästa mandatperiod på skarpa förslag bland annat om regleringen
              av sms-krediter. Detta är en fråga som bland annat budget- och
              kreditrådgivare runt om i Helsingforss län har uppmärksammat.
              Det är många människor som nu tvingas ta den här typen av lån
              för att betala löpande räkningar och andra lån.
            </seg>
            <seg xml:id="i-3b4dc8523f7e24d1-0">
              I rapporter från Konsumentverket och kronofogden har vi gång
              på gång fått uppgifter om ett ökat antal överskuldsatta. Det här
              kostar samhället många miljarder. Jag är rädd att siffran stiger
              i takt med ökad arbetslöshet och fler som utförsäkras från sjukkassan.
              Därför undrar jag vad ministern gör för att skynda på det här
              arbetet.
            </seg>
          </u>
          <note type="speaker" xml:id="i-96d7179eb31acec7-0">
            Anf. 59 Justitieminister BEATRICE ASK (m):
          </note>
          <u xml:id="i-4c16ed33e3c63586-30" who="unknown">
            <seg xml:id="i-ce6a4b53660136e7-0">
              Herr talman! Ja, vad gör jag för att skynda på det här arbetet?
              Jag tycker att det är otroligt viktigt att vi får en ny konsumentkreditlag
              på plats. Vi har många gånger diskuterat problematiken med korta
              lån för vilka det inte görs någon kreditprövning. Ett ganska bra
              utredningsförslag är framtaget. Det borde kunna hanteras.
            </seg>
            <seg xml:id="i-a483c38e09c36005-0">
              Vi har en planering för hur snabbt en proposition skulle kunna
              vara framme. Men på grund av riksdagens sommaruppehåll kommer
              riksdagen inte att kunna fatta beslut. Jag räknar med att vi inte
              förrän i april eller maj har en proposition framme. Det är sorgligt
              att det inte är bättre än så. Men skälet är naturligtvis att konsumentkreditdirektivet,
              utredningen och de många remissvaren ska bakas ihop och landa
              i ett förslag som fungerar. Skälet är inte att vi har försökt
              sitta på förslaget, utan vi har inväntat den utredning som ligger
              till grund för det som ska bli en proposition.
            </seg>
          </u>
          <note type="speaker" xml:id="i-2d12e5b0ca5b56a8-0">
            Anf. 60 CHRISTINA AXELSSON (s):
          </note>
          <u who="christina_axelsson_dbffdb" xml:id="i-b69804cd5038b282-1">
            <seg xml:id="i-aa89ddc978db66d5-0">
              Herr talman! Ministern sade själv att det finns ett bra underlag
              för att skriva fram de här lagarna, så skyll inte på att vi i
              riksdagen under några veckor har sommaruppehåll utan rannsaka
              er!
            </seg>
            <seg xml:id="i-1c5ceb0cd92e3b4c-0">
              Om det är så att regeringen och de olika partierna i den moderatledda
              alliansen inte ens är överens om de här lagstiftningsåtgärderna
              blir man ganska skrämd. Många är drabbade av överskuldsättning.
              Det handlar ju också om att man som människa exempelvis ska kunna
              bli kreditvärdig och kunna köpa en bostad en viktig fråga just
              för oss som bor här i Helsingfors där priserna är höga.
            </seg>
            <seg xml:id="i-1a2f8837ce204a00-0">
              Det är viktigt att på olika sätt förhindra att människor överskuldsätter
              sig. Därför frågar jag igen varför propositionen inte kommer tidigare.
            </seg>
          </u>
          <note type="speaker" xml:id="i-c219998d83426909-0">
            Anf. 61 Justitieminister BEATRICE ASK (m):
          </note>
          <u xml:id="i-f4af961c2b9b5b43-0" next="cont" who="unknown">
            <seg xml:id="i-01e042a518cd6151-0">
              Herr talman! Jag skyller inte på riksdagen, utan jag konstaterar
              bara att den tidsplanering som riksdagen har och som innebär ett
              sommaruppehåll gör att vi redan i mars måste bli färdiga med propositioner
              som ni ska hinna fatta beslut om. Men det är inte möjligt. Skälet
              till att det är på det sättet är att vi har väldigt många förslag,
              att dessa är komplicerade och att det krävs de bästa experterna
              för att få fram riktigt bra förslag. Tyvärr räcker inte deras
              tid. Också de har ju rätt till sömn, vila och vad det nu kan vara.
              Tyvärr har det alltså inte räckt.
            </seg>
            <seg xml:id="i-fa3e0bee316fd021-0">
              Men vi arbetar väldigt intensivt. Ska jag säga någonting så är
              det väl att Justitiedepartementet har svårt att hålla sig inom
              ramarna just av det skälet att vi har en väldigt hög arbetsbelastning.
              Allt kan vi inte lösa genom att pressa personalen hårdare. Men
              vi försöker få fram de här förslagen så snabbt som möjligt. Det
              handlar inte om någon oenighet i regeringen när det gäller betydelsen
              av direktiven och de förslag som måste läggas fram.
            </seg>
          </u>
          <note xml:id="i-3b9abc91ceb273b6-0">
            Anf. 62 FÖRSTE VICE TALMANNEN:
          </note>
          <u prev="cont" who="unknown" xml:id="i-7f44b4210b1e2f34-0">
            <seg xml:id="i-0be79583d702d74a-0">
              Med detta är dagens frågestund avslutad. Vi säger tack till deltagande
              statsråd och till övriga deltagare i frågestunden.
            </seg>
            <seg xml:id="i-3636c8bf2fbfcd02-0">
              Härmed vill jag meddela att jag inte längre tillhör Moderata
              samlingspartiets riksdagsgrupp. Jag avsäger mig platsen som suppleant
              i utbildningsutskottet.
            </seg>
          </u>
          <note xml:id="i-36f3d2db4cbbe00e-0">
            3 § Meddelande om ändrad partibeteckning
          </note>
          <note xml:id="i-d56ad100e41ede30-0">
            Från Göran Thingwall hade inkommit följande skrivelse:
          </note>
          <note xml:id="i-4e5305cd7b952bf6-0">
            Göran Thingwall
          </note>
          <note xml:id="i-641af93c00e68e80-0">
            Skrivelsen lades till handlingarna.
          </note>
          <note xml:id="i-17632ca75f48d31b-0">
            4 § Avsägelse
          </note>
          <note xml:id="i-8b9ee971f13f3a7a-0">
            Förste vice talmannen meddelade att Göran Thingwall (-) avsagt
            sig uppdraget som suppleant i utbildningsutskottet.
          </note>
          <note xml:id="i-599694a1a0ac53dc-0">
            Kammaren biföll denna avsägelse.
          </note>
          <note xml:id="i-30bcb000994fb154-0">
            5 § Anmälan om frågor för skriftliga svar
          </note>
          <note xml:id="i-7bccdfb7ab7495f4-0">
            Anmäldes att följande frågor för skriftliga svar framställts
          </note>
          <note xml:id="i-bbf9ad26f27e4992-0">
            den 28 januari
          </note>
          <note xml:id="i-19bda7255bb07d86-0">
            Birgitta Eriksson
          </note>
          <note xml:id="i-f2bf3d1467457f7e-0">
            Fredrik Lundh
          </note>
          <note xml:id="i-19bda7255bb07d86-1">
            Birgitta Eriksson
          </note>
          <note xml:id="i-4160a62ac00ff547-0">
            Olle Thorell
          </note>
          <note xml:id="i-702f5a9a4c0633b8-0">
            Peter Jeppsson
          </note>
          <note xml:id="i-ad66e294e56f7df4-0">
            Eva Olofsson
          </note>
          <note xml:id="i-e764d48a3105a88a-0">
            Frågorna redovisas i bilaga som fogats till riksdagens snabbprotokoll
            tisdagen den 2 februari.
          </note>
          <note xml:id="i-343bec10e6f72a99-0">
            6 § Anmälan om skriftliga svar på frågor
          </note>
          <note xml:id="i-50d6cad599f5ba86-0">
            Anmäldes att skriftliga svar på följande frågor inkommit
          </note>
          <note xml:id="i-7d4562205913ab0f-0">
            den 26 januari
          </note>
          <note xml:id="i-d0eb9d5fa1f33643-0">
            Tina Ehn
          </note>
          <note xml:id="i-c88c2ac080238f0b-0">
            den 27 januari
          </note>
          <note xml:id="i-8e2904a46f5658cf-0">
            Raimo Pärssinen
          </note>
          <note xml:id="i-34acbfe388431e8a-0">
            Svaren redovisas i bilaga som fogats till riksdagens snabbprotokoll
            tisdagen den 2 februari.
          </note>
          <note xml:id="i-10c8def301c65dd6-0">
            7 § Kammaren åtskildes kl. 15.04.
          </note>
          <note xml:id="i-2ed4eef5c9183ce8-0">
            Förhandlingarna leddes av förste vice talmannen.
          </note>
          <note xml:id="i-ef2336906280a4f8-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
