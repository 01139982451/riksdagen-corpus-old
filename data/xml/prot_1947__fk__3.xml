<teiCorpus>
  <TEI>
    <teiHeader/>
    <text>
      <front>
        <div type="preface">
          <head>prot_1947__fk__3</head>
          <docDate when="2011-01-30">30th January 2011</docDate>
        </div>
      </front>
      <body>
        <div>
          <u>
            <seg>RIKSDAGENS PROTOKOLL.</seg>
            <seg>1947. Första kammaren. Nr 3.</seg>
            <seg>Lördagen den 18 januari.</seg>
            <seg>Kammaren sammanträdde kl. 11 förmiddagen.</seg>
            <seg>Fortsattes överläggningen angående Kungl. Maj:ts propositioner ur 1, an- Statsverksgående</seg>
            <seg>statsverkets tillstånd och behov under budgetåret 1947/48, och nr 9, an- propositionen</seg>
            <seg>gående utgifter å tilläggsstat IT till riksstaten för budgetåret 1946/47. (Forbo)</seg>
          </u>
          <u>
            <seg>Herr Bergvall: Herr talman! Gårdagens remissdebatt, som att döma av de</seg>
            <seg>välfyllda för att inte säga överfyllda åhörarläktarna följdes med mycket</seg>
            <seg>stort intresse, kretsade ju väsentligen kring inflationsproblemet och det mycket</seg>
            <seg>närliggande skatteproblemet. Detta hindrade emellertid inte, att det fanns</seg>
            <seg>även några andra ganska intressanta inlägg. Bland annat tog ju statsministern</seg>
            <seg>upp frågan om förhållandet mellan det socialdemokratiska partiet och</seg>
            <seg>det kommunistiska. Hans deklaration var formulerad på ett spirituellt sätt</seg>
            <seg>och lade upp problemet rent dialektiskt. Han betraktade uppenbarligen kommunisten</seg>
            <seg>som en människa med två själar i en och samma kropp och klöv honom</seg>
            <seg>därför i två delar. Den ena hälften, den hypotetiske kommunisten eller</seg>
            <seg>kommunisten som han borde vara, betraktade han som en god demokrat, en</seg>
            <seg>övertygad anhängare av arbetarklassens efterkrigsprogram, och hälsade honom</seg>
            <seg>därför hjärtligt välkommen åter till det socialdemokratiska partiet. Mot</seg>
            <seg>den andre kommunisten, kanske den verklige, hyste han däremot — som jag</seg>
            <seg>tror på ganska goda skäl — en djup misstro. Han litade inte på hans demokratiska</seg>
            <seg>hållfasthet. Hans åskådning ledde honom fram till den slutsatsen, att</seg>
            <seg>han, så vitt han nu — som hans ord föllo sig — kunde överblicka situationen,</seg>
            <seg>inte kunde räkna på någon samverkan mellan det socialdemokratiska och det</seg>
            <seg>kommunistiska partiet.</seg>
            <seg>Jag skall inte knyta några närmare reflexioner till statsministerns deklaration.</seg>
            <seg>Endast ett påpekande skall jag göra. Det är, att det inte för honom borde</seg>
            <seg>framstå som så orimligt, om denna för all del mycket intelligent upplagda</seg>
            <seg>men ytterligt dialektiskt färgade deklaration inte har haft lika lätt att bli</seg>
            <seg>förstådd av den stora allmänheten som hans företrädares mera rätlinjiga och</seg>
            <seg>rakt på sak gående uttalanden i samma fråga. Men ingenting ont i detta. De</seg>
            <seg>framtida handlingarna få väl visa, vilken kommunisttyp som i fortsättningen</seg>
            <seg>för den nuvarande statsministern kommer att framstå som den, med vilken</seg>
            <seg>han bör räkna. Av gårdagens anförande att döma skulle det vara den andra</seg>
            <seg>typen, och då har jag ingenting att erinra för min del.</seg>
            <seg>Mycket intressant var också statsministerns i denna kammare bara antydda</seg>
            <seg>men efter vad det sagts mig i andra kammaren klart uttalade motvilja mot</seg>
            <seg>den dirigering av arbetarklassens tidningsläsning, som nu försökes med medel,</seg>
            <seg>vilka nästan skulle kunna betecknas som tvångsmedel. Denna deklaration gläder</seg>
            <seg>rig uppriktigt — om den är rätt refererad för mig — ty den visar en</seg>
            <seg>levande insikt om någonting, som jag betraktar som ett grundväsentligt demokratiskt</seg>
            <seg>värde.</seg>
            <seg>Jag skall emellertid inte uppehålla nig vid dessa andra problem utan går</seg>
            <seg>tillbaka till inflationsproblemet och vad därmed sammanhänger. Jag vill förFörsta</seg>
            <seg>kammarens protokoll 1947. Nr 3. l</seg>
            <seg>2 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>utskicka, för att inte bli missförstådd, att jag inte hör till dem, som vilja</seg>
            <seg>måla någon katastrofsituation. Jag tror inte — och jag skiljer mig kanske i</seg>
            <seg>det avseendet från en del andra — att vi befinna oss i ett sådant läge, att vi</seg>
            <seg>med största sannolikhet skulle ha att räkna med en utveckling, som innebär</seg>
            <seg>en katastrof för penningvärdet, även om vi inte göra mera för att dämpa utvecklingen</seg>
            <seg>än vad vi göra i dag. Jag tror till och med, att vi under vissa förutsättningar</seg>
            <seg>kunna få en utveckling — om jag tänkte bara på inflationsproblemet,</seg>
            <seg>skulle jag kunna säga, att om vi hade god tur — skulle vi kunna få</seg>
            <seg>en utveckling, som gör att följderna av det nu mycket otillfredsställande läget</seg>
            <seg>inte bli så allvarliga för oss. Jag tillhör sålunda inte dem som tro på någon</seg>
            <seg>katastrof, men jag måste tillägga, att jag tycker att den nuvarande situationen</seg>
            <seg>även med den reservationen är ganska oroande, och jag vill stryka under,</seg>
            <seg>att från mina utgångspunkter är även en relativt begränsad prisstegring ett</seg>
            <seg>allvarligt ont. Den är ett allvarligt ont, därför att den går ut över grupper,</seg>
            <seg>som befinna sig i den situationen, att de inte hinna med i den allmänna kapplöpningen</seg>
            <seg>om att få sina inkomster höjda. De grupper, som närmast drabbas</seg>
            <seg>av en penningvärdesförsämring, av en prisstegring, om en sådan skulle sätta</seg>
            <seg>in nu, äro de, som tidigare under kriget fingo känna av den prisstegring, som</seg>
            <seg>då ägde rum. Det är småsparare, det är försäkringstagare, det är en hel de!</seg>
            <seg>andra grupper, som inte tillhöra de stora organiserade grupper, vilka kunna</seg>
            <seg>bevaka sina intressen i den allmänna kapplöpningen om inkomstförbättringar.</seg>
            <seg>Därför måste jag säga, att även om jag inte hör till dem som måla några</seg>
            <seg>katastrofbilder på väggen, så ser jag ganska allvarligt på detta problem. Jag</seg>
            <seg>är beredd att erkänna, att det i viss mån är ett psykologiskt problem. Speciellt</seg>
            <seg>herr Åkerberg strök ju under den punkten mycket intensivt. Han nära</seg>
            <seg>nog förenklade problemet ända därhän, att han betraktade det som den stygga</seg>
            <seg>oppositionens fel, att vi överhuvud taget hade anledning att räkna med någon</seg>
            <seg>allvarligare risk för inflation. Det var dess svartmålningar, som så att säga</seg>
            <seg>hade skapat det psykologiska underlaget för en utveckling, som i prisavseende</seg>
            <seg>kunde bli ogynnsam. Jag tror inte, att man kan förenkla problemet på det</seg>
            <seg>sättet. Jag tror, att det är mycket mer handgripliga erfarenheter, som i nuvarande</seg>
            <seg>situation göra att det i allt vidare kretsar sprider sig en känsla av att</seg>
            <seg>vi löpa en viss fara för att få en utveckling av penningvärdet, av priserna,</seg>
            <seg>som är olycklig och ogynnsam för större delen av vårt folk.</seg>
            <seg>När företagarna köpa sina omkostnadsvaror och husmödrarna sina konsumtionsvaror</seg>
            <seg>och gå utanför kretsen av de strängast priskontrollerade varorna</seg>
            <seg>göra de gång på gång ogynnsamma erfarenheter. De som söka arbetskraft</seg>
            <seg>o. s. v. göra dag för dag sådana erfarenheter, att det hela nog inte</seg>
            <seg>kan reduceras till ett enkelt problem om svartmålning eller dylikt. Skulle</seg>
            <seg>herr Åkerbergs åskådning vara riktig, skulle vi nästan kunna klara av hela</seg>
            <seg>historien genom att efter känt mönster här i dag anta en resolution, där vi</seg>
            <seg>enhälligt beslutade, att det inte finns någon inflationsrisk, och så undertecknade</seg>
            <seg>vi den resolutionen med statsministerns och partiledarnas namn, så</seg>
            <seg>var saken klar. Jag tror, att man får ta litet mindre kvasipsykologiskt på</seg>
            <seg>problemet än herr Åkerberg gjorde.</seg>
            <seg>Jag skall inte alls beskylla statsministern för att ta lika lätt på problemet.</seg>
            <seg>Han tog allvarligt på det. Han gav också regeringens recept i detta avseende.</seg>
            <seg>Så vitt jag kunde förstå, var det tre ordinationer han hade att komma med.</seg>
            <seg>Jag har jämfört mina anteckningar med tidningsreferaten och förmodar, att</seg>
            <seg>de inte äro felaktiga.</seg>
            <seg>Det första regeringen hade på sitt program var skydd mot utländsk prisstegring,</seg>
            <seg>sålunda prisstegringstendenser, som flyttades över från en mer eller</seg>
            <seg>mindre inflationistisk utveckling utomlands. Jag förmodar, att statsministern</seg>
            <seg>Lördagen den 18 januari 1947. Nr 3. 3</seg>
            <seg>| Statsverkspropositionen m. m. (Forts.)</seg>
            <seg>1 det sammanhanget inte egentligen tänker på någonting annat än subvention</seg>
            <seg>av varor, som stiga i pris utomlands och som äro av central betydelse i vårt</seg>
            <seg>näringsliv. Jag förmodar, att hans tankar i det sammanhanget inte, i varje</seg>
            <seg>fall inte för ögonblicket, kretsa kring valutaproblemen.</seg>
            <seg>Om detta skulle jag vilja säga, att jag inte tillhör dem som i och för sig</seg>
            <seg>vilja ställa sig avvisande mot att man i vissa fall tillgriper subventionsmetoden.</seg>
            <seg>Jag tror, att om den inordnas i ett allmänt program, bör den kunna tillgripas.</seg>
            <seg>Men den har en mycket begränsad räckvidd, och det är alldeles uppenbart</seg>
            <seg>— det erkännes nog av alla — att den är behäftad med så betydande</seg>
            <seg>risker, så betydande olägenheter, att man får vara utomordentligt försiktig</seg>
            <seg>med att använda den, om man inte skall få följdverkningar, som kunna vara</seg>
            <seg>sämre än den gynnsamma effekt man får genom anvisande av subventionsmedel.</seg>
            <seg>Jag vill tillägga, att alldeles uppenbart angriper inte den metoden</seg>
            <seg>på något sätt själva kärnpunkten i problemet, vad som ligger bakom det hela,</seg>
            <seg>nämligen den bristande balansen mellan den köpkraftiga efterfrågan och den</seg>
            <seg>faktiskt förefintliga varutillgången. Själva sjukdomen botas inte genom några</seg>
            <seg>subventioner. Dessa subventioner kunna på sin höjd lindra ett eller annat</seg>
            <seg>alltför tydligt i dagen liggande symtom.</seg>
            <seg>Precis detsamma gäller om den andra ordinationen i statsministerns recept,</seg>
            <seg>nämligen en skärpt priskontroll speciellt i fråga om särskilt betydelsefulla</seg>
            <seg>varor. Genom priskontroll kan man ju inte göra någonting av egentligt värde,</seg>
            <seg>när det gäller att bota själva sjukdomen, den bristande samhällsekonomiska</seg>
            <seg>balansen, för att använda vad som numera är ett standarduttryck på detta</seg>
            <seg>område. Och vad mera är, det är alldeles uppenbart, att priskontrollens möjligheter</seg>
            <seg>att göra en nyttig effekt bli mindre och mindre, ju starkare disproportionen</seg>
            <seg>biir mellan köpkraftig efterfrågan och varutillgång. Jag är fullt</seg>
            <seg>på det klara med att priskontrollen är nödvändig i nuvarande situation för att</seg>
            <seg>hindra omotiverade och oskäliga prisstegringar. Släppte vi priskontrollen nu,</seg>
            <seg>skulle vi få en serie prisstegringar, som ingen av oss skulle hälsa med tillfredsställelse</seg>
            <seg>och som ingen i det långa loppet skulle ha glädje av. Men jag</seg>
            <seg>vill stryka under, att även här är det bara fråga om symtom, och jag vill</seg>
            <seg>ytterligare på basis av den erfarenhet, som jag förvärvat under fyra års arbete</seg>
            <seg>i priskontrollnämnden, stryka under, att arbetsförutsättningarna för priskontrollen</seg>
            <seg>bli väsentligt svårare, ju större disproportionen blir mellan köpkraft</seg>
            <seg>och varutillgång. Blir spänningen mycket stor, så kan man befara, att hela</seg>
            <seg>priskontrollsystemet sättes ur funktion. Vi se nu Jag såg det redan när jag</seg>
            <seg>var med i priskontrollnämnden, så det är ingenting nytt, som har inträtt sedan</seg>
            <seg>den tiden, men läget skärpes dag för dag — en serie olyckliga följder av</seg>
            <seg>priskontrollen. Man får en snedbelastning av produktionen, man får en tendens</seg>
            <seg>att vrida produktionen över till varor, som ge bättre avkastning för företagarna</seg>
            <seg>men icke ur allmänna samhällssynpunkter äro lika önskvärda och</seg>
            <seg>nyttiga som andra varor. Man får en dold prisstegring, som jag tycker man</seg>
            <seg>från regeringshåll bagatelliserar men som icke desto mindre är faktisk, genom</seg>
            <seg>att billiga varor försvinna ur marknaden. Man tvingas köpa dyrare. De högre</seg>
            <seg>priserna nås genom omläggningar av modeller, genom ändrad materialsammansättning</seg>
            <seg>o. s. v. Det finns för övrigt en utförlig, bra skildring av dessa</seg>
            <seg>svårigheter i konjunkturinstitutets översikt över konjunkturläget och inflationsrisken.</seg>
            <seg>Professor Lundberg, som närmast slår som ansvarig för denna</seg>
            <seg>översikt, har ju en ännu längre erfarenhet än jag från priskontrollarbetet i</seg>
            <seg>detta land. Han började redan när kriget bröt ut.</seg>
            <seg>Samtidigt som jag poängterar, att priskontrollen i nuvarande läge är oumbärlig</seg>
            <seg>och nödvändig, får jag nog säga, att man måste se upp noga, att man</seg>
            <seg>inte handhar den på ett sådant sätt, att den får mycket tråkiga biverkningar.</seg>
            <seg>4 Nr 3. Lördagen deu 18 januari 1947.</seg>
            <seg>Statsverkspropositionen m. m. (Forts.)</seg>
            <seg>Att regeringen har blicken öppen för detta skymtar ju för övrigt i några</seg>
            <seg>yttranden av finansministern i hans anförande i samband med statsverkspropositionens</seg>
            <seg>avlämnande.</seg>
            <seg>Jag vill speciellt stryka under, att om priskontrollen gäller precis detsamma</seg>
            <seg>som om subventionerna. Den kan lindra vissa symtom, som äro obehagliga,</seg>
            <seg>och jag vill inte alls underskatta metoden att lindra symtomen, den</seg>
            <seg>intar en ganska stor plats i modern läkekonst, men den botar absolut inte</seg>
            <seg>sjukdomen, den återställer inte den bristande balansen mellan den på de stegrade</seg>
            <seg>nominella inkomsterna baserade ständigt ökande köpkraften och den</seg>
            <seg>knappa varutillgången — en varutillgång, som är så knapp, att vi uppenbarligen</seg>
            <seg>mer och mer, i varje fall på vissa områden, tära på inneliggande</seg>
            <seg>lager. Det kunna vi också se av rapporten från konjunkturinstitutet.</seg>
            <seg>Den tredje punkten i regeringens recept rör däremot problemets kärnpunkt,</seg>
            <seg>det är odiskutabelt, ty när man angriper investeringsproblemet, angriper man</seg>
            <seg>naturligtvis en punkt, där ett effektivt ingrepp innebär ett allvarligt försök</seg>
            <seg>att i någon mån återställa den rubbade balansen mellan köpkraft och efterfrågan.</seg>
            <seg>Nu är det bara fråga om hur långt man kan nå på investeringskontrollens</seg>
            <seg>väg. Det är kanske svårare för mig att hemfalla till en blind övertro</seg>
            <seg>just på investeringskontrollen, därför att jag har en större misstro mot</seg>
            <seg>statlig dirigering och statlig planhushållning än den kan ha, som har en s0ocialdemokratisk</seg>
            <seg>övertygelse. Men jag är fullt beredd att erkänna dess nödvändighet</seg>
            <seg>och oumbärlighet i nuvarande läge. Det intressanta är, att även</seg>
            <seg>statsministern framhöll, enligt min uppfattning fullkomligt klart och riktigt,</seg>
            <seg>att man inte kan se frågan om investeringskontrollen enbart med hänsyn</seg>
            <seg>4ill den roll den kan spela ur inflationssynpunkt, utan man måste se den ur</seg>
            <seg>vidare synpunkter. Han angav bestämda gränser, utöver vilka han inte</seg>
            <seg>ville utsträcka investeringskontrollen. Jag tror, att man skulle kunna nå</seg>
            <seg>mycket långt med investeringskontrollen, om man ville gå utöver de där</seg>
            <seg>gränserna. Man kan påverka hela inkomstbildningsproblemet, om man vill</seg>
            <seg>driva investeringskontrollen därhän, att man suddar ut den stoppgräns, som</seg>
            <seg>statsministern satte, när han sade, att han inte vill driva investeringskontrollen</seg>
            <seg>därhän, att vi bli av med den goda sysselsättningen — han sade för övrigt</seg>
            <seg>den fulla sysselsättningen i sitt ena anförande och den goda sysselsättningen</seg>
            <seg>i sitt andra anförande. Det är klart, att vi skulle kunna nå alldeles</seg>
            <seg>oerhört långt, om vi dreve investeringskontrollen därhän, att vi finge en betydande</seg>
            <seg>arbetslöshet, men jag delar hundraprocentigt statsministerns uppfattning,</seg>
            <seg>att detta inte bör ske. Jag förmodar för övrigt, att det inte finns nåson</seg>
            <seg>i denna kammare, som är beredd att stiga upp och säga, att vi skola</seg>
            <seg>driva investeringskontrollen därhän, att vi få en begynnande och växande</seg>
            <seg>arbetslöshet.</seg>
            <seg>Han angav även andra gränser. Han var inne på bostadsbyggandet och ett</seg>
            <seg>par andra saker som markerade gränser, över vilka investeringskontrollen inte</seg>
            <seg>kan drivas. Jag tror, att det är fullkomligt riktigt. Jag tror inte, att man kan</seg>
            <seg>ta på de ekonomiska problemen på det sättet, att man gör inflationsproblemet</seg>
            <seg>till det enda dominerande. Det finns även andra hinder och svårigheter i sammanhang</seg>
            <seg>med investeringskontrollen; bland annat tror jag, att det är utomordentligt</seg>
            <seg>svårt att bygga upp en funktionsduglig administrativ apparat och för</seg>
            <seg>övrigt omöjligt att bygga upp en apparat, som inte innebär, att man gör det ena</seg>
            <seg>misstaget efter det andra, som vi dyrt få betala i framtiden, men det skall jag</seg>
            <seg>hoppa över i detta sammanhang. — Men i och med att statsministern gör</seg>
            <seg>dessa påpekanden förstår jag inte riktigt, det måste jag säga, bur han kan</seg>
            <seg>tro, att de tre punkter, som han anger i detta sammanhang, skola annat än</seg>
            <seg>under mycket lyckliga omständigheter — den reservationen måste jag göra —</seg>
            <seg>an</seg>
            <seg>Lördagen den 18 januari 1947. Nr 3.</seg>
            <seg>Statsverkspropositionen m. m. (Forts.)</seg>
            <seg>kunna leda till det önskade resultatet. Av de tre punkterna kunna ju nr 1 och 2</seg>
            <seg>inte annat än lindra vissa symtom, medan punkt 3 på grund av självklara av</seg>
            <seg>alla accepterade omständigheter har en begränsad räckvidd.</seg>
            <seg>Speciellt förstår jag inte, hur man kan hoppas på en verklig framgång i</seg>
            <seg>detta fall, när man uppenbarligen från regeringshåll har ett så ringa intresse</seg>
            <seg>för sparandet, som här visats i olika sammanhang. Kunna vi däremot genom</seg>
            <seg>metoder av den ena eller andra arten öka sparandet, så är det alldeles</seg>
            <seg>uppenbart, att vi arbeta i riktning mot ett återställande av den ekonomiska</seg>
            <seg>balans, som i detta sammanhang är en nödvändig förutsättning.</seg>
            <seg>Det är kanske svårt att göra någonting positivt. Jag tror emellertid inte</seg>
            <seg>det är omöjligt. Jag kan tänka mig olika metoder i det sammanhanget, utan</seg>
            <seg>att man behöver gå ända fram till tvångssparandet. En sak borde vi i varje</seg>
            <seg>fall rimligen kunna vara ense om, och det är att man i detta läge inte skall</seg>
            <seg>vidta åtgärder, som tendera att direkt minska sparviljan. Och jag kan inte</seg>
            <seg>komma ifrån, trots de argument som enligt referat i tidningarna i dag finansministern</seg>
            <seg>anfört i andra kammaren, att det av regeringen framlagda skatteförslaget</seg>
            <seg>innebär en verklig attack mot sparviljan.</seg>
            <seg>För att inte komma in i några diskussioner, som skulle föra alldeles för</seg>
            <seg>långt, kan jag ju utan vidare konstatera, att en väsentlig del av sparandet i</seg>
            <seg>landet har varit koncentrerad till de grupper av medborgare, som känna sig</seg>
            <seg>utomordentligt illa berörda av det framlagda skatteförslaget och vilkas sparvilja</seg>
            <seg>obetingat måste påverkas i ogynnsam riktning av detta skatteförslag. Jag</seg>
            <seg>syftar närmast på förmögenhetsbeskattningen och kvarlåtenskapsskatten. Man</seg>
            <seg>må ha vilken uppfattning som helst om att det är lyckligare och ändamålsenligare</seg>
            <seg>att få sparandet lokaliserat till andra samhällsskikt än till detta.</seg>
            <seg>Jag skall inte ge mig in på någon diskussion därom. Jag har ingenting emot</seg>
            <seg>en på naturliga vägar erhållen längre driven inkomst- och förmögenhetsutjämning</seg>
            <seg>i samhället, jag tror tvärtom, att den är önskvärd med hänsyn till</seg>
            <seg>uppbyggnaden av ett samhälle med fast social struktur. Jag har ingen anledning</seg>
            <seg>att opponera mig på den punkten, men jag kan bara inte begripa,</seg>
            <seg>hur man kan anse det vara ändamålsenligt och rimligt att i en situation, där</seg>
            <seg>vi stå inför betydande inflationsrisker och där en ökning av sparviljan skulle</seg>
            <seg>vara lämplig och ändamålsenlig, framlägga ett skatteförslag, som måste innebära</seg>
            <seg>en attack mot sparviljan inom vidsträckta befolkningsgrupper i vårt</seg>
            <seg>land och som icke rimligen därvidlag tror jag man kan tillämpa ett psykologiskt</seg>
            <seg>resonemang -— kan öka sparviljan i någon grupp. På skatteförslaget</seg>
            <seg>i övrigt skall jag i detta sammanhang icke ingå.</seg>
            <seg>Här tycker jag, att man hade behövt en fjärde punkt på regeringens program.</seg>
            <seg>Understundom åstadkommer man lika goda resultat genom att underlåta</seg>
            <seg>att göra okloka handlingar som genom att vidta kloka åtgärder. Här</seg>
            <seg>tycker jag sålunda, att regeringen hade haft mycket lätt att foga ytterligare</seg>
            <seg>en fjärde punkt till sitt antiinflationistiska program. Den kunde gärna ha</seg>
            <seg>en positiv utformning, men det skulle räcka en god bit, om man slopade åtminstone</seg>
            <seg>det, som är direkt farligt i detta sammanhang.</seg>
            <seg>Jag tror inte heller, att hur man än laborerar med investeringskontrollen och</seg>
            <seg>de andra åtgärder, som äro nämnda här, man kommer ifrån svårigheterna på</seg>
            <seg>detta område utan att nalkas själva inkomstbildningsproblemet, det måste jag</seg>
            <seg>säga. Jag tror, att hur man än laborerar med investeringskontroll och andra</seg>
            <seg>metoder, kommer det under den tid vi nu kunna överblicka att —- om vi få en</seg>
            <seg>fortsatt inkomststegring för olika grupper — kvarstå en så betydande disproportion</seg>
            <seg>mellan köpkraftig efterfrågan och varutillgång, att man inte kan blunda</seg>
            <seg>för den. Jag är mycket väl medveten om att man kan hänvisa till att finansministern</seg>
            <seg>på detta område har sagt en serie kloka ord i anslutning till in-</seg>
            <seg>6 Nr 3, Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>komstberäkningen. »Ingen förbättring i varutillgången kan återställa den samhällsekonomiska</seg>
            <seg>balansen», säger han på ett ställe, »om samtidigt en sådan ökning</seg>
            <seg>äger rum av hela folkets inkomster i pengar, att en ny spänning mellan</seg>
            <seg>tillgång och efterfrågan framväxer.» — »Ingenting kan hindra ett helt folk att</seg>
            <seg>bevilja sig självt ökade inkomster i pengar. Ingenting utom insikten att därmed</seg>
            <seg>intet vinnes för en höjning av den reala levnadsstandarden.» Allt detta är klokt</seg>
            <seg>och riktigt, men jag frågar mig även på den punkten: har regeringens föregående</seg>
            <seg>i dessa avseenden verkligen visat en levande insikt om att man här rör</seg>
            <seg>sig med ett reellt problem?</seg>
            <seg>Jag har — för att ett ögonblick hålla mig till lönerna och släppa inkomstbildningsproblemet</seg>
            <seg>— många gånger i denna kammare deklarerat, att så vitt</seg>
            <seg>Jag förstår finns det inget annat mål för den ekonomiska utvecklingen, för utvecklingen</seg>
            <seg>i materiellt avseende, än att höja standarden för de befolkningslager</seg>
            <seg>1 vårt land, som ha det dåligt ställt. Men lika självklart är, att man inte kan</seg>
            <seg>lyfta sig själv i håret. Man kan inte driva förbättringen 1 väsentligt snabbare</seg>
            <seg>takt än den faktiska produktivitetsförbättringen — jag säger väsentligt snabbare</seg>
            <seg>takt, ty jag erkänner gärna, att något kan man vinna på omfördelningsvägen,</seg>
            <seg>men gäller det förbättringar till mycket stora befolkningslager, så tror</seg>
            <seg>Jag, att varenda någorlunda insiktsfull människa måste säga sig, att går man</seg>
            <seg>på inkomstförbättringarnas väg väsentligt över den reella tillväxten av nationalinkomsten,</seg>
            <seg>utöver produktivitetsförbättringen, vinner man ingen verklig förbättring</seg>
            <seg>utan bara en skenbar sådan. I en tid, då jag tycker det är så utomordentligt</seg>
            <seg>naturligt, att alla grupper sträva efter ökade inkomster — ty det</seg>
            <seg>måste av psykologiska skäl bli fallet i en tid, då man befarar ett försämrat</seg>
            <seg>penningvärde och stegrade priser — kan jag inte förstå, att det är klok och</seg>
            <seg>riktig politik av en ansvarsmedveten regering att vid tillfälle efter tillfälle påpeka,</seg>
            <seg>att det finns utrymme för inkomstförbättringar. Jag har aldrig bestritt,</seg>
            <seg>att det har funnits ett visst utrymme för sådana, men om strömmen går med hård</seg>
            <seg>fart i en viss riktning, kan jag inte förstå, att det är en klok och ansvarsmedveten</seg>
            <seg>regeringspolitik att skynda på. Snarare måste det vara rimligt och riktigt</seg>
            <seg>att någon gång höja ett varnande pekfinger, inte bara i sammanhang med ett</seg>
            <seg>teoretiskt resonemang i statsverkspropositionen. Jag tror, att det ofta åberopade</seg>
            <seg>halmstadstalet av den föregående statsministern i det fallet var ett ganska gott</seg>
            <seg>exempel på en olycklig politik.</seg>
            <seg>I detta sammanhang kommer jag åter till den omtjatade rundabordskonferensen.</seg>
            <seg>Jag tror inte, att man löser några samhällsekonomiska problem genom att</seg>
            <seg>man sätter sig ned vid ett bord och pratar litet. Men jag är övertygad om att</seg>
            <seg>när vi befinna oss i en situation, där vi inte kunna nå ett visst</seg>
            <seg>mål utan att av grupperna A, B, C och D och hela raden av andra</seg>
            <seg>grupper kräva vissa uppoffringar, så är den första och nödvändigaste</seg>
            <seg>förutsättningen för att man överhuvud taget skall komma någon vart,</seg>
            <seg>att man samlar dessa grupper, så att de få en klar känsla av att man</seg>
            <seg>kräver en samfälld insats: att inte bara A skall offra, medan B, C och D få</seg>
            <seg>det så mycket bättre, eller bara B skall offra, medan A, C och D få det så</seg>
            <seg>mycket bättre. Jag begriper inte, att inte den nuvarande regeringen har kunnat</seg>
            <seg>fatta denna såvitt jag förstår utomordentligt enkla, men på riktiga psykologiska</seg>
            <seg>erfarenheter grundade tes. Den oförstående attityd, som regeringen i</seg>
            <seg>detta avseende intagit, har jag för min del aldrig kunnat anse vara baserad på</seg>
            <seg>annat än de obotfärdigas förhinder. Man har inte velat ge sig i kast med ett</seg>
            <seg>ömtåligt och impopulärt problem. Det är självfallet, herr statsminister, inte</seg>
            <seg>angenämt för något politiskt parti att ge sig i kast med impopulära saker. I</seg>
            <seg>det fallet sitta vi naturligtvis allihop i samma båt, men här tycker jag, att det</seg>
            <seg>har legat i ovanligt öppen dag.</seg>
            <seg>-</seg>
            <seg>Lördagen den 18 januari 1947. Nr 3.</seg>
            <seg>Statsverkspropositionen m. m. (Forts.)</seg>
            <seg>Jag kan inte underlåta att i samband härmed återkomma ett ögonblick till</seg>
            <seg>herr Åkerberg, som förde in statstjänstemännen i resonemanget. Såvitt jag förstår,</seg>
            <seg>innebar löneregleringen för statstjänstemännen, om man ser den i relation</seg>
            <seg>till det inkomstläge statstjänstemännen hade före kriget, ingenting annat än</seg>
            <seg>att de fingo en förbättring av sin nominella inkomst. Deras tidigare realinkomst</seg>
            <seg>återställdes eller förbättrades i vissa fall i en utsträckning, som inte på något</seg>
            <seg>sätt överstiger vad som redan i dag kommit flertalet andra samhällsgrupper till</seg>
            <seg>del. I den åtgärden låg sålunda bara en enkel gärd av rättvisa för att hindra,</seg>
            <seg>att en grupp skulle bli eftersatt på de övrigas bekostnad. Jag förstår mycket</seg>
            <seg>väl, att man inte i längden kan föra detta resonemang, som är statiskt till sin</seg>
            <seg>natur, och säga, att det är en gång för alla givet, att relationerna mellan inkomsterna</seg>
            <seg>för grupperna A, B, C och D skola vara bestämda på det och det</seg>
            <seg>sättet. Där måste under samhällsutvecklingens lopp ständigt ske förändringar.</seg>
            <seg>Men när vi ha genomgått en krisperiod med snabba kastningar med prisstegringar</seg>
            <seg>som den enskilde medborgaren inte kunnat utöva något som helst inflytande</seg>
            <seg>på och som — det vill jag öppet säga — i stort sett inte heller statsmakterna</seg>
            <seg>kunnat bemästra, då förefaller det mig ganska naturligt, om alla grupper</seg>
            <seg>kräva att så fort förhållandena det medge någorlunda komma åter till den realinkomst</seg>
            <seg>de hade före kriget. Jag tycker därför, att vi i detta sammanhang kunde</seg>
            <seg>föra åt sidan argumentet om statstjänstemannalöneregleringen.</seg>
            <seg>Jag tror sålunda, att man inte kommer mycket längre med dessa problem, om</seg>
            <seg>inte regeringen vill ta upp även frågan om hur man skall kunna påverka sparviljan</seg>
            <seg>i en sådan riktning, att vi verkligen få ett sparande av väsentligt större</seg>
            <seg>omfattning än för närvarande. Jag tror inte heller, att man kommer till rätta</seg>
            <seg>med denna fråga, om man skyggar tillbaka inför inkomstbildningsproblemet,</seg>
            <seg>som är ömtåligt och besvärligt. Jag önskar ingen politisering av arbetsmarknaden,</seg>
            <seg>jag önskar inte få in lönerna under några statliga diktat, men jag tror,</seg>
            <seg>att man med en klok, öppen och ärlig upplysningsverksamhet från regeringens</seg>
            <seg>sida skulle kunna komma en ganska god bit med både företagare och anställda.</seg>
            <seg>Regeringen har nu inbjudit oppositionspartierna till en konferens. Jag har</seg>
            <seg>fått det intrycket av statsministerns yttrande här i kammaren, att han inte avser</seg>
            <seg>att begränsa diskussionerna bara till de tre punkterna på hans recept, utan att</seg>
            <seg>han är beredd att diskutera spörsmålet i dess helhet. Jag vet inte, om det kan</seg>
            <seg>komma någonting ut av en sådan konferens. Jag kan bara säga, att jag tycker,</seg>
            <seg>att det är naturligt att försöka. Sedan får man väl se och döma insatsen efter</seg>
            <seg>det resultat den ger.</seg>
          </u>
          <u>
            <seg>Herr Velander: Herr talman! När jag för ett par dagar sedan tillät mig</seg>
            <seg>begära ordet för att delta i denna debatt, hade jag närmast avsett att syssla</seg>
            <seg>med några norrlandsspörsmål. På grund av diskussionen under gårdagen om</seg>
            <seg>de nu så aktuella skatteplanerna i anslutning till föreliggande sakkunnigbetänkande</seg>
            <seg>skall jag dock tillåta mig att framföra även några synpunkter härpå,</seg>
            <seg>måhända av mera konkret natur. I det allmänna resonemang, som den föregående</seg>
            <seg>talaren förde på denna punkt, kan jag instämma till alla delar. Jag</seg>
            <seg>har inte varit i tillfälle att ta del av eller erfara något om innehållet i det anförande</seg>
            <seg>i andra kammaren av hans excellens statsministern, som talaren åberopade,</seg>
            <seg>och det kan därför hända att jag kommer in på någon synpunkt, som</seg>
            <seg>jag för motsatt fall inte skulle ha inlåtit mig på.</seg>
            <seg>I går hade en representant för de sakkunniga — herr Sjödahl — ett längre</seg>
            <seg>anförande här i kammaren, däri han anlade ganska stränga synpunkter. En</seg>
            <seg>talare från oppositionen hade tidigare yttrat något om alt de sakkunnigas skatteförslag</seg>
            <seg>hade framstått såsom synnerligen överraskande, och det föreföll nu,</seg>
            <seg>som om den ärade talaren på göteborgsbinken ansåg. att det var mycket obe -</seg>
            <seg>8 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>rättigat att yttra sig på det sättet. Socialdemokraterna hade nämligen redan i</seg>
            <seg>valrörelsen framfört sina synpunkter på och sitt program i skattefrågan, och</seg>
            <seg>om högern eller andra partier i opposition inte hade velat delta i diskussionen</seg>
            <seg>härom och följaktligen inte heller konkretiserat sina ståndpunkter, så var det</seg>
            <seg>deras ensak. Socialdemokraterna hade i varje fall intagit sin ståndpunkt, och</seg>
            <seg>det var ingen anledning att fortsätta diskussionen därom.</seg>
            <seg>Detta resonemang förefaller mig i högsta grad förunderligt. Det är väl ändå</seg>
            <seg>så, att socialdemokraterna i valrörelsen inte framförde någonting annat än att</seg>
            <seg>man på det hållet hade tänkt sig, att det skulle bli en skattelindring för de</seg>
            <seg>lägsta inkomstskikten intill den och den gränsen, en skattestegring för de övriga</seg>
            <seg>inkomstskikten, en skärpt förmögenhets- respektive arvsbeskattning och</seg>
            <seg>en skärpt bolagsbeskattning samt en höjning av ortsavdragen och ett införande</seg>
            <seg>av direkta barnbidrag. De närmare grunderna för dessa planer eller ståndpunktstaganden</seg>
            <seg>kunde ju inte framläggas i valrörelsen. De kunde inte heller</seg>
            <seg>på något sätt diskuteras, eftersom sakkunnigbetänkandet är av tämligen färskt</seg>
            <seg>datum. För att man skall kunna inlåta sig på en diskussion av ett så vidlyftigt</seg>
            <seg>förslag som detta, måste man väl känna något närmare till de premisser, varpå</seg>
            <seg>förslaget är grundat, och vad som kan anföras ur samhällsekonomiska och</seg>
            <seg>andra synpunkter till stöd för att man skall välja just den linjen och inte någon</seg>
            <seg>annan. Några sådana premisser eller synpunkter framfördes inte under</seg>
            <seg>valrörelsen. Om dessa skatteplaner nu skola ta form i en kungl. proposition</seg>
            <seg>till riksdagen, måste följaktligen utgångspunkten vara, att diskussionen över</seg>
            <seg>hela linjen är fri och förutsättningslös.</seg>
            <seg>Det är många ting, som man måste ställa sig undrande inför. Först är det</seg>
            <seg>de sakkunnigas utgångspunkter i olika sammanhang. Beträffande förmögenhetsbeskattningen</seg>
            <seg>säga de sakkunniga, att tidigare — närmast skulle det då</seg>
            <seg>gälla år 1938 i anslutning till 1936 års statsskattesakkunnigas utredning —var</seg>
            <seg>det tänkt, att inkomst- och förmögenhetsskatten för fysiska personer skulle</seg>
            <seg>utgå med 80 procent i form av inkomstskatt och 20 procent i form av förmögenhetsskatt.</seg>
            <seg>Den relationen hade inte upprätthållits i praktiken, och det gällde</seg>
            <seg>alltså att komma tillbaka till denna tänkta proportion mellan inkomstskatt</seg>
            <seg>och förmögenhetsskatt.</seg>
            <seg>Det ligger väl ändå i sakens natur, att man inte kan resonera på det sättet,</seg>
            <seg>ty, när det gäller att fastställa en sådan relation, måste man ta hänsyn till utvecklingen</seg>
            <seg>av inkomstskatteunderlaget och av förmögenhetsskatteunderlaget.</seg>
            <seg>Det går inte an att bara säga, att då och då räknade man, att så och så mycket</seg>
            <seg>skulle tas ut i form av förmögenhetsskatt och så och så mycket i form av</seg>
            <seg>inkomstskatt. Inkomstskatten och förmögenhetsskatten ha nämligen undergått</seg>
            <seg>en mycket anmärkningsvärd utveckling i fråga om de belopp, som kunnat infångas</seg>
            <seg>under dessa båda skatteformer sedan år 1936. Ifrågavarande år räknade</seg>
            <seg>man kanske med att förmögenhetsskatten kunde ge i runt tal 36 miljoner</seg>
            <seg>kronor. De sakkunniga ha nu enligt sitt betänkande med utgångspunkt från</seg>
            <seg>1943 års taxeringsresultat räknat med att förmögenhetsskatten skulle ge 74</seg>
            <seg>miljoner kronor men anse att den i stället bör ge 107 miljoner kronor. Detta</seg>
            <seg>såsom sagt med utgångspunkt från taxeringen år 1943. Om man i stället skulle</seg>
            <seg>utgå ifrån 1946 års taxering, så är man sannolikt redan då uppe i en förmögenhetsbeskattning</seg>
            <seg>om 136 miljoner kronor — således inte de 107 miljoner kronor,</seg>
            <seg>som de sakkunniga beräkna, att den av dem konstruerade förmögenhetsskatten</seg>
            <seg>borde ge, och inte heller de 74 miljoner kronor, som de anse skulle inflyta enligt</seg>
            <seg>de år 1938 genomförda eorunderna, utan ett cirka 30 miljoner kronor högre</seg>
            <seg>belopp. Jag säger detta för att belysa utvecklingen och för att visa, hur</seg>
            <seg>snabbt förhållandena kunna ändra sig.</seg>
            <seg>Om jag utgår från 1939 års siffror och jämför dem med exempelvis 1945</seg>
            <seg>Lördagen den 18 januari 1947. Nr 3. 0</seg>
            <seg>Statsverkspropositionen m. m. (Forts.)</seg>
            <seg>års, skulle den rena inkomstskatten enligt 1938 års grunder i anslutning till</seg>
            <seg>1945 års taxering belöpt sig till 868 miljoner kronor. Det motiverar en stegring</seg>
            <seg>med 374 procent. Skall man dra konsekvenserna av de sakkunnigas och</seg>
            <seg>därmed finansministerns nu intagna ståndpunkt, skulle alltså förmögenhetsskatten</seg>
            <seg>ökas med 374 procent. Det kan inte vara ett rimligt resonemang</seg>
            <seg>detta. Den beskattningsbara förmögenheten har sedan år 1939 stigit med endast</seg>
            <seg>10 procent, från 10300 miljoner kronor till 11300 miljoner kronor, under</seg>
            <seg>det att det beskattningsbara inkomstbeloppet har stigit med i runt tal 100</seg>
            <seg>procent. Desa siffror ge vid handen, att de sakkunnigas utgångspunkt vid</seg>
            <seg>avvägningen av inkomstskattens och förmögenhetsskattens inbördes relation</seg>
            <seg>inte kan vara hållbar.</seg>
            <seg>När det med herr Sjödahl säges, att ståndpunkterna äro klara, att det</seg>
            <seg>svenska folket kräver en skattereform i överensstämmelse med det framlagda</seg>
            <seg>betänkandet och att det därför inte är någon mening att vidare resonera därom,</seg>
            <seg>kan man ställa den frågan: har det svenska folket verkligen, exempelvis</seg>
            <seg>under den senaste valrörelsen, tagit ställning till de av mig nyss antydda synpunkterna?</seg>
            <seg>Man kan också fråga: har det svenska folket, när det gäller</seg>
            <seg>grunderna för förmögenhetsbeskattningen, tagit ställning till frågan, huruvida</seg>
            <seg>och i vilken utsträckning den skärpta förmögenhetsbeskattningen skall</seg>
            <seg>utgå i form av kvarlåtenskapsskatt? Enligt finansministerns och majoritetens</seg>
            <seg>av de sakkunniga uppfattning skall man öka den direkta förmögenhetsbeskattningen</seg>
            <seg>med 30 miljoner kronor och arvsbeskattningen med 40 miljoner</seg>
            <seg>kronor. Har det svenska folket på något sätt antytt, att den sålunda skärpta</seg>
            <seg>arvsbeskattningen skall tas ut i form av kvarlåtenskapsskatt? Det är klart,</seg>
            <seg>att det svenska folket inte har uttalat sig därom.</seg>
            <seg>Vad innebär förresten kvarlåtenskapsskatten? Om dess verkliga innebörd</seg>
            <seg>talar man inte så mycket. Man säger blott, att förmögenheterna äro så stora</seg>
            <seg>och att, även om en betydande kvarlåtenskapsskatt uttages, blir det ändå så</seg>
            <seg>mycket över. Jag skall tillåta mig att anföra ett exempel på den föreslagna</seg>
            <seg>kvarlåtenskapsskattens verkliga innebörd. Jag skall ansluta detta mitt exempel</seg>
            <seg>till den där mannen, som enligt herr Sjödahl ägde 10 miljoner kronor. När man</seg>
            <seg>är 1940 började tala om en skärpt förmögenhetsskatt och formen för denna,</seg>
            <seg>vär det många som tänkte sig en engångsbeskattning av förmögenhet. När</seg>
            <seg>diskussionen hunnit ta fart, förutsattes engångsskatten komma att röra sig</seg>
            <seg>om 10 procent av förmögenheten. Det var från början klart eller åtminstone</seg>
            <seg>förutsatt, att denna engångsskatt skulle användas för att nedbringa statsskulden,</seg>
            <seg>men det ligger vid sidan av mitt resonemang. Jag förutsätter emellertid</seg>
            <seg>i mitt exempel, att vi ha att räkna med en 10-procentig engångsskatt</seg>
            <seg>på förmögenhet. Jag antar vidare, att man år efter år upprepar denna engångsskatt,</seg>
            <seg>vilket dock aldrig har varit meningen. Hur kommer det då att</seg>
            <seg>ställa sig för vår ägare av förmögenheten på 10 miljoner kronor? Eftersom</seg>
            <seg>förmögenheten väl ligger i produktiva tillgångar, i realkapital, har han inte</seg>
            <seg>haft pengarna i sin hand, så att han kunnat betala skatten undan för undan.</seg>
            <seg>De sakkunniga förutsätta ju, att han kan få lån t. o. m. av staten. Detta</seg>
            <seg>lån skall han dock förränta. Jag tänker mig, att räntan sättes till exempelvis</seg>
            <seg>3 procent. Han kommer alltså att häfta i skuld till staten därför. Det blir</seg>
            <seg>förresten samma förhållande, om han lånar pengar i öppna marknaden och där</seg>
            <seg>betalar ungefär samma ränta. Sedan han har påförts denna 10-procentiga »engångsbeskattning»</seg>
            <seg>under sex år, avlider han. Dödsboet skaffar sig möjligheter</seg>
            <seg>att omedelbart betala hans skatteskuld. Det blir alltså den årliga 10-procentiga</seg>
            <seg>förmögenhetsskatten jämte ränta — jag förutsätter att han har betalt den</seg>
            <seg>ordinarie förmögenhetsskatten av löpande inkomster. Den skatteskuld, som</seg>
            <seg>hans dödsbodelägare då ha att betala. blir med upplupna räntor och inklusive</seg>
            <seg>10 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>den årliga förmögenhetsskatten, beräknad enligt de sakkunnigas förslag, cirka</seg>
            <seg>53,4 miljoner kronor. Det är ett ganska stort belopp, och man frågar sig: hur</seg>
            <seg>blir det, om man i stället inför denna kvarlåtenskapsskatt, som väl närmast</seg>
            <seg>tänkts såsom ett substitut för den engångsbeskattning av förmögenhet, som</seg>
            <seg>skulle utgå en gång för alla och icke såsom i vårt exempel upprepas under ett</seg>
            <seg>antal år? Jo, denna kvarlåtenskapsskatt, inklusive den ordinarie förmögenhetsskatten</seg>
            <seg>under tiden enligt de sakkunnigas förslag, belöper sig till cirka 5,6 miljoner</seg>
            <seg>kronor, alltså ett åtskilligt större belopp än med en engångsskatt på förmögenhet,</seg>
            <seg>upprepad under ett flertal år. Till detta skattebelopp på 5,6 miljoner</seg>
            <seg>kronor kommer så den ordinarie arvsskatten. Låt oss anta, att vår man var</seg>
            <seg>ogift och som arvingar efterlämnade exempelvis två brorsöner eller andra syskonbarn.</seg>
            <seg>Då uppgår arvsskatten till cirka 1252 000 kronor. Hur mycket blir</seg>
            <seg>det kvar av förmögenheten? Det blir en tredjedel och knappast det. Hur skola</seg>
            <seg>arvingarna kunna komma ut med kvarlåtenskapsskatten inklusive den årliga</seg>
            <seg>förmögenhetsskatten plus denna arvsskatt? Jo, de få realisera tillgångarna!</seg>
            <seg>Från statsrådsbänken hörde vi också något uttalande under gårdagen, att det</seg>
            <seg>inte borde bli svårt att överlåta tillgångarna såsom varande av produktiv na-'</seg>
            <seg>tur, till andra, som vore beredda att träda in och fullfölja den verksamhet</seg>
            <seg>eller rörelse, som den avlidne bedrivit. Jag tror dock, att det kan bli mycket</seg>
            <seg>svårt att förfara på det sättet. Men det är klart, att de måste bli fråga om</seg>
            <seg>en realisation, och på grund av att sådana tvångsavyttranden inte komma</seg>
            <seg>att bli alltför sällsynta, får man räkna med att de komma att återverka i</seg>
            <seg>pristryckande riktning på fondbörsen och i andra sammanhang.</seg>
            <seg>Herr Sjödahl sade nu, att det är klart, att det kan komma att kännas, när</seg>
            <seg>man skall ut med dessa betydande skattebelopp, men att han var övertygad</seg>
            <seg>om att detta inte skulle minska intresset för sparandet. Det skulle inte inverka</seg>
            <seg>på människornas vilja och ansträngningar att förbättra sin ekonomiska ställning,</seg>
            <seg>det skulle inte minska deras insatser i det samhälleliga arbetet överhuvud</seg>
            <seg>taget! Men skall man verkligen tro, att de två arvingarna i vårt exempel</seg>
            <seg>komma att anstränga sig för att en gång kunna prestera en förmögenhet lika</seg>
            <seg>stor som den som den avlidne, lämnade efter sig och som alltså då skall i beskattningsavseende</seg>
            <seg>behandlas på enahanda sätt? Sedan vet man ju inte, hur</seg>
            <seg>lång tid de få på sig. Det kan tänkas, att den ene av dem är borta redan</seg>
            <seg>efter ett par år, och då blir det ånyo kvarlåtenskapsskatt och arvsskatt på</seg>
            <seg>den del av förmögenheten, som han mottagit. Det må ursäktas mig, om jag</seg>
            <seg>1 motsats till herr Sjödahl med sådana exempel för ögonen inte gärna kan</seg>
            <seg>tänka mig någonting annat än att ett realiserande av skatteplaner av denna</seg>
            <seg>beskaffenhet måste medföra förödande verkningar på sparviljan och viljan</seg>
            <seg>att överhuvud taget ekonomiskt hävda sig.</seg>
            <seg>När det gällde penningpolitiken och upprätthållandet av vårt penningvärde</seg>
            <seg>yttrade hans excellens statsministern något om att det säkraste medlet att</seg>
            <seg>komma till rätta med den fortgående penningvärdesförsämringen kanske vore</seg>
            <seg>ett effektivt frivilligt sparande. Man kan instämma i det. Men hur behandlas</seg>
            <seg>nu spararna egentligen? Ja, det torde de flesta av oss vara på det klara med.</seg>
            <seg>Jag skall dock tillåta mig anföra ett exempel, som jag hämtat från ett föredrag,</seg>
            <seg>hållet vid någon sparbanksförenings årsmöte. Om vi tänka oss, att det</seg>
            <seg>gäller pengar, som äro placerade i bank, mot inteckning, i livförsäkringar, i</seg>
            <seg>statsobligationer eller på liknande sätt, kan man fråga, hur realvärdet av</seg>
            <seg>ett sådant kapital har utvecklats sedan åtskillig tid tillbaka, exempelvis under</seg>
            <seg>de närmast förflutna femtio åren. Det visar sig då, att om en sparare, som</seg>
            <seg>år 1896 förfogade över 1000 kronor, placerade på det sätt jag nyss antydde,</seg>
            <seg>år 1946 skulle ha ett kapital med samma köpkraft, härför skulle krävas icke</seg>
            <seg>mindre än 3330 kronor. Men det är inte nog med detta, att köpkraften hos</seg>
            <seg>Lördagen den 18 januari 1947. Nr 3. 11</seg>
            <seg>Statsverkspropositionen m. nn. (Forts.)</seg>
            <seg>hans tusenlapp sjunkit på det sättet. Den nominella avkastningen har också</seg>
            <seg>sjunkit med ungefär hälften — från 40 å 50 kronor till 25 kronor. Resultatet</seg>
            <seg>blir alltså, att spararen av årgång 1896 nu kan köpa blott mellan en femtedel</seg>
            <seg>och en sjättedel så mycket varor för avkastningen på sin tusenlapp som han</seg>
            <seg>kunde köpa sagda år. Men det räcker inte heller med detta, mina damer och</seg>
            <seg>herrar, utan härtill kommer också den stegring av beskattningen, som har ägt</seg>
            <seg>rum under tiden och som gör, att spararens ställning blir väsentligt sämre</seg>
            <seg>än vad jag förut i mitt exempel har antytt.</seg>
            <seg>Man kan ställa den frågan, jag upprepar det: är det klart, att man med</seg>
            <seg>sådana fakta för ögonen och de Wigforsska skatteplanerna i huvudsak förverkligade</seg>
            <seg>skall kunna hoppas på. ett effektivt sparande i fortsättningen? Jag</seg>
            <seg>tillåter mig tvivla på den saken. .</seg>
            <seg>Låt mig ta ytterligare ett exempel! Vi tänka oss, att vi ha ett aktiebolag,</seg>
            <seg>som vill konsolidera sin ställning med hänsyn till eventuella konjunkturförändringar</seg>
            <seg>i framtiden, med hänsyn till angelägenheten att garantera sin</seg>
            <seg>personal ständig sysselsättning, i utvidgningssyfte eller dylikt. Om detta bolag</seg>
            <seg>vill överföra till sina reserver ett belopp av 100 000 kronor, hur mycket behövs</seg>
            <seg>det då i vinst, för att det skall kunna förfara på det sättet med det Wigforsska</seg>
            <seg>skatteförslaget eller sakkunnigbetänkandet förverkligat? Det krävs,</seg>
            <seg>såvitt jag förstår, ungefär 190000 kronor. Om alltså företaget skall avsätta</seg>
            <seg>100 000 kronor, måste det kunna uppvisa en vinst på inemot 200 000 kronor.</seg>
            <seg>I sådant läge vill man försätta företagen, samtidigt som man stiftat lagar</seg>
            <seg>om betydande tvångsavsättningar till reservfonder, till skuldregleringsfonder</seg>
            <seg>m. m.</seg>
            <seg>Jag träffade häromdagen en stockholmare, som jag känner mycket väl. Han</seg>
            <seg>talade om dessa skatteplaner. Hans inkomst nu var ca 15 000 kronor. Genom</seg>
            <seg>ett sparsamt leverne och omtänksamhet hade han lyckats betala sina studieskulder</seg>
            <seg>och skaffa sig ett litet kapital, som uppgick till nära 20 000 kronor.</seg>
            <seg>Han sade: »Skall jag anstränga mig för att spara något därutöver? Jag</seg>
            <seg>skulle kanske kunna spara en tusenlapp om året. Vad blir emellertid resultatet</seg>
            <seg>av detta sparande? Jo, om jag tar hänsyn till statsbeskattningen och den</seg>
            <seg>kommunala beskattningen, som ju i Stockholm är ytterst gynnsam i jämförelse</seg>
            <seg>med förhållandena ute i landet i övrigt, skulle av avkastningen av</seg>
            <seg>denna tusenlapp åtgå till skatter drygt två tredjedelar.&gt; Han skulle få kvar</seg>
            <seg>— om han vore norrlänning och intresserad av norrländsk avkvavit —</seg>
            <seg>ungefär så mycket som behövs för att täcka den indirekta skatt, som utgår vid</seg>
            <seg>inköp av en liter sådan vara. Blir det då inte mera lockande för honom, i</seg>
            <seg>stället för att bemöda sig och spara den där tusenlappen, att konsumera den,</seg>
            <seg>att inrätta sig bekvämt och helt falla tillbaka på sin tjänstepension, sin folkpension</seg>
            <seg>och de sociala förmåner av olika slag, som herr Sjödahl presenterade</seg>
            <seg>under gårdagen? Jag misstänker, att han väljer det senare alternativet. Med</seg>
            <seg>detta exempel vill jag bara ha sagt, att redan, när det är fråga om folk i detta</seg>
            <seg>inkomstläge och i detta blygsamma förmögenhetsläge, komma de Wigforsska</seg>
            <seg>skatteplanerna att få mycket betydande verkningar.</seg>
            <seg>Hur ställer det sig, när det rör sig om andra och större belopp? Jo, om jag</seg>
            <seg>har en inkomst av den storleksordning, som jag nyss antydde, och dessutom en</seg>
            <seg>förmögenhet på exempelvis 300 000 kronor, kommer hela avkastningen av förmögenheten,</seg>
            <seg>om denna avkastning är av normal storlek i förhållande till ränteläget,</seg>
            <seg>inte att räcka till för att täcka de löpande skatterna.</seg>
            <seg>Man talar om angelägenheten av att genomföra en inkomst- och förmögenhetsutjämning!</seg>
            <seg>Ja, det är en målsättning, som man kan tala om, det är en</seg>
            <seg>tankegång, som man i och för sig kan förlika sig med. Men man må för den</seg>
            <seg>skull inte frånsäga sig rätten att pröva, hur detta skall gå till. Man får inte</seg>
            <seg>12 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>heller fullfölja dylika tankegångar, med mindre än att det kan ske utan allvarliga</seg>
            <seg>skadeverkningar eller sociala omvälvningar som fölid.</seg>
            <seg>Det förhåller sig ock så, att den inkomst- och förmögenhetsutjämning, som</seg>
            <seg>man eftersträvar, befinner sig mycket starkt på marsch. Jag har tidigare här i</seg>
            <seg>kammaren i annat sammanhang — det var år 1945 — varit inne härpå, och</seg>
            <seg>jag skall tillåta mig att återge något av vad jag då yttrade.</seg>
            <seg>Jag verkställde en jämförelse med utgångspunkt från taxeringarna till statlig</seg>
            <seg>inkomst- och förmögenhetsskatt åren 1938 och 1944. Denna jämförelse visade</seg>
            <seg>då, att från år 1938 till år 1944 antalet skattskyldiga ökat i inkomstklassen</seg>
            <seg>2 000—3 000 kronor med över 100 000, i inkomstklassen 3 000—5 000 kronor</seg>
            <seg>med 432 000, i inkomstklassen 5 000—8 000 kronor med över 270 000. I inkomstklassen</seg>
            <seg>8 000—12 000 kronor hade antalet inkomsttagare tredubblats, och</seg>
            <seg>i inkomstklassen 12 000—-20 000 kronor hade antalet ökat med 30 000 eller</seg>
            <seg>från 19 700 till 48 400.</seg>
            <seg>Detta betyder, att antalet skattedragare, som från ett lägre inkomstläge</seg>
            <seg>marschera upp i högre inkomstlägen, är mycket stort. Det betyder också, att</seg>
            <seg>den åtrådda inkomstutjämningen i detta land sker utan att man anstränger</seg>
            <seg>sig att på konstlade vägar åstadkomma den. Det är väl även ganska klart. att</seg>
            <seg>om en inkomstutjämning skall eftersträvas, detta helst bör ske på det sättet.</seg>
            <seg>att de lägre inkomsterna, de stora massornas inkomster höjas. Detsamma gäller</seg>
            <seg>givetvis beträffande förmögenheterna, och i fråga om dem har utvecklingen varit</seg>
            <seg>den, att de större förmögenheterna gått starkt nedåt, under det att de mindre</seg>
            <seg>förmögenheterna starkt ökat — inte blott i den utsträckning, som betingas av</seg>
            <seg>penningvärdesförsämringen utan åtskilligt därutöver.</seg>
            <seg>Det förekom också några siffror härom i det anförande jag nyss var inne på.</seg>
            <seg>Om vi tänka oss, att avkastningen av förmögenhet motsvarar vad som betingas</seg>
            <seg>av det aktuella ränteläget, alltså ca 3 procent, och att man har att räkna med en</seg>
            <seg>kommunalskatt, som är vanlig i min hemstad, så skulle en person år 1945, med</seg>
            <seg>enbart förmögenhetsinkomst, även om det gällde ett så lågt taxerat belopp</seg>
            <seg>som 1500 kronor, få betala 19 procent därav i skatt. Vid en inkomst av 4 500</seg>
            <seg>kronor skulle han få betala 32 procent i skatt och vid en inkomst av 7 500 kronor</seg>
            <seg>skulle han få betala 39 procent i skatt. Gällde det en inkomst av 15000</seg>
            <seg>kronor, skulle han få betala 52 procent, och vid en inkomst av 30 000 kronor</seg>
            <seg>skulle han få betala 67 procent i skatt; och skulle han komma upp i ett taxerat</seg>
            <seg>belopp av 90 000 kronor, skulle han få erlägga 92 å 93 procent därav i skatt.</seg>
            <seg>Med de sist angivna siffrorna har jag endast velat antyda, att man inte bör</seg>
            <seg>utgå ifrån att beskattningen kan höjas hur mycket som helst.</seg>
            <seg>När herr Linderot i går skymtade något uttalande om en konferens rörande</seg>
            <seg>sättet att bemästra den fortgående penningvärdesförsämringen och att man</seg>
            <seg>då också kunde komma in på en diskussion om lönerna, sade han, att detta</seg>
            <seg>aldrig finge ifrågakomma. Lönerna måste hållas och icke blott hållas utan</seg>
            <seg>ytterligare stegras; medel för detta ändamål finge tas från de stora förmögenheterna,</seg>
            <seg>sade han, och han angav deras storleksordning.</seg>
            <seg>Ja, följer man denna tankegång och använder det samlade kapitalet till</seg>
            <seg>täckande av lönestegringar, blir det inte så förfärligt mycket till var och en.</seg>
            <seg>På den vägen vinner man i alla fall att förmögenheterna och därmed skatteunderlaget</seg>
            <seg>snabbt försvinna eller minskas, och resultatet, som måhända tilltalar</seg>
            <seg>herr Linderot, bleve att alla finge så att säga börja om ifrån början. Då</seg>
            <seg>skulle vi befinna oss i samma läge som i Ryssland för åtskilliga år sedan.</seg>
            <seg>Där lärer det emellertid nu förhålla sig så, att ingenstädes, i varje fall inte i</seg>
            <seg>vårt land, inkomstförhållandena äro så differentierade eller skiftande de olika</seg>
            <seg>medborgarna emellan som just där. Med sådan utgångspunkt kunde det ju</seg>
            <seg>hända, att herr Linderot ägnade sig åt ekonomisk verksamhet i större utsträck-</seg>
            <seg>Lördagen den 18 januari 1947. Nr 3. 13</seg>
            <seg>Statsverkspropositionen m. m. (Forts.)</seg>
            <seg>ning än för närvarande och, som han kanske menar, med möjligheter till stora</seg>
            <seg>resultat.</seg>
            <seg>Herr Sjödahl var förhoppningsfull nog att tro, att det inte är någon risk</seg>
            <seg>för sparviljan och sparkapitalets eller förmögenheternas bestånd, om man går</seg>
            <seg>in för en skatteskärpning av den beskaffenhet, som nu ifrågasatts. Han tror</seg>
            <seg>alltså, att man utan risk kan leka med sina offer, under det att herr Linderot</seg>
            <seg>vill göra pinan kort. Jag tycker nästan, att herr Linderot är något humanare</seg>
            <seg>till sin läggning än herr Sjödahl — resultatet tror jag dock i båda fallen</seg>
            <seg>blir i stort sett detsamma.</seg>
            <seg>Jag antydde nyss, hur det skulle ställa sig, om man disponerade förmögenheterna</seg>
            <seg>på det sätt, som herr Linderot förordat. Jag skall härtill foga några</seg>
            <seg>sifferuppgifter om hur det skulle ställa sig, därest man förfore på samma</seg>
            <seg>sätt med inkomsterna. Jag har här framför mig en beräkning, avseende det</seg>
            <seg>fall att alla inkomster, i den mån de överstege 12 000 kronor, helt indroges till</seg>
            <seg>det allmänna och att ingen sålunda finge behålla mer än sagda belopp av sin</seg>
            <seg>årliga inkomst. Resultatet bleve då, därest de indragna inkomstbeloppen fördelades</seg>
            <seg>mellan de mindre inkomsttagarna, dem som hade 5000 kronor eller</seg>
            <seg>mindre i egen inkomst, att var och en erhölle 75 kronor. De skulle självfallet</seg>
            <seg>inte bli avsevärt hjälpta med detta; men vilka skulle icke verkningarna för</seg>
            <seg>inkomstbildningen bli i fortsättningen med en sådan ordning?</seg>
            <seg>Man säger, att med dessa skatteförslag avses att åstadkomma lättnad i beskattningen</seg>
            <seg>för de många och höjning för de få; och man illustrerar med olika</seg>
            <seg>siffror de lättnader som man tror sig tillföra vissa inkomstskikt och jämväl</seg>
            <seg>barnförsörjarna i anslutning till de direkta barnbidragen. En lättnad i beskattningen</seg>
            <seg>för de många måste ju verka tilltalande, och det är alldeles klart,</seg>
            <seg>att talet därom ur maktpolitiska och valtaktiska synpunkter också måste få</seg>
            <seg>betydande verkningar. Men när man har sökt uppvisa för det svenska folket,</seg>
            <seg>vilka betydande skattelättnader det skulle vara fråga om, har man inte då</seg>
            <seg>skjutit över målet eller har man inte underlåtit att säga hela sanningen?</seg>
            <seg>Om man skall söka åstadkomma en skattelättnad, måste jämförelsen gälla</seg>
            <seg>icke dagens och morgondagens läge utan det gällande systemet sådant det en</seg>
            <seg>gång avsetts och det nya systemet. Det förra infördes år 1938. Penningvärdesförsämringen</seg>
            <seg>sedan dess kan ju uppskattas mycket olika, men det förefaller</seg>
            <seg>som om man inte hölle sig i överkant, om man säger, att den utgör åtminstone</seg>
            <seg>40 procent. En inkomsttagare med 2000 kronors inkomst vid tiden</seg>
            <seg>för krigets utbrott skulle alltså nu ha 2 800 kronors inkomst, och en inkomsttagare,</seg>
            <seg>som hade 3 000 kronors inkomst då, skulle nu ha 4200 kronors inkomst</seg>
            <seg>etc. Denna högre nominella inkomst har emellertid inte större köpkraft</seg>
            <seg>eller realvärde än den tidigare lägre inkomsten hade. Eftersom inkomstbeskattningen,</seg>
            <seg>sådan den nu är och enligt de sakkunnigas förslag blir, är starkt</seg>
            <seg>progressiv, få väl icke ens de mindre inkomsttagarna någon lägre beskattning</seg>
            <seg>än de hade vid krigets början eller den närmaste tiden därefter. Jag har inte</seg>
            <seg>några siffror på detta och har alltså inte utfört några egna beräkningar, men</seg>
            <seg>jag utgår ifrån att finansministern, när propositionen med det nya skatteförslaget</seg>
            <seg>framlägges, kommer att klarlägga innebörden av det spörsmål jag</seg>
            <seg>här berört. Men resultatet blir säkerligen, att skattebelastningen icke ens för</seg>
            <seg>de lägre inkomstskikten kommer att uppvisa någon förbättring eller lättnad</seg>
            <seg>i jämförelse med läget för exempelvis 4 å 5 år sedan; den utgör på sin höjd</seg>
            <seg>en anpassning i förhållande till penningvärdesförsämringen och ingenting</seg>
            <seg>annat.</seg>
            <seg>Samma resonemang kan föras i fråga om barnbidragen. Man höjer ortsavdraget,</seg>
            <seg>d. v. s. grundavdraget och familjeavdraget för hustrun så, att kompensation</seg>
            <seg>skall erhållas för penningvärdesförsämringen, dock i det samman-</seg>
            <seg>14 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>hanget beräknad till allenast cirka 30 procent. Men, när man resonerar om</seg>
            <seg>barnbidragen och dessas verkningar, bibehåller man såsom utgångspunkt deras</seg>
            <seg>nuvarande nominella belopp och kommer så fram till att det blir den fördelen</seg>
            <seg>för en barnförsörjare, som har den eller den försörjningsplikten, och den fördelen</seg>
            <seg>för en annan barnförsörjare, som har den eller den försörjningsplikten</seg>
            <seg>etc. :</seg>
            <seg>Försämring skulle däremot inträda endast för ett relativt litet antal skattskyldiga.</seg>
            <seg>I fråga om exempelvis ortsgrupp V skulle enligt de sakkunniga</seg>
            <seg>förbättring inträda för makar med 1 å 2 barn upp till taxerade belopp på</seg>
            <seg>12 000 å 13 000 kronor, för makar med 3 barn upp till cirka 12 000 kronor</seg>
            <seg>och för makar med 4 barn upp till 10 000 å 12 000 kronor. Detta om man räknar</seg>
            <seg>med de gällande, på grund av penningvärdesförsämringen numera alltför</seg>
            <seg>låga avdragen. Man bör väl emellertid räkna med att, om barnavdragen inte</seg>
            <seg>skulle borttas, det vore nödvändigt med en höjning av dem också. Avdraget</seg>
            <seg>1 ortsgrupp V för äkta makar utan barn skall enligt de sakkunnigas förslag</seg>
            <seg>höjas från 2 280 kronor, bankat belopp, till 3 000 kronor, d. v. s. med 31?/, 4.</seg>
            <seg>Med en motsvarande höjning av barnavdragen skulle man komma upp till</seg>
            <seg>1223 kronor för första och andra barnet och 1 854 kronor för tredje och fölJande</seg>
            <seg>barn. Man kan kanske nöja sig med att räkna med resp. 1 200 och 1 800</seg>
            <seg>kronor. Ser man då efter, vad det betyder att eliminera dessa barnavdrag och</seg>
            <seg>ersätta dem med direkt barnbidrag enligt de sakkunnigas förslag, finner man,</seg>
            <seg>att det innebär skatteökning för makar med 1 och makar med 3 barn redan vid</seg>
            <seg>en taxerad inkomst understigande 8 000 kronor, och för makar med 2 och makar</seg>
            <seg>med 4 barn vid en taxerad inkomst understigande 9 000 kronor. Det blir</seg>
            <seg>alltså ett väsentligt större antal barnförsörjare än som de sakkunniga låtsas</seg>
            <seg>om, som kunna känna sig misshandlade genom förslaget om barnavdragens avskaffande.</seg>
            <seg>Ändå har man här räknat med en så låg kompensation för penningvärdesförsämringen</seg>
            <seg>som med 30 4.</seg>
            <seg>Jag skall inte närmare ingå på de principiella synpunkterna beträffande</seg>
            <seg>dessa barnavdrag resp. barnbidrag, det kommer säkerligen att bli tillfälle därtill</seg>
            <seg>i andra sammanhang. Jag vill dock påpeka, att de synpunkter, som hitintills</seg>
            <seg>varit grundläggande för dessa avdrag, innebära, att avdragen eller motsvarande</seg>
            <seg>belopp inte skola inräknas i den inkomstandel, som kan anses representera</seg>
            <seg>skatteförmågan. Den del av den skattskyldiges intjänade inkomst, som</seg>
            <seg>åtgår eller tages i anspråk för barnkostnaden, är m. a. o. obefintlig ur beskattningssynpunkt.</seg>
            <seg>Den antages icke — jag upprepar det — i någon mån</seg>
            <seg>bidraga till att öka vederbörandes skatteförmåga, den anses ha samma verkan</seg>
            <seg>som andra omkostnader, som nedbringa nettoinkomsten, såsom periodiskt understöd,</seg>
            <seg>försäkringspremier, resekostnader, skuldräntor och annat. Man kan</seg>
            <seg>alltså säga, att om barnavdragen avskaffas, är detta liktydigt med att man pålägger</seg>
            <seg>barnförsörjaren en progressiv tilläggsskatt av samma storlek som barnkostnaderna</seg>
            <seg>och stigande med barnantalet. Att söka kompensera denna tillläggsskatt</seg>
            <seg>genom lika barnbidrag måste leda till ett ur beskattningssynpunkt</seg>
            <seg>otillfredsställande resultat. Barnavdragens borttagande skulle sålunda enligt</seg>
            <seg>den tidigare vedertagna uppfattningen innebära, att barnförsörjarna påföras</seg>
            <seg>skatteunderlag, som sakna bärkraft, och att man på en omväg skärper den progressiva</seg>
            <seg>beskattningen för denna grupp av skattskyldiga. Ett sådant betraktelsesätt</seg>
            <seg>kan med lika rätt draga med sig den konsekvensen att även övriga</seg>
            <seg>ortsavdrag böra avskaffas såsom innebärande obehöriga skattelättnader, enär</seg>
            <seg>den del av barnförsörjarens inkomst, som åtgår för tillgodoseende av hans egna</seg>
            <seg>och hustruns elementära behov, har lika stor skattekraft som den för barnens</seg>
            <seg>uppehälle nödvändiga delen därav.</seg>
            <seg>Herr Wigforss uttalar nu någon gång meningar, som man också kan instäm-</seg>
            <seg>Lördagen den 18 januari 1947. Nr 3. 15</seg>
            <seg>Statsverkspropositionen m. m. (Forts.)</seg>
            <seg>ma i. För något år sedan förklarade han, att »den stora vägen mot en förbättring</seg>
            <seg>av hela folkets levnadsstandard är en förbättring av produktionen». Med</seg>
            <seg>mina antydningar har jag endast velat uttrycka de starkaste tvivel beträffande</seg>
            <seg>möjligheten att på den väg, som de aktuella skatteplanerna anvisa, komma</seg>
            <seg>fram till någon förbättring av produktionen. Jag tror inte på det, jag</seg>
            <seg>tror inte att man på sådana vägar befordrar lösningen av våra betydelsefullaste</seg>
            <seg>och viktigaste nationella problem, ekonomiskt och socialt. Vi befordra</seg>
            <seg>inte heller på sådana vägar ordning, effektivitet, förtröstan och framtidstro.</seg>
            <seg>Vi komma att skapa missmod hos människorna, och vi komma att föranleda</seg>
            <seg>sociala omvälvningar, som vi inte ha gjort oss någon möda att reflektera över.</seg>
            <seg>Herr Sjödahl ställde den frågan: hur skola vi få pengar till skatter i fortsättningen,</seg>
            <seg>och hur skola vi klara våra utgifter för socialvårdande ändamål?</seg>
            <seg>Om man i likhet med mig hyser den meningen, att man genom att följa de</seg>
            <seg>sakkunniga kommer att eliminera sparandet samt minska människornas vilja,</seg>
            <seg>energi och intresse att hävda sig i olika sammanhang, så klarar herr Sjödahl</seg>
            <seg>sig inte alls på längre sikt med denna skattereform. Han kommer att minska</seg>
            <seg>skatteunderlaget, och i samma mån han minskar detta, måste han gå längre och</seg>
            <seg>längre och hårdare och hårdare ned i inkomstskikten, även de lägsta. Med sådana</seg>
            <seg>utgångspunkter är det mycket svårt för att icke säga omöjligt att instämma</seg>
            <seg>i herr Sjödahls sats att förverkligandet av detta förslag utgör ett steg</seg>
            <seg>på demokratiens bana. I varje fall kan man då i begreppet demokrati icke inlägga</seg>
            <seg>den betydelse, som man eljest gärna önskar inlägga däri.</seg>
            <seg>Jag skall härefter övergå till några reflexioner, som äro något norrlandsbetonade.</seg>
            <seg>En min kamrat på västernorrlandslänsbänken talade under gårdagen om de</seg>
            <seg>väglösa bygdernas problem, om skogsbygdens folk, om den oro, som nu fanns på</seg>
            <seg>det hållet, och om angelägenheten av att förbättra vägarna. I vad denne talare</seg>
            <seg>anförde kan j Jag instämma. Jag skulle vilja tillfoga några allmänna synpunkter.</seg>
            <seg>De flesta av oss äro väl -på det klara med att ett väl ordnat kommunikationsväsen</seg>
            <seg>som regel utgör en nödvändig betingelse för ett framgångsrikt</seg>
            <seg>arbetande näringsliv. Ur samhällsekonomisk synpunkt bör man också vid</seg>
            <seg>kommunikationsväsendets utformning beakta icke blott de aktuella eller bestående</seg>
            <seg>förhållandena utan även så långt möjligt de behov, som av utvecklingen</seg>
            <seg>kunna föranledas.</seg>
            <seg>Om det är riktigt att tala om en viss efterblivenhet för Norrlands vidkommande</seg>
            <seg>i fråga om den industriella utvecklingen och näringslivet i övrigt, jag</seg>
            <seg>bortser därvid självfallet från våra mycket moderna skogsindustrier, måste</seg>
            <seg>orsakerna därtill väsentligen vara att tillskriva mindre gynnsamma kommunikationsförhållanden.</seg>
            <seg>Norrland har nämligen icke satts i tillfälle att i tillnärmelsevis</seg>
            <seg>samma omfattning som andra och sydligare belägna landsdelar utnyttja</seg>
            <seg>de moderna kommunikationsmedlen för sin utveckling och sitt framåtskridande.</seg>
            <seg>Den nu arbetande norrlandskommittén har också i ett nyligen avgivet</seg>
            <seg>betänkande fastslagit, att behovet av förbättrade kommunikationer och</seg>
            <seg>transportmöjligheter är trängande i Norrland samt att målet måste vara att</seg>
            <seg>minska de olikheter i kommunikationshänseende, som föreligga mellan denna</seg>
            <seg>landsdel och landet i övrigt, och på så sätt åstadkomma att åtminstone för de</seg>
            <seg>tätare bebyggda områdena av Norrland betingelserna för industriens lokalisering</seg>
            <seg>och befolkningens trivsel ej alltför mycket avvika från dem, som kunna</seg>
            <seg>erbjudas 1 södra och mellersta Sverige.</seg>
            <seg>Jag kan tänka mig, att den inställning, som jag här tillåtit mig antyda, delas</seg>
            <seg>av de flesta. Men om så är fallet, framstår det säkerligen såsom något överraskande,</seg>
            <seg>om jag vågar göra gällande, att exempelvis de taxor för godsbefordran,</seg>
            <seg>som nu belasta norrlandstransporterna vid jämförelse med de trans-</seg>
            <seg>16 NI 8, Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>porter på statens järnvägar, vilka icke beröra Norrland, ställa sig synnerligen</seg>
            <seg>ogynnsamma. Jag vill med detta ha sagt, att, med mitt sätt att se, de långa</seg>
            <seg>transporternas bidrag till statens järnvägars driftkostnader äro väsentligt större,</seg>
            <seg>än då fråga är om de korta och medellånga avstånden.</seg>
            <seg>Från tiden efter det första världskriget har också den taxepolitiska utvecklingen</seg>
            <seg>varit relativt ogynnsam, vad angår de långa transportavstånden, medan</seg>
            <seg>betydande sänkningar av jJärnvägstaxorna ägt rum på korta och medellånga avstånd,</seg>
            <seg>detta främst på grund av konkurrensen från den snabbt expanderande</seg>
            <seg>bilismen. Denna kan ju på långa avstånd inte konkurrera så starkt med järnvägarna.</seg>
            <seg>Särskilt för Norrland och dess näringsliv har detta varit till nackdel</seg>
            <seg>med hänsyn just till de långa avstånden vid i främsta rummet transporterna till</seg>
            <seg>och från Norrland. Att märka är vidare, att de särskilda fraktnedsättningar för</seg>
            <seg>Norrland, som allt sedan år 1895 tillämpats för vissa betydelsefulla livsmedel</seg>
            <seg>— den s. k. norrlandstariffen — i väsentlig utsträckning försvunnit i och med</seg>
            <seg>ikraftträdandet år 1930 av ny järnvägstaxa.</seg>
            <seg>Det stora och särskilt för Norrland och dess utveckling så utomordentligt betydelsefulla</seg>
            <seg>problem eller komplex av problem, som jag här tillåtit mig antyda,</seg>
            <seg>skulle jag enträget vilja rekommendera till herr kommunikationsministerns energiska</seg>
            <seg>överväganden. Han finns ju inte här i kammaren, men jag utgår ifrån att</seg>
            <seg>han får del av protokollet. Jag vågar också hoppas, att detta övervägande skall</seg>
            <seg>bliva välvilligt samt först och sist leda till snabba, positiva resultat. Jag tänker</seg>
            <seg>mig att norrlandskommitténs av mig åberopade betänkande skall i sådant</seg>
            <seg>sammanhang visa sig inrymma åtskilligt av värde.</seg>
            <seg>Efter denna något ödmjuka vädjan till herr kommunikationsministern är det</seg>
            <seg>inte utan ledsnad, som jag måste anmäla ett bestämt missnöje med en hans särskilda</seg>
            <seg>åtgärd, som åtminstone från mina utgångspunkter måste allvarligt beklagas;</seg>
            <seg>frågan antyddes också med något ord under gårdagens debatt.</seg>
            <seg>Sedan många år tillbaka har elektrifieringen av den s. k. ostkustbanan varit</seg>
            <seg>aktuell. Önskemålen därom ha i olika sammankang framförts till regeringen,</seg>
            <seg>till riksdagen och till järnvägsstyrelsen från företrädare av norrländskt näringsliv</seg>
            <seg>och andra intressen. Från början såg det mörkt ut. Så småningom trädde diskussionen</seg>
            <seg>om denna elektrifiering mera i förgrunden, och man kan nästan säga,</seg>
            <seg>att den fick plats på programmet. Då började emellertid det statliga övertagandet</seg>
            <seg>av de enskilda järnvägarna att sättas i system, och allt eftersom detta</seg>
            <seg>förstatligande genomfördes och den ena enskilda järnvägen efter den andra</seg>
            <seg>inkopplades i statsbanenätet, ansågs det, att dessa enskilda järnvägar skulle</seg>
            <seg>i ,elektrifieringshänseende gå före ostkustbanan — denna ställdes alltså i</seg>
            <seg>bålkoramden. Under förra året, i en skrivelse av den 31 augusti, gjordes så</seg>
            <seg>en framstöt från järnvägsstyrelsens sida, där det bestämt hävdades, att så</seg>
            <seg>snart de nu pågående arbetena med järnvägselektrifieringen voro slutförda,</seg>
            <seg>skulle andra järnvägar ställas i förgrunden, främst då ostkustbanan, åtminstone</seg>
            <seg>sträckan Gävle—Söderhamn—Kilafors. Norrlänningarna kände sig glada</seg>
            <seg>över detta och menade, att nu skulle det äntligen bli någonting av. Det</seg>
            <seg>fanns ju inte anledning att förvänta någonting annat. Järnvägsstyrelsen hade</seg>
            <seg>också betonat, att programmet borde genomföras med all den snabbhet som</seg>
            <seg>förhållandena tilläte, och eftersom ostkustbanan, som redan nämnts, stod</seg>
            <seg>främst på programmet, trodde man att det inte skulle dröja länge. Det förhåller</seg>
            <seg>sig också så, att de ekonomiska kalkylerna för denna elektrifiering äro</seg>
            <seg>gynnsamma, det har betonats av järnvägsstyrelsen och vitsordats av departementschefen.</seg>
            <seg>Nu ställer sig emellertid departementschefen, till norrlänningarnas stora</seg>
            <seg>missräkning, kallsinnig till denna ur järnvägsstyrelsens synpunkt så angelägna</seg>
            <seg>elektrifiering. Han förordar sålunda uppskov med statsbanenätets fort-</seg>
            <seg>Lördagen den 18 januari 1947. Nr 3. 17</seg>
            <seg>Statsverkspropositionen m. m. (Forts.)</seg>
            <seg>satta elektrifiering »i avbidan på att materielsituationen och läget på arbetsmarknaden</seg>
            <seg>bli gynnsammare än nu är fallet.&gt; Med sådan utgångspunkt anser</seg>
            <seg>sig departementschefen icke böra ingå på ens någon prövning av det av järnvägsstyrelsen</seg>
            <seg>framlagda programmet för den fortsatta elektrifieringen. Däremot</seg>
            <seg>diskuterar han exempelvis sådana ting som användandet av eventuellt</seg>
            <seg>överflödig elektrifieringspersonal, som Järnvägsstyrelsen nu håller sig med,</seg>
            <seg>för andra ändamål än den är avsedd för. Denna omständighet liksom ock saknaden</seg>
            <seg>av varje antydan om det av departementschefen förordade uppskovets</seg>
            <seg>sannolika längd understryker allvaret i det missmod, som departementschefen</seg>
            <seg>genom sitt dekret utlöst 1 vida kretsar inom Norrlands tvenne sydligaste län.</seg>
            <seg>Den talare, som berörde denna fråga i går, yttrade något om att man ofta</seg>
            <seg>möter det talesättet, att avbrytandet av järnvägselektrifieringen är att hänföra</seg>
            <seg>till verkningar av det s. k. ryssavtalet, vid vars tillkomst man förmodade</seg>
            <seg>icke skulle ha behörigen beaktats vår produktionskapacitet och vår tillgång</seg>
            <seg>på råvaror, materiel och arbetskraft. Jag vill inte röra vid den saken. Jag</seg>
            <seg>vill blott säga, att jag mycket väl kan tänka mig, att våra handelspolitiska</seg>
            <seg>engagemang överhuvud taget inverkat och komma att inverka på möjligheterna</seg>
            <seg>att fullfölja angelägna åtgärder inom landet. Det är naturligt, att det</seg>
            <seg>förhåller sig på det sättet. Dessa frågor voro emellertid föremål för mycket</seg>
            <seg>ingående resonemang under förliden höst, och det tjänar ingenting till att</seg>
            <seg>taga upp en debatt om dem nu. Jag kan också ställa mig en smula förstående</seg>
            <seg>till att denna elektrifiering av ostkustbanan jämte andra räntabla investeringsobjekt</seg>
            <seg>måste tills vidare undanskjutas av brist på materiel och arbetskraft;</seg>
            <seg>det är en sak som man måhända nödgas acceptera i och för sig. Jag kan gå</seg>
            <seg>något längre och säga att jag förutsätter såsom möjligt, att på vissa håll en</seg>
            <seg>viss tvekan kan råda huruvida ostkustbanans elektrifiering är av större angelägenhetsgrad</seg>
            <seg>än det norrländska järnvägs- och billinjenätets utbyggnad</seg>
            <seg>inom områden, som nu äro i stort behov av förbättrade reguljära förbindelser.</seg>
            <seg>Men problemet är inte det,. att man får någonting annat i stället för ostkustbanans</seg>
            <seg>elektrifiering. Man har inte att vänta initiativ i något hänseende,</seg>
            <seg>som Jag här har tagit sikte på, och jag tycker inte att det är riktigt, att</seg>
            <seg>Norrland och norrlänningarna skola utsättas för den ena missräkningen efter</seg>
            <seg>den andra, i synnerhet som jag skulle tro, att det inte skulle krävas så särskilt</seg>
            <seg>stora uppoffringar av materiel och arbetskraft för att ostkustbanans</seg>
            <seg>elektrifiering äntligen skulle påbörjas i den ordning, som järnvägsstyrelsen</seg>
            <seg>har förutsatt. Jag vill därför vädja till kommunikationsministern, att han</seg>
            <seg>måtte anstränga sig för att om möjligt finna utvägar att påbörja elektrifieringen</seg>
            <seg>av ostkustbanan i denna omfattning.</seg>
            <seg>Jag hoppas också, att statsutskottet, när det kommer in på prövningen av</seg>
            <seg>dessa ting, skall finna motiverat att intaga en ståndpunkt som sammanfaller</seg>
            <seg>med vad jag här antytt. Det skulle vara ledsamt, om frågan om ostkustbanans</seg>
            <seg>elektrifiering ännu en gång skulle bringas i det hopplösa läge, vari den försattes,</seg>
            <seg>när statens inlösen av de enskilda järnvägarna började och elektrifieringen</seg>
            <seg>därav vidtogs.</seg>
            <seg>En annan fråga, "kanske av något mindre vikt än den jag nu berört, skulle</seg>
            <seg>Jag vilja säga ett par ord om. Det är ingen ny fråga; jag har varit inne på</seg>
            <seg>den tidigare. Det finns ju någonting som kallas trafikskatt och som beräknas</seg>
            <seg>ge en avkastning på 30 miljoner kronor för nästa budgetår mot 29 miljoner</seg>
            <seg>för det löpande. Det är en skatt på person- och resgodstrafiken. Det är klart,</seg>
            <seg>att det är i synnerhet de, som ha att kämpa med de långa avstånden, som</seg>
            <seg>kännbarast drabbas av denna beskattning, och dessa människor ha dock att</seg>
            <seg>kämpa med andra och stora svårigheter, som sammanhänga just med de stora</seg>
            <seg>avstånden. Det måste därför framstå såsom anmärkningsvärt, att man en</seg>
            <seg>Första kammarens protokoll 1947. Nr 3. 2</seg>
            <seg>18 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>gång har varit med om att införa denna skatteform. Detta skedde ju år 1942.</seg>
            <seg>Jag menar nu, att den bör avskaffas, dock att detta icke får ske i annat sammanhang</seg>
            <seg>än under tillbörligt beaktande av de penningspolitiska verkningarna</seg>
            <seg>därav. Men finns det inga betänkligheter ur sådan synpunkt, förefaller det</seg>
            <seg>naturligt, om finansministern skulle så snart som möjligt för riksdagen framlägga</seg>
            <seg>förslag om borttagande av denna skatt. Det torde också ligga till på</seg>
            <seg>det sättet, att järnvägsstyrelsen avser att komma fram med något förslag i</seg>
            <seg>detta hänseende, och då hoppas jag, att detta skall leda till resultat.</seg>
          </u>
          <u>
            <seg>Herr statsrådet Nilsson: Herr talman! Frågan om kapitalinvesteringarna</seg>
            <seg>för den fortsatta järnvägselektrifieringen kan givetvis inte betraktas som en isolerad</seg>
            <seg>företeelse. Den måste tvärtom infogas i den allmänna investeringspolitiken.</seg>
            <seg>Huvudparten av de statliga investeringarna, om man undantar bostadsbyggandet,</seg>
            <seg>faller på kommunikationsdepartementet, och inom dess verksamhetsområde</seg>
            <seg>är investeringen för statens affärsverksfonder den största. För budgetåret</seg>
            <seg>1945/46 uppgick anslaget på riksstaten till 304 miljoner kronor, året därpå</seg>
            <seg>höjdes det till 348 miljoner, vilket utgör en höjning med 14 procent. Ett studium</seg>
            <seg>av budgetredovisningen visar emellertid, att medelsförbrukningen icke</seg>
            <seg>motsvarar medelsanvisningen under budgetåret 1945/46, och troligt är att under</seg>
            <seg>innevarande budgetår vi icke kunna uppnå en större medelsförbrukning.</seg>
            <seg>Riksdagen har ju för övrigt vid mer än ett tillfälle påtalat, att reservationer</seg>
            <seg>i mycket betydande utsträckning stå till Kungl. Maj:ts förfogande.</seg>
            <seg>Vid budgetbehandlingen 1 kommunikationsdepartementet har det framgått,</seg>
            <seg>att de affärsdrivande verken för budgetåret 1947/48 äskat anslag på 417 milJoner</seg>
            <seg>kronor. Detta innebär en ökning med omkring 37 procent jämfört med</seg>
            <seg>1945/46, och var och en förstår, att vi i nuvarande krisläge icke ha möjlighet</seg>
            <seg>att genomföra en investeringsverksamhet av denna storlek. Jag har därför</seg>
            <seg>förordat att investeringsanslaget till statens affärsverksfonder skulle bestämmas</seg>
            <seg>till 337 miljoner kronor, vilket innebär en minskning, jämfört med föregående</seg>
            <seg>år, med endast 11 miljoner kronor. Jag är fullt medveten om att dessa investeringar</seg>
            <seg>icke kunna genomföras, men jag har ansett det vara klokt att icke ytterligare</seg>
            <seg>beskära verksstyrelsernas äskanden, enär en rörelsefrihet är önskvärd</seg>
            <seg>och utrymme bör finnas för val mellan de olika investeringsändamålen.</seg>
            <seg>Nu har man att ta ställning till var begränsningarna skola göras. Denna</seg>
            <seg>uppgift är i och för sig ganska delikat. Riktpunkten för ens handlande måste</seg>
            <seg>vara att ur helhetens synpunkt uppnå ett så tillfredsställande resultat som</seg>
            <seg>möjligt. Denna påtvungna återhållsamhet måste givetvis drabba vissa enstaka</seg>
            <seg>lokala intressen, och samtidigt kan man icke uppnå den önskade standardhöjningen</seg>
            <seg>på andra områden. Det är ju klart att det beslut som fattats beträffande</seg>
            <seg>ostkustbanan måste medföra lokal besvikelse, men man måste börja någonstädes,</seg>
            <seg>när man skall göra denna investeringsbegränsning. Man har sagt, att detta</seg>
            <seg>är ett uttryck för lättsinne av kommunikationsministern, men eftersom tågen</seg>
            <seg>för närvarande ändå kunna gå, har jag, när angelägenhetsgraden avvägdes,</seg>
            <seg>fastnat för att man tills vidare måste göra halt vid järnvägselektrifieringen.</seg>
            <seg>Jag vill emellertid påminna om ett par fakta i samband med elektrifieringen.</seg>
            <seg>Jag vill erinra om att 1945 var 39 procent av hela statsbanenätet elektrifierat,</seg>
            <seg>men på dessa linjer utfördes 84 procent av trafikarbetet, medan återstoden, sålunda</seg>
            <seg>16 procent, huvudsakligen ombesörjdes av ång- och rälsbusslinjer. Givet</seg>
            <seg>är, att sedan man genomfört de nu pågående elektrifieringarna, kommer elektrifieringens</seg>
            <seg>andel att ytterligare ökas. Jag kan väl erkänna, att, som åtskilliga</seg>
            <seg>andra här påpekat, elektrifieringen av de återstående trafikstarka bandelarna</seg>
            <seg>skulle vara förenad med mycket stora fördelar i nuvarande läge, men det måste</seg>
            <seg>dock sägas, att elektrifieringarna icke äro ett av de allra starkaste investerings-</seg>
            <seg>Lördagen den 18 januari 1947. Nr 3. 19</seg>
            <seg>Statsverkspropositionen m. m. (Forts.)</seg>
            <seg>behoven. För att ta ett annat exempel kan jag nämna, att utbyggandet av vattenkraftsanläggningarna,</seg>
            <seg>som utgöra en av nyckelindustrierna, knappast kan</seg>
            <seg>beskäras utan mycket allvarliga följder för hela vårt ekonomiska liv. Det är</seg>
            <seg>därför som vattenfallsstyrelsens anslagsäskanden i detta läge ha gått före järnvägsstyrelsens.</seg>
            <seg>Man har talat en del om andra anledningar än de penningpolitiska till att</seg>
            <seg>dessa arbeten nu i varje fall fördröjts eller ställts i viss mån på framtiden. Jag</seg>
            <seg>kan medge, att det också skulle förorsaka vissa praktiska svårigheter att genomföra</seg>
            <seg>en elektrifiering. Järnvägsstyrelsen hade förutsatt ett medelsbehov</seg>
            <seg>på endast 10 miljoner kronor för vissa förberedande arbeten. Av nämnda belopp</seg>
            <seg>belöpa 6 miljoner på banförstärkningsarbeten, d. v. s. rälsbyten, banförstärkningar,</seg>
            <seg>kurvomläggningar m. m. En av de trånga sektorerna för närvarande</seg>
            <seg>har man emellertid vid rälsproduktionen och inte vid den elektriska materielen,</seg>
            <seg>som det här ofta är tal om. Enligt vad industrikommissionen upplyser</seg>
            <seg>erfordras för statens Järnvägars behov 24 000 ton räls under 1947, men Domnarvets</seg>
            <seg>järnverk, som är ensam tillverkare av räls, kan icke leverera mer än</seg>
            <seg>19 200 ton till statens järnvägar. Denna kvantitet torde i sin helhet komma att</seg>
            <seg>användas för det ordinära rälsbytet, och något nämnvärt överskott kan därför</seg>
            <seg>icke påräknas för exempelvis dubbelspårsbyggnader, där man också har begränsat</seg>
            <seg>investeringarna ganska väsentligt. I detta läge skulle det knappast ens</seg>
            <seg>vara tänkbart att göra de rälsbyten som erfordras för förberedande av elektrifieringen.</seg>
            <seg>Jag säger detta i anledning av den fråga, som ställts till mig av herr Tjällgren,</seg>
            <seg>i går, då han undrade om ryssavtalet kunde ha haft någon direkt och</seg>
            <seg>omedelbar verkan på den ståndpunkt som vi intagit i kommunikationsdepartementet</seg>
            <seg>i denna fråga. Jag kan säga, att det inte finns någon punkt i våra avgöranden,</seg>
            <seg>där rysslandsavtalet har spelat någon roll. Upplysningsvis kan</seg>
            <seg>jag för herr Tjällgren nämna, att i den nuvarande verkstadsproduktionen</seg>
            <seg>ingår endast 0,5 procent, som skall levereras till Ryssland. Den trånga sektorn,</seg>
            <seg>när det gäller elektrifieringen, är för närvarande rälsen. Det är vidare önskvärt</seg>
            <seg>1 nuvarande läge, att en viss del av den arbetskraft som användes för dessa</seg>
            <seg>banförstärkningsarbeten, överflyttas till andra, enligt vår förmodan i närvarande</seg>
            <seg>stund mera betydelsefulla arbeten. Med detta tror jag mig ha avfärdat</seg>
            <seg>allt tal om att rysslandsavtalet skulle ha haft någon direkt inverkan på den</seg>
            <seg>ståndpunkt som vi i den aktuella situationen ha intagit beträffande järnvägselektrifieringen</seg>
            <seg>och dess skjutande på framtiden under några år tills vi komma</seg>
            <seg>1 ott läge, där knappheten icke anfäktar oss på samma sätt som i närvarande</seg>
            <seg>stund.</seg>
          </u>
          <u>
            <seg>Herr Wahlund: Herr talman: Herr Velander förde in resonemanget på</seg>
            <seg>skattefrågan och barnbidragsfrågan, och det passar mig utmärkt, i synnerhet</seg>
            <seg>som herr von Heland i går hänvisade till mig i vad det gällde skattefrågorna.</seg>
            <seg>Jag vill då, herr talman, till en början deklarera, att vi från landsbygdspartiet</seg>
            <seg>äro mycket tillfredsställda med att den Wigforsska skatteberedningen och</seg>
            <seg>senare också propositionen följt befolkningsutredningens huvudlinje såtillvida,</seg>
            <seg>att de dyrortsgrupperade ortsavdragen i beskattningen avskaffats vad beträffar</seg>
            <seg>barnen och ersatts med icke dyrortsgrupperade barnbidrag.</seg>
            <seg>I fråga om skatteproblemen i stort vill jag här anknyta till den diskussion</seg>
            <seg>som fördes mellan herr andre vice talmannen och herr von Heland. Det är ju</seg>
            <seg>klart, att det inte kan bestå några stora skillnader mellan de olika partiernas</seg>
            <seg>inställning vad beträffar skattens totala belopp. Vi i landsbygdspartiet ha ju</seg>
            <seg>med glädje medverkat vid de stora sociala reformer som genomförts, i första</seg>
            <seg>20 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>hand då folkpensionsreformen. Och det återstår många sociala åtgärder som</seg>
            <seg>vi vilja ha genomförda, reformer av stor angelägenhetsgrad. De skola betalas</seg>
            <seg>och här gäller inte diskussionen skattens totala belopp; vad vi diskutera är</seg>
            <seg>det sätt, på vilket vi skola ta ut skatten, och det är där det skiljer. Vi tillämpa</seg>
            <seg>samma metoder att resonera som herr andre vice talmannen. Vi verkställa en</seg>
            <seg>avvägning mellan olika skattetyper och en avvägning mellan beskattningen och</seg>
            <seg>olika sociala reformer. Vid en sådan avvägning ha vi kommit till annat resultat</seg>
            <seg>än beredningens majoritet. Vi vilja exempelvis icke vara med om kvarlåtenskapsskatten.</seg>
            <seg>Motiven härför utvecklade herr von Heland i går, och jag</seg>
            <seg>behöver därför inte gå in på dem.</seg>
            <seg>Vad beträffar inkomstbeskattningen så vilja vi ju sänka beskattningen för</seg>
            <seg>de lägre inkomstskikten. Vad diskussionen rör sig om, är skattetrycket i de</seg>
            <seg>högre inkomstskikten. På den punkten ha vi biträtt beredningens majoritet,</seg>
            <seg>men vi ha icke gjort det med entusiasm. Detta deklarerade herr förste vice</seg>
            <seg>talmannen i går. Vi veta, att det höga skattetrycket har påverkat vårt ekonomiska</seg>
            <seg>liv och har påverkat det oförmånligt. Vi veta att de högre inkomsttagarna</seg>
            <seg>och företagarna ha blivit långt mer skattemedvetna än förut. När man</seg>
            <seg>planerar, tar man inte bara hänsyn till reala ekonomiska förhållanden, utan</seg>
            <seg>man tänker sig också: hur kommer saken att ställa sig ur skattesynpunkt?</seg>
            <seg>Och en av de viktigaste ekonomiska åtgärder många företagare och enskilda</seg>
            <seg>ha under året är ofta deklarationen. Man anskaffar för dyra pengar skatteexperter,</seg>
            <seg>som utföra det för hela samhället improduktiva arbetet att försöka</seg>
            <seg>tillämpa alla skattelagstiftningens möjligheter och kanske kryphål.</seg>
            <seg>Vi veta också, att den höga beskattningen i en del fall har gått ut över</seg>
            <seg>människors vilja att spara och deras vilja att arbeta. Jag tror att det där talet</seg>
            <seg>om att folk tar sig s. k. lediga Wigforssdagar är överdrivet, men det finns</seg>
            <seg>fall, det gav herr förste vice talmannen exempel på, där folk faktiskt avstår</seg>
            <seg>från att utföra arbete, därför att man anser, att det inte lönar sig. När skatten</seg>
            <seg>avdragits blir det så litet kvar, att man frågar sig, varför man då skall anstränga</seg>
            <seg>sig. Men jag vill inte alls överdriva dessa ting, och jag har ju deklarerat,</seg>
            <seg>att vi vid våra avväganden dock biträtt majoritetens förslag.</seg>
            <seg>Men sedan är det en annan punkt, där vi från landsbygdspartiet intaga en</seg>
            <seg>särställning, och det är i fråga om dyrortsgrupperingen i beskattningen. Vi</seg>
            <seg>kunna icke inse det rättvisa i att en skattekrona, som är intjänad av en person</seg>
            <seg>som är mantalsskriven på landsbygden, skall beskattas hårdare än en skattekrona,</seg>
            <seg>som intjänats av en person som befinner sig i en stadsbygd. Vi anse</seg>
            <seg>inte detta rimligt. Vi anse att rättvisan är på marsch i och med att avdragen</seg>
            <seg>vad beträffar barnen avskaffas, men en del återstår fortfarande.</seg>
            <seg>Skatteberedningen avfärdar dyrortsfrågan på några rader, och man säger</seg>
            <seg>att beträffande den principiella inställningen till dyrortsgrupperingen och</seg>
            <seg>ortsavdragen har det inte förelegat någon meningsskiljaktighet inom beredvingen.</seg>
            <seg>Det är möjligt att så kan ha varit fallet — jag tror det — men då</seg>
            <seg>frågar jag: vilken principiell inställning har då beredningen själv? Företräder</seg>
            <seg>beredningen den så att säga klassiska motiveringen för ortsavdragen?</seg>
            <seg>Jag tror det knappast. Men om det skulle vara så, skulle man väl resonera</seg>
            <seg>så här: varje människa skall ha ett skattefritt existensminimum. Det är rimligt</seg>
            <seg>att en människa skall ha livets nödtorft i form av mat, kläder, bostad o. s. v.</seg>
            <seg>och att det belopp man betalar för detta skall vara skattefritt. Resonerar man</seg>
            <seg>så, har man ju möjlighet att säga, att detta skattefria existensminimum skall</seg>
            <seg>vara olika på olika orter i landet, även om jag för min del inte biträder det</seg>
            <seg>resonemanget. Men nu är det ju så, att ortsavdragen icke verka på det viset,</seg>
            <seg>att de skära bort ett skattefritt belopp i botten på inkomsten utan i toppen på</seg>
            <seg>inkomsterna, och jag har svårt att överhuvud kunna tänka mig någon förnuf-</seg>
            <seg>Lördagen den 18 januari 1947. Nr 3. 21</seg>
            <seg>Statsverkspropositionen m. m. (Forts.)</seg>
            <seg>tig motivering till att dessa toppbelopp på inkomsterna skola dyrortsgrupperas</seg>
            <seg>och ingen annan del av inkomsten.</seg>
            <seg>Herr Velander var inne på denna sak. Han sade, att man kanske nu rent</seg>
            <seg>utav kan ge sig in på att avskaffa ortsavdragen även för äkta makar och ensamstående.</seg>
            <seg>Ja, vore det så galet? Jag vill inte alls på denna punkt binda mig.</seg>
            <seg>herr talman, men jag tycker att det inte skulle vara så orimligt, om man nu,</seg>
            <seg>när man håller på att rumstera om med beskattningen och plockar bort avdragen</seg>
            <seg>för barnen, ginge vidare och toge bort också avdragen för äkta makar och</seg>
            <seg>ensamstående. Man skulle naturligtvis då få sätta någonting i stället. Man</seg>
            <seg>finge då vederbörligen korrigera skatteskalorna och skulle få praktiskt precis</seg>
            <seg>samma effekt, men man skulle enligt min mening nå en utomordentlig fördel:</seg>
            <seg>man skulle kunna ha bara en eller på sin höjd två skatteskalor, en för äkta</seg>
            <seg>makar, och en för ensamstående. Det är klart att dessa skatteskalor då skulle</seg>
            <seg>vara så konstruerade, att de lämnade ett belopp, ungefär till den nuvarande ortsavdragsgränsen,</seg>
            <seg>skattefritt, och sedan skulle skatteprocenten gå ut progressivt</seg>
            <seg>men då, herr talman, i proportion till den taxerade inkomsten. Skattesystemet</seg>
            <seg>skulle på det sättet bli mycket enkelt, och jag tycker att vi härvidlag böra eftersträva</seg>
            <seg>enkelhet. Här har talats i många sammanhang om vårt krångelsverige</seg>
            <seg>under denna remissdebatt, men vi ha ett krångelsverige också inom beskattningen.</seg>
            <seg>Tänk vilken fördel det skulle vara vid källskattens genomförande att</seg>
            <seg>bara behöva arbeta med en eller två tabeller i stället för med den tabellflora</seg>
            <seg>som vi nu ha!</seg>
            <seg>Man talar om det svenska folkets urgamla rätt att sig självt beskatta, men</seg>
            <seg>Jag menar att den rätten inte är så mycket värd, när den enskilde medborgaren</seg>
            <seg>icke vet varför han får betala just den skatt han får, därför att det hela är så</seg>
            <seg>tillkrånglat.</seg>
            <seg>Herr Velander var också inne på barnbidragen, och den frågan har också</seg>
            <seg>behandlats tidigare från högern under denna remissdebatt. Jag måste deklarera,</seg>
            <seg>att jag var mycket spänd på högerpartiets inställning i barnbidragsfrågan.</seg>
            <seg>Herr Sjödahl refererade i går innehållet i den reservation, som har avlämnats</seg>
            <seg>av högerns representant i skatteberedningen. Högerreservanten tänker sig, att</seg>
            <seg>de nuvarande barnavdragen skola bibehållas för dem som i deklarationen särskilt</seg>
            <seg>begära att få dem tillämpade och att de skola höjas med 50 procent. Man</seg>
            <seg>skulle därigenom komma upp till enhetliga barnavdrag av 800 kronor för de</seg>
            <seg>två första barnen samt 1 200 kronor för vart och ett av de följande. Vidare</seg>
            <seg>vill högerreservanten, vilket är märkligt, icke vara med om att barnbidrag skall</seg>
            <seg>utgå för det första barnet. Herr Sjödahl redogjorde för effekten av detta förslag</seg>
            <seg>och påvisade, att det skulle komma att innebära, att familjer i de högsta</seg>
            <seg>inkomstskikten i vissa fall skulle kunna få upp till 800 kronor per barn och år</seg>
            <seg>i subvention, medan enbarnsfamiljer i de lägre inkomstskikten skulle ställas</seg>
            <seg>utanför.</seg>
            <seg>Det kan ju inte vara rimligt att gå in för ett system som innebär, att enbarnsfamiljerna</seg>
            <seg>i de lägsta inkomstskikten inte få något stöd, utan att de i fall</seg>
            <seg>av fattigdom måste vända sig till de sociala hjälpmyndigheterna.</seg>
            <seg>När jag läste ifrågavarande reservation, sade jag mig själv, att jag inte</seg>
            <seg>kunde tro, att högern skulle engagera sig för den. Och jag tycker mig ha fått</seg>
            <seg>detta bestyrkt i dag, inte på grund av vad högertalarna sagt utan på grund av</seg>
            <seg>vad de icke sagt. Herr Domö redogjorde inte för högerns inställning härvidlag,</seg>
            <seg>vilket man ju kan förstå, då han tog sikte på att ge en mera allmän översikt</seg>
            <seg>över politiken. Även fröken Ebon Andersson gled förbi saken, men jag</seg>
            <seg>vill, herr talman, passa på att hjärtligt instämma i det mesta av vad fröken</seg>
            <seg>Andersson yttrade i sitt varmhjärtade anförande. Men i går behandlades frågan</seg>
            <seg>av herr Arrhén. Han biträdde inte högerrepresentantens reservation inom</seg>
            <seg>922 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>skatteberedningen. Jag tolkar det på det sättet, att herr Arrhén vill vara med</seg>
            <seg>om barnbidrag även för det första barnet, och då bortfaller givetvis min kritik</seg>
            <seg>i det viktigaste.</seg>
            <seg>Jag vill här också instämma i det mesta av vad herr Arrhén yttrade i barnbidragsfrågan</seg>
            <seg>under debatten i går. Herr Arrhén förklarade, att det inte kan</seg>
            <seg>vara rimligt att genom det nya förslaget vissa kategorier av barnfamiljer komma</seg>
            <seg>att få det sämre. Det blir faktiskt så på grund av den underliga ortsavdragsmekanismen.</seg>
            <seg>Utan att man egentligen har menat det, har det blivit så,</seg>
            <seg>att genom skattehöjningen under kriget differensen i skatt i kronor räknat har</seg>
            <seg>blivit flerdubbelt större mellan familjer av olika storlek, mellan familjer med</seg>
            <seg>barn och barnlösa, mellan familjer och ensamstående, bara genom mekanismen</seg>
            <seg>vid ortsavdragen, vilket naturligtvis i och för sig varit fördelaktigt, sett</seg>
            <seg>isolerat ur denna synpunkt. Nu komma vi in i en ny situation, när ett helt</seg>
            <seg>nytt system skall kopplas på det gamla, och då är det inte så mycket att undra</seg>
            <seg>på att det uppstår diskrepenser.</seg>
            <seg>Man kan visserligen säga, att det inte är så stora befolkningsskikt som beröras</seg>
            <seg>oförmånligt av det föreliggande förslaget. Herr Sjödahl påpekade den</seg>
            <seg>saken i går. Jag kan inte ge några exakta sifferdata till belysning av saken,</seg>
            <seg>men jag har räknat fram en del ungefärliga siffror ur befolkningsutredningens</seg>
            <seg>material. De visa, att om vi enligt 1941 års förhållanden räkna ut den</seg>
            <seg>procent av barnfamiljerna, som skulle få det sämre med det nya förslaget,</seg>
            <seg>skulle det för jordbruksbefolkningen bara bli ungefär 1 promille, för övrig</seg>
            <seg>befolkning på landsbygden — således icke jordbrukare — 1,5 procent, för</seg>
            <seg>stadsbefolkningen 5 procent och för den totala befolkningen i landet 2 procent.</seg>
            <seg>Det är således inte så stora kategorier, som skulle få det sämre genom det</seg>
            <seg>föreliggande förslaget, även om dessa numera på grund av inkomstutvecklingen</seg>
            <seg>äro något större än vad jag här nämnt.</seg>
            <seg>Men man får inte avfärda saken så lättvindigt; vi måste naturligtvis ta</seg>
            <seg>hänsyn även till små minoriteter inom vårt samhälle. Det är alldeles riktigt</seg>
            <seg>som herr Arrhén säger, att om man enbart syftar till att driva befolkningspolitik,</seg>
            <seg>bör man söka åstadkomma en omfördelning inom samma inkomstskikt</seg>
            <seg>i riktningen barnlösa—barnrika. Det är rätt i princip, men det går inte att genomföra</seg>
            <seg>i praktiken. Herr Arrhén har därvidlag säkert inte heller någon annan</seg>
            <seg>mening än jag. Man kan inte begära, att t. ex. i 2 000-kronorsskiktet</seg>
            <seg>ungkarlarna och de barnlösa skola betala för barnfamiljernas barn i samma</seg>
            <seg>inkomstskikt. Detta representerar just svårigheten att driva befolkningspolitik</seg>
            <seg>inom lägre inkomstskikt, ty det är där det kostar pengar.</seg>
            <seg>Vi kunna i alla fall konstatera, att man genom den föreslagna reformen</seg>
            <seg>vinner det väsentliga, nämligen att tillgodose barnfamiljerna i de största —</seg>
            <seg>d. v. s. lägre — inkomstskikten. Sedan återstår emellertid för oss att se på</seg>
            <seg>förhållandena i de högsta inkomstskikten. Men jag tror att vi göra klokt att vänta</seg>
            <seg>därmed till dess vi fått föreliggande reform i hamn. Redan av psykologiska</seg>
            <seg>skäl är det säkerligen inte möjligt att övertyga svenska folket eller svenska</seg>
            <seg>riksdagen om att vi böra ha barnsubventioner, som äro olika i olika inkomstskikt.</seg>
            <seg>Låt oss därför skilja barnbidragsproblemet från beskattningsproblemet</seg>
            <seg>för att senare skattemässigt reglera förhållandena för de högre inkomsttagarna.</seg>
            <seg>Herr Arrhén yttrade i går, att det blir en mycket liten hjälp som barnfamiljerna</seg>
            <seg>få genom det föreliggande förslaget, och däri vill jag instämma</seg>
            <seg>med honom. Här komma vi in på frågan om barnbidragens storlek.</seg>
            <seg>Jag läste i morse en artikel på ledaravdelningen i en av folkpartiets stockholmstidningar.</seg>
            <seg>Där stod, att jag önskade höja barnbidragen. Överrubriken</seg>
            <seg>löd: »Professor Wahlund är spendersam.» Denna rubrik är missvisande. Jag</seg>
            <seg>Lördagen den 18 januari 1947. Nr 3. 23</seg>
            <seg>Statsverkspropositionen m. m. (Forts.)</seg>
            <seg>står fortfarande på samma ståndpunkt som jag gjorde när vi behandlade denna</seg>
            <seg>sak i befolkningsutredningen. Men det har hänt en del sedan dess. Det har</seg>
            <seg>— såsom herr Velander snuddade vid i sitt anförande — skett en prisstegring,</seg>
            <seg>men framför allt en inkomstökning i samhället. Ortsavdragen ha därvid kommit</seg>
            <seg>att spela oss ett spratt. Genom att inkomsterna höjts kan nämligen folk</seg>
            <seg>bättre utnyttja ortsavdragen. Effekten har blivit, att det belopp, som staten</seg>
            <seg>»förtjänar» genom att vi avskaffa ortsavdragen, har höjts sedan befolkningsutredningen</seg>
            <seg>gjorde sina kalkyler. Om vi hålla oss till skatteberedningens siffror,</seg>
            <seg>har beloppet höjts med 40—50 miljoner om året. Herr Arrhén redovisade</seg>
            <seg>i går vissa beräkningar för år 1948, vilka jag tror komma att visa sig riktiga</seg>
            <seg>med hänsyn till den inkomstutveckling, som nu fortgår, och med hänsyn till</seg>
            <seg>inflationen. I varje fall vågar jag göra den gissningen. Besparingen genom</seg>
            <seg>ortsavdragens avskaffande skulle enligt nämnda beräkningar för år 1948</seg>
            <seg>uppgå till 90 miljoner kronor mer än vad befolkningsutredningen på sin tid</seg>
            <seg>hade anledning att kalkylera fram. Det är rimligt, att dessa pengar böra</seg>
            <seg>tillföras barnfamiljerna, och vi skulle därvid inte behöva överskrida den uppgjorda</seg>
            <seg>finansplanen. Det är, herr talman, en motivering till att jag nu önskar</seg>
            <seg>en utökad barnsubvention. Men jag vill hålla öppet, i vad mån förbättringen</seg>
            <seg>av barnsubventionerna skall ske genom ökning av barnbidragen eller eventuellt</seg>
            <seg>genom prisrabatteringens bibehållande. Jag anser, att det är för tidigt</seg>
            <seg>att i dag diskutera den frågan. Vi ha inte sett den kungl. propositionen i</seg>
            <seg>ämnet, och framför allt vill jag avvakta, hur de jordbrukspolitiska frågorna</seg>
            <seg>komma att utvecklas under denna riksdag.</seg>
            <seg>Till sist vill jag, herr talman, bara göra en deklaration. Det är uppenbart,</seg>
            <seg>att oavsett de förhållanden, som jag här har nämnt, måste barnbidrag på</seg>
            <seg>200 kronor te sig alltför låga. 200 kronor understiga avsevärt de verkliga</seg>
            <seg>barnkostnaderna till och med i de lägsta inkomstskikten. Som ett framtidsmål</seg>
            <seg>för barnbidragens utformning vill jag, herr talman, deklarera, att vi</seg>
            <seg>skola ha barnbidrag av en sådan storlek, att de motsvara de faktiska barnkostnaderna</seg>
            <seg>i de lägsta inkomstskikten.</seg>
          </u>
          <u>
            <seg>Herr Ljungdahl: Herr talman! Jag ber först att med ett par ord få beröra</seg>
            <seg>frågan om det föreslagna uppskovet beträffande elektrifieringen av Järnvägarna.</seg>
            <seg>Hans excellens herr statsministern motiverade i går denna åtgärd med att</seg>
            <seg>regeringen vill föregå med gott exempel, när man nu kräver investeringsreglering</seg>
            <seg>och begränsning av nyanlägggningarna hos företagarna. Han sade dessutom</seg>
            <seg>att det för honom var angelägnare att hålla bostadsproduktionen uppe än</seg>
            <seg>att bygga ut järnvägarna, som dock kunna användas i sitt nuvarande skick.</seg>
            <seg>Det sista instämmer jag i, men första delen av statsministerns motivering skorrade</seg>
            <seg>verkligen litet i mina öron, ty vi veta ju, att det är högst reella förhållanden</seg>
            <seg>på material- och arbetsmarknaden som ytterst och direkt ha motiverat detta</seg>
            <seg>uppskov. Regeringen har helt enkelt gjort en dygd av nödvändigheten. Därmed</seg>
            <seg>faller det mesta av den ideella glansen i statsministerns motivering bort.</seg>
            <seg>Det var däremot mycket välgörande att höra herr kommunikationsministerns</seg>
            <seg>rättframma uttalande. Han gick rakt på sak och sade som det var. Jag böjer</seg>
            <seg>mig för det logiska resonemanget.</seg>
            <seg>Jag skall i övrigt inte ge mig in på några detaljer i fråga om kommunikationernas</seg>
            <seg>betydelse, utan nöjer mig med att instämma i vad herr Tjällgren och</seg>
            <seg>herr Mattsson sade här. i kammaren i går och herr Velander i dag. Jag vill till</seg>
            <seg>herr kommunikationsministern ha framfört, att samma förhållanden, som råda</seg>
            <seg>i södra Norrland och Bohuslän, också förekomma i Småland och Blekinge. Vi</seg>
            <seg>äro oroliga över uppskovet med den fortsatta elektrifieringen av järnvägarna</seg>
            <seg>24 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>och våga därför göra en vördsam hemställan till regeringen att inte dröja längre</seg>
            <seg>än som är absolut nödvändigt.</seg>
            <seg>Jag begärde emellertid, herr talman, ordet närmast för att göra ett uttalande</seg>
            <seg>beträffande den omdebatterade valutafrågan. Jag gör inte detta av någon</seg>
            <seg>inneboende lust att kritisera den ansvarige finansministern eller bereda honom</seg>
            <seg>svårigheter, utan därför att jag anser att det är nödvändigt att det nu säges</seg>
            <seg>ifrån på flera håll, att oron för vårt penningvärde är allmän, allvarlig och djupgående.</seg>
            <seg>Herr finansministern är ju, såsom han betygar i statsverkspropositionen,</seg>
            <seg>fullt medveten om denna oro. Vad som särskilt oroar oss är, att han tar</seg>
            <seg>det så lugnt och manar till ro och inte framlägger några positiva förslag. Regeringen</seg>
            <seg>har nu ställt i utsikt en konferens mellan partiledarna. Vi vilja till densamma</seg>
            <seg>knyta den förhoppningen, att man vid dessa överläggningar skall kunna</seg>
            <seg>utarbeta ett positivt handlingsprogram. Oron för vårt penningvärde måste</seg>
            <seg>stillas.</seg>
            <seg>Det är inte så länge sedan riksbanken kunde redovisa valutareserver av betydande</seg>
            <seg>omfång, men de smälta nu hastigt bort. Importöverskottet tär månad</seg>
            <seg>efter månad på våra dyrbara valutareserver. Vi ha givetvis ur många synpunkter</seg>
            <seg>anledning att vara glada över att importen kom i gång så hastigt efter</seg>
            <seg>vapenstilleståndet. Jag minns från förra våren en målande skildring i Dagens</seg>
            <seg>Nyheter av förhållandena i Stockholms frihamn. Tidningen skrev, att hamnen</seg>
            <seg>sjuder av liv och rörelse, kajerna räcka inte till och köer bildas av fartyg som</seg>
            <seg>komma från världens alla hörn för att i Stockholm lossa sina laster. Freden</seg>
            <seg>har återvänt till Norden och till världen. Vi voro glada över denna import. Det</seg>
            <seg>var av psykologiskt välgörande verkan för vårt folk, som så länge varit avstängt</seg>
            <seg>från yttervärlden, att åter få uppta kontakten med utlandet och få in</seg>
            <seg>dessa saknade varor. Men när vi närmare granskade sammansättningen av</seg>
            <seg>de laster, som kommo hit, blevo vi ganska snart betänksamma. Det räcker</seg>
            <seg>nämligen inte med bara import. Det är en gammal ekonomisk tes, som är fullständigt</seg>
            <seg>riktig, att man i tider av god penningförsörjning skall tillse, att det</seg>
            <seg>finns riklig tillgång på varor, så att balansen mellan köpkraft och varor hålles</seg>
            <seg>uppe. Men i det långa loppet räcker det inte med att bara importera, utan man</seg>
            <seg>måste också beakta sammansättningen av de varusortiment som ställas till</seg>
            <seg>köpkraftens förfogande. Låt vara att vår import i viss mån verkat inflationshindrande,</seg>
            <seg>men vi kunna i alla fall inte i längden fortsätta att importera så</seg>
            <seg>mycket lyxbetonade konsumtionsvaror. Går man igenom listorna för vår import</seg>
            <seg>under förra året, får man helt enkelt en skrämmande bild av läget.</seg>
            <seg>Vi gjorde från vårt håll redan tidigt i fjol framställningar om att regeringen</seg>
            <seg>skulle försöka få till stånd en reglering av lyximporten. Herr Linderot uttalade</seg>
            <seg>i går sin anslutning till denna tanke och beklagade, att herr von Heland först</seg>
            <seg>i går upptäckt, att denna metod var riktig. Jag ber att få påpeka för herr</seg>
            <seg>Linderot, att vi redan i mars månad i fjol voro inne på denna linje och förde</seg>
            <seg>fram tanken på en importreglering, men vårt förslag avvisades ganska överlägset.</seg>
            <seg>Man sade, att det var en naiv och farlig tanke, som inte gick an att</seg>
            <seg>förverkliga. Tanken kan ju för all del i viss mån vara naiv, ty jag medger,</seg>
            <seg>att en begänsning av lyximporten inte löser hela problemet. Men ännu i dag är</seg>
            <seg>Jag naiv nog att tro, att om man inte tar itu med delfrågor och löser dem,</seg>
            <seg>kommer man aldrig fram till totaliteten. Även i dag är jag så naiv att jag tror,</seg>
            <seg>att vi kunna ha bättre användning för en hel del av de högvärdiga valutor, som</seg>
            <seg>vi nu använda för att betala en ganska onödig import av lyxvaror. Vi borde</seg>
            <seg>i stället utnyttja våra valutatillgångar för att förse vårt näringsliv med råvaror</seg>
            <seg>och material, som vi inte själva kunna producera inom landet, för att</seg>
            <seg>därigenom få näringslivet ordentligt i gång.</seg>
            <seg>Det kan inte vara riktigt att låta så mycket av våra valutareserver strömma</seg>
            <seg>Lördagen den 18 januari 1947. Nr 3. 25</seg>
            <seg>Statsverkspropositionen m. m. (Forts.)</seg>
            <seg>ut ur landet för import av konsumtionsvaror av lyxbetonad karaktär. Det var</seg>
            <seg>nog fler än jag som förra veckan kände sig upprörda över att man mitt under</seg>
            <seg>den kallaste vintern fyller tullokalerna på Bromma flygplats till bristningsgränsen</seg>
            <seg>med per flyg från Amerika hitfraktade nylonstrumpor. Vi behöva</seg>
            <seg>hellre få in bilgummi, maskindelar 0. s. v.</seg>
            <seg>Det går inte an, invände man vidare mot vår tanke att söka begränsa den</seg>
            <seg>lyxbetonade importen, ty vårt folk har varit avstängt från yttervärlden så länge,</seg>
            <seg>att vi nu måste låta folk köpa vad de längta efter och få dessa bidrag till höjd</seg>
            <seg>levnadsstandard. Vi kunna inte, sade man, framför allt med tanke på våra</seg>
            <seg>väljarinnor komma med en så besk medicin och neka dem att kunna köpa alla</seg>
            <seg>dessa småsaker, som göra livet mera behagligt och ljuvligt för dem. Jag tror,</seg>
            <seg>att man i så fall har en för låg tanke om vederbörandes medborgarsinne. Blir</seg>
            <seg>man medveten om att importen av dessa lyxsaker tär på våra valutareserver</seg>
            <seg>och därmed innebär en skada för hela landet, kommer folk säkerligen frivilligt</seg>
            <seg>att avstå från dessa lyxvaror.</seg>
            <seg>Det är väl inte utan att var och en, som har kommit i kontakt med engelska</seg>
            <seg>förhållanden, känner stor beundran för detta folks förmåga att även sedan</seg>
            <seg>kriget nu är slut finna sig i mycket torftiga levnadsförhållanden. England</seg>
            <seg>har en stor textilindustri. Naturligtvis grämer det engelsmännen litet att se</seg>
            <seg>sina textilvaror exporteras till utlandet för att England skall få den valuta,</seg>
            <seg>som landet så innerligt väl behöver. Men engelsmännen finna sig häri och äro</seg>
            <seg>till och med stolta över sina uppoffringar. Jag mötte häromdagen en engelsman,</seg>
            <seg>som med stolthet visade fram sina fransiga rockärmar. Han skämdes inte,</seg>
            <seg>utan var tvärtom stolt över sin trådslitna kostym. Vädjar man till svenska</seg>
            <seg>folket och klargör läget, tror jag, att även vårt folk skulle ta en sådan här</seg>
            <seg>konsumtionsbegränsning lika hjältemodigt som engelsmännen.</seg>
            <seg>Men den bärande invändningen mot vårt förslag var nog den sista, alltså</seg>
            <seg>att det är en farlig tankegång att komma med krav på en importreglering.</seg>
            <seg>Jag medger, att den tankegången kan vara farlig, om man i en dylik importreglering</seg>
            <seg>vill se en inkörsport till en absolut och allomfattande planhushållning.</seg>
            <seg>Men varför skall den behöva bli det? Varför skola vi alltid gå från den ena</seg>
            <seg>ytterligheten till den andra? Vi ha naturliga anlag för att rationalisera, men</seg>
            <seg>vi hemfalla så ofta till att överrationalisera. Den svenska lösningen av källskatteproblemet</seg>
            <seg>är ett strålande exempel på detta. I England kunde man mitt</seg>
            <seg>under brinnande krig införa källskattesystemet på ett sätt, som gav allt det</seg>
            <seg>väsentliga med en mycket enkel apparat. Engelsmännen äro medvetna om att</seg>
            <seg>en del av inkomsterna slinka undan, men det är så litet det gäller, och det</seg>
            <seg>skulle kosta så mycket att ta vara på det, att det inte skulle löna sig. Men</seg>
            <seg>här i Sverige lägga vi ned åratals möda på att spekulera ut ett system, som</seg>
            <seg>skall täcka alla slag av inkomster, men som också nödvändiggör en uppbördsapparat</seg>
            <seg>av sådant omfång och medförande sådana kostnader, att den blir ytterligt</seg>
            <seg>besvärande för alla parter, både för skattebetalarna och för uppbördsmyndigheterna.</seg>
            <seg>Varför skola vi alltid gå till sådana ytterligheter? Man säger, att det ligger</seg>
            <seg>i svenskens natur. Ja, det gör det nog. I ekonomiska resonemang vill man alltid</seg>
            <seg>ensidigt tala om antingen den stora, stora friheten eller också den fullt</seg>
            <seg>genomförda planhushållningen. Man kan inte se någonting däremellan, och i</seg>
            <seg>den ideologiska debatten vill man gärna som centrum för alla våra ansträngningar</seg>
            <seg>och våra åtgärder sätta antingen Individen (med stort T) eller Staten</seg>
            <seg>(med stort S). Det som ligger däremellan är så kälkborgerligt, torftigt och</seg>
            <seg>tråkigt, att man inte vill tala om det.</seg>
            <seg>Jag har personlig förståelse för detta. Jag får erkänna att i min ungdom</seg>
            <seg>fann jag idealet i ett stolt diktarord från ett av våra grannländer: »Veer,</seg>
            <seg>26 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>hvad Du er, fuldt og helt, — ikke stykkevis og delt.&gt; Men livet har så småningom</seg>
            <seg>och ibland ganska hårdhänt lärt mig, att de yttersta konsekvenserna</seg>
            <seg>alltid bli så kostbara och farliga. Jag har fått mer och mer förståelse för ett</seg>
            <seg>litet ord: »måttlig». Ett måttligt levnadssätt för gärna till ett långt liv, och</seg>
            <seg>— för att tala om någonting som här berör oss närmare — en måttlig beskattning,</seg>
            <seg>som vi ha här i Sverige och som lämnar kvar åt medborgaren en</seg>
            <seg>måttlig inkomst för hans uppehälle och ger företagaren möjlighet att amortera</seg>
            <seg>insatt riskkapital, har i alla fall drivit fram de svenska företagarna till betydande</seg>
            <seg>prestationer, som byggt upp det samhälle, vi nu leva i, och grundat</seg>
            <seg>den allmänt höga standard, som vi alla njuta av.</seg>
            <seg>Varför inte nöja oss med detta? Varför skola vi gå så till ytterligheter, att</seg>
            <seg>vi hota att slå ikull allt detta? Jag vill säga, att jag häromkvällen fick en</seg>
            <seg>liten stund av stilla glädje, när jag på Nationalekonomiska föreningen hörde</seg>
            <seg>även finansministern stanna inför detta ord: »måttlig». Han bekände i förbigående</seg>
            <seg>sitt intresse och sin stora välvilja för enskild företagsamhet, om den</seg>
            <seg>kommer i »måttlig omfattning». Jag skulle vara mycket glad om denne konsekvente</seg>
            <seg>teoretiker ville göra flera sådana där avvikelser, då det gäller praktiskt</seg>
            <seg>ekonomiska ting. Jag tror, att det skulle vara lyckligt, om både han</seg>
            <seg>och regeringen i sin helhet i det här berörda fallet skulle vilja gå med på en</seg>
            <seg>reglering av lyximporten — vi kunna ju säga som finansminister Wigforss: i</seg>
            <seg>»måttlig» omfattning. Låt oss importera de lyxvaror, som vi ha råd med, men</seg>
            <seg>inte i onödan slösa med våra valutor, som vi behöva för andra ändamål.</seg>
            <seg>Herr talman! Jag vill med detta uttrycka en förhoppning, att regeringen</seg>
            <seg>ville vid överläggningar om de åtgärder, som skola vidtagas för att trygga</seg>
            <seg>vårt penningvärde, beakta dessa synpunkter. Jag är nämligen övertygad om</seg>
            <seg>att en begränsning av lyximporten kommer att bli lyckosam för en sund utveckling</seg>
            <seg>av vårt finansiella liv.</seg>
            <seg>Herr talmannen tillkännagav, att anslag utfärdats till sammanträdets fortsättande</seg>
            <seg>kl. 7.30 eftermiddagen.</seg>
          </u>
          <u>
            <seg>Herr Anderson, Axel Ivar: Herr talman! Jag förstår mycket väl den siste</seg>
            <seg>ärade talarens bekymmer över den utveckling på ett visst område som han</seg>
            <seg>här skisserat, och framförallt förstår jag hans bekymmer över den hastiga</seg>
            <seg>avtappningen av vår valutareserv. Det är möjligt, att finansministern eller</seg>
            <seg>handelsministern kommer att under debattens fortsättning ta upp hans frågor</seg>
            <seg>och ge honom ett svar på hur man på regeringshåll ser på detta problem. Men</seg>
            <seg>det kanske kan tillåtas mig att säga något om hur man inom riksbanksfullmäktige</seg>
            <seg>sett på saken.</seg>
            <seg>Det är klart, att man där med spänd uppmärksamhet följt de sista månadernas</seg>
            <seg>utveckling. Det finns emellertid ett par faktorer, som kanske inte blivit</seg>
            <seg>tillräckligt observerade i den offentliga diskussionen, och som jag tror, att</seg>
            <seg>också den ärade talaren nyss förbisåg. Den starka utströmning av valutor,</seg>
            <seg>som skett under det sista halvåret, är en företeelse, som man kunde förutse till</seg>
            <seg>en viss grad och som i och för sig inte behöver ge anledning till oro. Denna</seg>
            <seg>utströmning har emellertid varit något större än man räknat med, och den har</seg>
            <seg>ackumulerats under de sista månaderna.</seg>
            <seg>Det finns emellertid en förklaringsgrund. En forcerad import har ägt rum,</seg>
            <seg>inte bara av lyxvaror utan också av vad som inte betraktas som lyxvaror, t. ex.</seg>
            <seg>kaffe; det är en mera säsongbetonad företeelse, som återkommer varje år under</seg>
            <seg>några månader i slutet av året, att importen av vissa artiklar forceras.</seg>
            <seg>Vidare ha likviderats ett par betydande fartygsköp, som medfört stora påfrestningar</seg>
            <seg>på våra dollartillgodohavanden. Det kan röra sig om en miljon</seg>
            <seg>dollars per fartyg.</seg>
            <seg>Lördagen den 18 januari 1947. Nr 3. 27</seg>
            <seg>Statsverkspropositionen m. m. (Forts.)</seg>
            <seg>Slutligen är det otvivelaktigt så att det förekommit en rätt stark valutaspekulation.</seg>
            <seg>En del importörer ha täckt sig för olika eventualiteter. Å andra</seg>
            <seg>sidan ha inte våra exportörer, som tidigare varit brukligt, sålt sina utländska</seg>
            <seg>valutor till bankerna för vidare befordran till riksbanken, utan de ha legat</seg>
            <seg>på dem en viss tid.</seg>
            <seg>Allt detta har samverkat till att åstadkomma en något starkare valutautströmning</seg>
            <seg>än man räknat med. Jag tror emellertid, att tidpunkten ännu</seg>
            <seg>icke är kommen för att avge något definitivt omdöme om denna sak och dess</seg>
            <seg>betydelse för vår ekonomiska utveckling. Det är nog nödvändigt att vänta</seg>
            <seg>någon eller några månader till, innan man kan få en klar överblick av läget.</seg>
            <seg>Det är därför, enligt min uppfattning, alldeles för tidigt att nu komma fram</seg>
            <seg>med yrkanden om en importreglering. I motsats till den siste ärade talaren,</seg>
            <seg>vars synpunkter jag annars i mångt och mycket kan underskriva, vill jag</seg>
            <seg>säga, att det är alldeles felaktigt att ta itu med dessa frågor på så sätt, att</seg>
            <seg>man tar upp dem som delfrågor och söker lösa dessa. Jag tror, att det är</seg>
            <seg>riktigare att undvika sådana dellösningar och i stället söka komma fram till</seg>
            <seg>en totallösning, där man ser på det ekonomiska problemkomplexet som en helhet</seg>
            <seg>och försöker få fram en lösning, som inte bara tillgodoser behovet på ett</seg>
            <seg>visst område eller för en viss situation, utan som verkligen är ett led i en</seg>
            <seg>genomtänkt samlad ekonomisk politik. Det är det, herr talman, som vi sakna</seg>
            <seg>för närvarande: en genomtänkt ekonomisk politik. Och tyvärr ha vi inte i</seg>
            <seg>statsverkspropositionen fått en sådan.</seg>
            <seg>Jag hade inte tänkt gå in på denna fråga nu, men herr Ljungdahls anförande</seg>
            <seg>gav mig anledning att i allra största korthet säga vad jag nu sagt. Hans</seg>
            <seg>tanke på en importreglering anser jag således vara alldeles för tidigt väckt.</seg>
            <seg>Frågan kan bedömas först sedan vi fått en mera bestämd uppfattning om</seg>
            <seg>tendensen i vår utrikeshandel, om vi i fortsättningen skola behöva räkna med</seg>
            <seg>samma starka utströmning av valutor eller om vi kunna förvänta en återgång</seg>
            <seg>under den närmaste tiden, vilket jag anser mycket sannolikt. Det är ju</seg>
            <seg>så att när på våren våra skeppningar komma i gång, komma också starka</seg>
            <seg>tillflöden av exportvalutor. Det skulle inte förvåna mig, om vi under första</seg>
            <seg>halvåret i år kunde återställa den balans, som rubbades under det sista halvåret</seg>
            <seg>i fjol.</seg>
            <seg>Med detta vill jag inte förringa värdet av de påpekanden, som den ärade</seg>
            <seg>talaren på kronobergsbänken gjorde. Jag tycker tvärtom att det är värdefullt,</seg>
            <seg>att de kommit fram, och jag är övertygad om att vi få anledning att mera ingående</seg>
            <seg>diskutera dessa förhållanden. Men jag ber ännu en gång att få understryka,</seg>
            <seg>att det är farligt att nu leka med idén om en importreglering. Det</seg>
            <seg>föreligger mycket stora betänkligheter mot en sådan, vilket här anmälts inte</seg>
            <seg>bara från ett visst politiskt parti utan från olika partiers sida. Jag skulle</seg>
            <seg>vilja understryka, att den nuvarande handelsministern åtminstone tidigare har</seg>
            <seg>varit en så ivrig anhängare av frihandel — och inte bara frihandel utan</seg>
            <seg>en verkligt fri handel — att han borde vara den siste att leka med tanken på</seg>
            <seg>en importreglering, som är raka motsatsen till frihandel.</seg>
            <seg>Herr talman! En del av kammarens ledamöter har kanske väntat, att jag</seg>
            <seg>skulle tala om skattefrågorna. Jag anser dock inte denna remissdebatt vara det</seg>
            <seg>rätta tillfället att ta upp till behandling ett skatteprojekt, som inte föreligger</seg>
            <seg>i form av regeringsproposition utan endast i form av ett politiskt sakkunnigutlåtande.</seg>
            <seg>Detta utlåtande är för närvarande föremål för remissbehandling.</seg>
            <seg>Det dröjer ännu några veckor innan remissyttrandena föreligga, och de skola</seg>
            <seg>senare bearbetas av departementet, innan propositionen färdigställes. Man har</seg>
            <seg>under debatten hört en del yttranden fällas, som skulle kunna tydas så att</seg>
            <seg>saken i själva verket redan är avgjord; propositionen kommer att vila -på i</seg>
            <seg>28 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>huvudsak de grunder, som angivas i kommitténs förslag, och även om man</seg>
            <seg>nu för formens skull iakttar sedvanligt remissförfarande, kommer det inte</seg>
            <seg>att medföra några väsentliga ändringar av förslaget. Jag skulle livligt beklaga</seg>
            <seg>om denna tolkning är riktig. Jag beklagar, att det fälls yttranden, som</seg>
            <seg>kunna ge anledning till en sådan uppfattning, och jag skulle vilja till regeringsbänken</seg>
            <seg>— som efter vanligheten är tom — rikta en vädjan, att man inte</seg>
            <seg>betraktar detta remissförfarande som någonting så betydelselöst, som dylika</seg>
            <seg>uttalanden i debatten skulle kunna ge vid handen, utan att man tillmäter en alldeles</seg>
            <seg>särskild betydelse åt remissförfarandet.</seg>
            <seg>Det gäller här en åtgärd av den mest genomgripande betydelse för hela vårt</seg>
            <seg>ekonomiska liv. Om det någonsin är nödvändigt att få fram en verklig sakkunnig</seg>
            <seg>belysning av ett problem, så är det väl i detta fall. Jag är övertygad</seg>
            <seg>om att de instanser, skatterättsliga och administrativa myndigheter samt näringslivets</seg>
            <seg>organ, som nu ha till uppgift att granska och yttra sig om detta</seg>
            <seg>kommittéförslag, komma att anföra en mängd synpunkter, som ställa hela frågan</seg>
            <seg>i ny belysning. Det är nödvändigt, att dessa nya synpunkter tillmätas</seg>
            <seg>betydelse, när frågan skall slutbehandlas i regeringen. Jag vill således vädja</seg>
            <seg>till regeringen att inte betrakta denna fråga som definitivt avgjord genom den</seg>
            <seg>utredning, som verkställts under finansministerns personliga ledning, utan i</seg>
            <seg>stället tillämpa på denna fråga den princip, som statsminister Erlander anmälde</seg>
            <seg>som sin avsikt att tillämpa, när det gäller överläggningarna med de</seg>
            <seg>borgerliga partierna, nämligen att låta överläggningarna bli fullständigt förutsättningslösa.</seg>
            <seg>Man bör alltså här gå till en prövning utan förutfattad mening</seg>
            <seg>och avväga det slutliga förslaget så, att det verkligen kan bli ett led</seg>
            <seg>i en uppbyggande ekonomisk politik. Det bör alltså samordnas med övriga</seg>
            <seg>ågärder, som anses nödvändiga för att åstadkomma ekonomisk stabilitet, och</seg>
            <seg>inte betraktas som en isolerad åtgärd.</seg>
            <seg>Jag skall inte, herr talman, ingå på den diskussion, som här förts, och jag</seg>
            <seg>skall inte heller beröra de exempel, som här anförts. Jag vill bara göra den</seg>
            <seg>reflexionen, att när man hör statistik tillämpas på det sätt, som skett i denna</seg>
            <seg>debatt, får man ytterligare sin misstro stärkt och fördjupad mot värdet av</seg>
            <seg>statistiken som bevismedel. Å ena sidan kommer man med exempel, som naturligtvis</seg>
            <seg>i och för sig äro talande därför att de röra sig med stora siffror,</seg>
            <seg>men som dock ha liten räckvidd, därför att det är få fall som de äro tillämpliga</seg>
            <seg>på. Å andra sidan bagatelliserar man invändningarna genom att tillgripa</seg>
            <seg>de mest oskyldiga fall och låta statistiken över dessa bli allmängiltig. Det ena</seg>
            <seg>är lika litet övertygande som det andra, och lika litet belysande. Jag tror, att</seg>
            <seg>för att få ett riktigt grepp om vad detta skatteförslag betyder, måste man gå</seg>
            <seg>till en granskning av en mängd individuella fall. Det är först då som man får</seg>
            <seg>begrepp om vad skattereformen kommer att betyda och det är först då som man</seg>
            <seg>kan få klarhet i om det ligger allvar bakom talet om de nedbrytande verkningar,</seg>
            <seg>som det skulle få. Min övertygelse är att en granskning av ett stort antal</seg>
            <seg>fall klart skulle bestyrka detta. Det är faktiskt mycket lätt att påvisa, att</seg>
            <seg>speciellt kvarlåtenskapsskatten skulle komma att leda till tvångsrealisation av</seg>
            <seg>egendomar och överhuvud taget till en söndersmulning av förmögenheterna,</seg>
            <seg>som inte bara kommer att leda till betydande konsekvenser för ägarna utan</seg>
            <seg>som verkligen kommer att spela en betydande roll i hela landets ekonomiska</seg>
            <seg>politik. Men hela denna diskussion få vi senare tillfälle att föra här 1 riksdagen,</seg>
            <seg>när propositionen under vårens lopp ligger på bordet; det är då som</seg>
            <seg>diskussionen skall tas upp. Jag har bara velat här göra några randanmärkningar</seg>
            <seg>till den debatt, som i dag har förts.</seg>
            <seg>Min avsikt var, herr talman, att här ta upp ett annat spörsmål. Jag menar,</seg>
            <seg>att vid en debatt om statsverkets tillstånd och behov finns det anledning att</seg>
            <seg>Lördagen den 18 januari 1947. Nr 3. 29</seg>
            <seg>Statsverkspropositionen m. m. (Forts.)</seg>
            <seg>något dröja vid ett ömtåligt kapitel, som inte diskuterats mycket här i landet,</seg>
            <seg>åtminstone inte offentligt, men som i vissa kretsar har givit anledning till</seg>
            <seg>mycket allvarliga bekymmer. Jag syftar på frågan om den svenska asylrätten.</seg>
            <seg>Den svenska asylrätten betyder ju icke, att varje utlänning har ovillkorlig</seg>
            <seg>rätt att söka sin tillflykt i Sverige, utan detta skydd beviljas honom av svenska</seg>
            <seg>staten på det sätt, som gällande lag och humanitära hänsyn föreskriva.</seg>
            <seg>Härvidlag har det tyvärr icke varit väl beställt under senare år, eller närmare</seg>
            <seg>bestämt sedan Hitler grep makten i Tyskland. Myndigheternas politik</seg>
            <seg>med avseende på uppehållstillstånd var under åren före kriget ofta synnerligen</seg>
            <seg>restriktiv mot flyktingar från Tyskland, Österrike och Tjeckoslovakien. Med</seg>
            <seg>särskild olust erinra vi oss den behandling, som en del judiska flyktingar då</seg>
            <seg>fingo undergå.</seg>
            <seg>Efter krigets slut och nazismens nedkämpande ha våra myndigheter i många</seg>
            <seg>fall gått till en motsatt ytterlighet. Nu har deras spårsinne riktats mot alla,</seg>
            <seg>som på något sätt kunna misstänkas för nazistisk infektion. Naturligtvis böra</seg>
            <seg>vi icke inom våra landamären hysa sådana utlänningar, som bevisligen 1 offentlig</seg>
            <seg>eller enskild ställning ha motverkat svenska intressen, oberoende av</seg>
            <seg>om de varit mer eller mindre framstående medlemmar av nazistiska partiet.</seg>
            <seg>Inte heller behöva vi visa någon misskund mot sådana tyskar, som, utan att</seg>
            <seg>bevisligen ha skadat Sverige, likväl innehaft någon förtroendeställning inon</seg>
            <seg>det tyska nazistiska partiet eller dess filialer här i landet. Det har å andra</seg>
            <seg>sidan funnits tyskar, som, fastän anställda i tysk diplomatisk eller annan</seg>
            <seg>statstjänst, alltid vinnlagt sig om att undvika för Sverige ofördelaktiga rapporter</seg>
            <seg>och metoder. Härom ha de svenska myndigheterna förvisso icke svävat</seg>
            <seg>i okunnighet. I varje fall veta vi nu, att många av dessa tyskar i hemlighet</seg>
            <seg>hyste utpräglat antinazistiska åskådningar och därför ansågos tillhöra de</seg>
            <seg>verkliga tyska patrioternas »andra Tyskland».</seg>
            <seg>Det rättvisa och riktiga hade ju varit, att man gjort skillnad mellan dessa</seg>
            <seg>kategorier. Naturligtvis är det mycket svårt att här uppställa en allmän regel,</seg>
            <seg>men 1 det enskilda personliga fallet hade det ingalunda varit omöjligt att med</seg>
            <seg>ledning av fullt vederhäftiga svenska uppgifter träffa ett rättvist avgörande.</seg>
            <seg>I praktiken har tyvärr icke så skett, utan man har visat en benägenhet att</seg>
            <seg>skära alla över en kam och vid blotta beskyllningar för nazism skicka vederbörande</seg>
            <seg>tillbaka till nödens och eländets Tyskland. Detta har gällt även sjuka</seg>
            <seg>personer, om vilka man visste, att de kunde gå en säker död till mötes. Det</seg>
            <seg>råder nämligen detta otillfredsställande och upprörande förhållande, att utlänningskommissionen</seg>
            <seg>har en hemlig administrativ domsrätt över dessa människor,</seg>
            <seg>vilka ofta länge få sväva i plågsam ovisshet om sitt öde, med förpassningshotet</seg>
            <seg>hängande över sina huvuden. Man möter här en inställning och</seg>
            <seg>metoder, som äro absolut främmande för svenskt rättsmedvetande och stridande</seg>
            <seg>mot asylrättens begrepp. I den mån utlänningsnämnden och Kungl. Maj:ts</seg>
            <seg>regering stå bakom och konfirmera kommissionens beslut, få de dela ansvaret</seg>
            <seg>med denna. Men den förebråelsen kan utlänningskommissionen icke tillbakavisa,</seg>
            <seg>att den vid verkställigheten av besluten i åtskilliga fall visat en onödig</seg>
            <seg>SRREElNReN och bristande medkänsla, som icke borde vara möjliga i vårt</seg>
            <seg>and.</seg>
            <seg>När utlänningskommissionen och högre instanser skola söka skilja getterna</seg>
            <seg>från fåren, är det givet, att detta icke sker på måfå eller med ledning av förutfattade</seg>
            <seg>misstankar mot vissa personer till följd av privata angivelser. Vid</seg>
            <seg>förpassningar av utlänningar från Sverige ha i ett ganska stort antal fall,</seg>
            <seg>vilka inom initierade kretsar väckt uppseende, till grund för åtgärderna legat</seg>
            <seg>listor, som uppgJorts genom hirvarande allierade legationer. Blotta förekomsten</seg>
            <seg>på en sådan lista var tillräcklig för att utsätta en tysk för risken att för-</seg>
            <seg>30 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>passas ur riket. Respekten för denna lista borde dock ha totalt försvunnit, när</seg>
            <seg>det visade sig, att den bland sina främsta namn upptog synnerligen välbekanta</seg>
            <seg>f. d. tyskar, som i årtionden varit svenska medborgare. Jag kan nämna,</seg>
            <seg>att en mycket framstående vetenskapsman av tysk börd, som i 30—40 år varit</seg>
            <seg>svensk medborgare, fanns antecknad på denna proskriptionslista. Och ännu</seg>
            <seg>mera löjeväckande är att denna lista upptar namn på redan länge sedan avlidna</seg>
            <seg>personer av tysk härkomst.</seg>
            <seg>Redan innan denna upptäckt gjordes, borde våra myndigheter haft anledning</seg>
            <seg>att betvivla listans tillförlitlighet, då det måste ha varit känt för dem,</seg>
            <seg>att den uppgjorts, ingalunda gemensamt av de allierade legationerna, utan</seg>
            <seg>av en tjänsteman på en av dem, som förfarit okontrollerat och godtyckligt</seg>
            <seg>och som visat sig vara så illa underrättad, som jag nyss här antytt. Icke desto</seg>
            <seg>mindre har detta dubiösa dokument betraktats som en sannskyldig proskriptionslista,</seg>
            <seg>och det har varit mycket svårt, även för de mest oskyldiga, att bli</seg>
            <seg>strukna från denna.</seg>
            <seg>Nu ha ju svenska myndigheter ingen som helst skyldighet att betrakta sig</seg>
            <seg>som verkställare åt segrarna, vilka för övrigt icke alltid kunna hålla reda på</seg>
            <seg>vad deras olika organ ha för sig. Det har inträffat, att då från Sverige förpassade</seg>
            <seg>anlände till sin destinationsort i brittiska zonen, de ha mötts med</seg>
            <seg>harmsna utrop av därvarande engelska officerare: »Vad har ni här att göra?</seg>
            <seg>Har vi inte redan över nog av flyktingar?» Varken dessa engelsmän eller de</seg>
            <seg>förpassade kunde ju trösta sig med upplysningen, att det hade de allierade</seg>
            <seg>själva begärt! Om det, som ofta påtalats, saknas reda och sammanhang i de</seg>
            <seg>allierades ockupationspolitik, så är det inte den svenska statens uppgift att</seg>
            <seg>med servil tjänstaktighet ytterligare öka förvirringen och bekymren.</seg>
            <seg>Det är på tiden, att de statsorgan, som befatta sig med främlingsärenden,</seg>
            <seg>befriades från den gångna krigstidens föreställningar och återgå till ett mera</seg>
            <seg>normalt och fredligt betraktelsesätt. För de närmaste åren hotar i varje fall</seg>
            <seg>ingen fara från nazismen, eftersom dess ursprungliga hemland är upprivet</seg>
            <seg>från grunden och dess förgrundsfigurer begått självmord eller blivit ärelöst</seg>
            <seg>avrättade. I känslan härav har också bedömningsnämnden glädjande nog enstämmigt</seg>
            <seg>nyligen begärt att befrias från sin hopplösa uppgift att söka finna</seg>
            <seg>sak mot personer, som visserligen kunna ha hyst nazistiska sympatier och</seg>
            <seg>åskådningar men aldrig begått sådana handlingar, vilka enbart äro kriminaliserande.</seg>
            <seg>Om regeringen på justitieministerns tillrådan bifaller bedömningsnämndens</seg>
            <seg>hemställan, borde detta logiskt medföra en motsvarande mildring</seg>
            <seg>av direktiven till utlänningskommissionen.</seg>
            <seg>Överhuvud taget synes tidpunkten nu vara kommen att söka likvidera inom</seg>
            <seg>vårt folk den anda av hat och vedergällning, vars yttersta motiv man väl kan</seg>
            <seg>förstå inför avslöjandena av nazismens illgärningar, men som under inga</seg>
            <seg>förhållanden kan tolereras, när det gäller oskyldiga eller på lösa grunder</seg>
            <seg>misstänkta individer av tysk härkomst. Även i våra inre svenska förhållanden</seg>
            <seg>och vårt inbördes umgänge borde dylika vedergällningsstämningar bannlysas.</seg>
            <seg>Vi stå inför nya svårigheter, som komma att ställa vårt folks enighet och</seg>
            <seg>motståndskraft på hårda prov. Å andra sidan sakna vi ännu på åtskilliga</seg>
            <seg>områden förutsättningar att kunna rättvist döma om ämbetsmäns och enskildas</seg>
            <seg>förhållanden under de gångna krigsåren. Vårt folks sinne för rätt och</seg>
            <seg>hederlighet uppreser sig mot det misstänkliggörande av enskilda personer och</seg>
            <seg>den iver att hålla räfsteting med misstänkta i mer eller mindre ansvarig</seg>
            <seg>ställning, som från vissa håll alltjämt förekommer. Vi böra även på detta</seg>
            <seg>område söka komma tillbaka till normala förhållanden. Det är gärningarna</seg>
            <seg>och icke åsikterna, som skola dömas, och vi offra sannerligen icke några nationella</seg>
            <seg>värden eller demokratiska principer genom att i detta fall lägga i</seg>
            <seg>Lördagen den 18 januari 1947. Nr 3. 31</seg>
            <seg>Statsverkspropositionen m. m. (Forts.)</seg>
            <seg>dagen större tolerans och vidsynthet. Den svenska demokratien har bestått</seg>
            <seg>provet under de hårda åren. Det är det väsentliga.</seg>
            <seg>Samma vädjan, som jag i frågan om behandlingen av utlänningar och flyktingar</seg>
            <seg>riktar till regeringen — närmast till utrikesministern och justitieministern</seg>
            <seg>-— bör också ställas till alla den offentliga meningens organ, när</seg>
            <seg>det gäller behandlingen av dessa inre frågor, som jag här har berört.</seg>
          </u>
          <u>
            <seg>Herr Grym: Herr talman! Denna debatt om statsverkspropositionen har ju</seg>
            <seg>pågått ganska länge; det är andra dagen vi hålla på med den. Jag skall därför</seg>
            <seg>inte länge taga tiden i anspråk. Vi få hoppas, att vi slippa kvällsplenum.</seg>
            <seg>De frågor, som här ha diskuterats, ha växlat i betydande utsträckning.</seg>
            <seg>Statsverkspropositionen är ju innehållsrik, och jag skulle kunna tillägga, att</seg>
            <seg>den är intressant. Samtidigt utgör den — tycker jag åtminstone — ett lärorikt</seg>
            <seg>studiematerial. Det är inte heller utan en viss spänning, som man granskar</seg>
            <seg>propositionen, särskilt de stycken, som man är mest intresserad av. För</seg>
            <seg>min del vill jag erkänna, att jag i allt väsentligt är nöjd med de förslag,</seg>
            <seg>som regeringen nu har framlagt. Om jag har avvikande mening på någon</seg>
            <seg>punkt — vilket jag har — så är den skiljaktigheten inte alls av sådan räckvidd,</seg>
            <seg>att den skulle ge mig anledning eller berättiga mig att föra något oväsen,</seg>
            <seg>vare sig här i kammaren eller annorstädes.</seg>
            <seg>Jag tror, att jag också vågar påstå, att den politik, som den socialdemokratiska</seg>
            <seg>regeringen fört och ämnar föra, gillas av den stora massan av landets</seg>
            <seg>befolkning. Detta gäller inte minst folket, som bygger och bor på landsbygden.</seg>
            <seg>Den kritik, som kommer till synes i olika skepnader och som många</seg>
            <seg>gånger 1 anstötliga former riktas mot regeringen och dess politik såväl genom</seg>
            <seg>pressen som på annat sätt, även här i kammaren, har föga eller rättare</seg>
            <seg>sagt intet stöd hos den stora allmänheten. Jag tror inte heller att den tiden</seg>
            <seg>är så långt avlägsen, då dessa kritiker själva bli underkunniga om att det</seg>
            <seg>verkligen förhåller sig på det sättet. Vi veta alla utomordentligt väl, att</seg>
            <seg>också de borgerliga partierna ha anhängare — jag skulle vilja tillägga i</seg>
            <seg>ganska stor omfattning — även inom de breda folklagren. Det finns t. o. m.</seg>
            <seg>arbetare, som rösta borgerligt. Det är sällan som jag själv har hört eller hört</seg>
            <seg>berättas, att någon sådan borgerlig anhängare bland den stora allmänheten</seg>
            <seg>skulle ha ställt sig utpräglat kritisk gentemot den socialdemokratiska regeringen</seg>
            <seg>och dess politik, sett i stort. Har man någon gång hört några invändningar</seg>
            <seg>göras — sådant förekommer ju och är ganska naturligt — har det</seg>
            <seg>varit i frågor av liten betydelse och av mycket begränsad och lokal karaktär.</seg>
            <seg>Att sedan dessa människor, som jag i detta sammanhang har benämnt »borgerliga</seg>
            <seg>anhängare», gå och rösta emot socialdemokraterna är nog antagligen</seg>
            <seg>mest beroende på någon gammal vana, som det tydligen inte är så lätt att</seg>
            <seg>komma ifrån. Någon tro på att de borgerliga partierna skulle ha förmåga att</seg>
            <seg>göra det bättre finnes säkerligen inte.</seg>
            <seg>De små anmärkningar, som jag har mot statsverkspropositionen, gälla ett</seg>
            <seg>par anslagsfrågor. Jag anser i likhet med många andra, att kommunikationsministerns</seg>
            <seg>förslag om bidrag till anläggning för vattenförsörjning och avlopp</seg>
            <seg>är väl knappt tilltaget. Väg- och vattenbyggnadsstyrelsen har föreslagit 15</seg>
            <seg>miljoner kronor för detta ändamål, men kommunikationsministern har förordat,</seg>
            <seg>att anslaget för nästa budgetår skall bestämmas till 5 miljoner kronor.</seg>
            <seg>Detta anslag utgår med 4 miljoner kronor för innevarande budgetår. Som vi</seg>
            <seg>alla veta är behovet av dessa anläggningar stort, framför allt på landsbygden,</seg>
            <seg>och det är att hoppas, att statsutskottet kommer att föreslå ett väsentligt</seg>
            <seg>högre belopp för detta ändamål, helst det av väg- och vattenbyggnadsstyrelsen</seg>
            <seg>föreslagna beloppet 15 miljoner kronor.</seg>
            <seg>32 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>En annan fråga, som jag också ber att få beröra med några ord, är anslaget</seg>
            <seg>under sjunde huvudtiteln angående bidrag till skattetyngda kommunner.</seg>
            <seg>För närvarande utgår anslaget med 16 miljoner kronor, men nu föreslår</seg>
            <seg>finansministern, att detta anslag för kommande budgetår skall utgå med</seg>
            <seg>10 miljoner kronor. Denna nedskärning motiverar finansministern med bland</seg>
            <seg>annat att skatteunderlaget har stigit och att antalet kommuner, som söka</seg>
            <seg>skatteutjämningsbidrag, har starkt minskat. Detta finansministerns påpekande</seg>
            <seg>är alldeles riktigt i och för sig, och det är glädjande för de kommuner,</seg>
            <seg>för vilka detta har skett, men den kommunala skattebördan är i en hel del</seg>
            <seg>kommuner fortfarande onormalt hög trots det statliga bidrag som för närvarande</seg>
            <seg>utgår. En kommunalskatt på 18—20 kronor per skattekrona blir alldeles</seg>
            <seg>för betungande i längden. Vi måste komma till bättre utjämning, en</seg>
            <seg>verklig skatteutjämning. Skatteutjämningsbidraget borde vara betydligt större</seg>
            <seg>än vad det är för närvarande.</seg>
            <seg>Jag skulle också med ett par ord beröra ett par små detaljer under femte</seg>
            <seg>huvudtiteln. Det är inte fråga om någon kritik, tvärtom. Jag vill ha antecknat</seg>
            <seg>i kammarens protokoll ett tack till socialminister Möller för hans förslag</seg>
            <seg>att statsbidrag skall utgå till anskaffande av provinsialläkarbostäder till</seg>
            <seg>ekonomiskt svaga kommuner även utanför det egentliga ödemarksområdet.</seg>
            <seg>Likaså är det ett steg i rätt riktning, att statsbidraget till läkarbostäder inom</seg>
            <seg>ödemarksområdet avses skola höjas till 35 000 kronor i stället för det nu utgående</seg>
            <seg>beloppet 25 000 kronor.</seg>
            <seg>Jag kan inte låta bli att vid detta tillfälle föra på tal en fråga, som</seg>
            <seg>visserligen är av begränsad lokal karaktär men för den skull visst inte betydelselös.</seg>
            <seg>Det gäller de stora svårigheterna att rekrytera lärare till vissa delar</seg>
            <seg>av Norrbottens län, speciellt till finnbygdens folkskolor. För närvarande</seg>
            <seg>är det praktiskt taget omöjligt att där få kompetenta sökande till folkskollärartjänsterna.</seg>
            <seg>Jag skall inte alls framlägga någon statistik, utan jag ber</seg>
            <seg>endast att få omnämna, att exempelvis i Tornedalens inspektionsområde uppehålles</seg>
            <seg>för närvarande ungefär en tredjedel av samtliga folkskollärartjänster</seg>
            <seg>av vikarier. Det är alldeles uppenbart, att vikarier utan lärarexamen inte</seg>
            <seg>kunna utföra sitt arbete i skolan på ett tillfredsställande sätt. Allmänheten</seg>
            <seg>klagar också ofta över detta missförhållande, och det är inte att förundra sig</seg>
            <seg>över. Vi i den bygden förvänta, att ecklesiastikministern snarast möjligt vidtager</seg>
            <seg>sådana åtgärder, att kompetenta lärarkrafter söka sig även till finnbygdens</seg>
            <seg>skolor.</seg>
            <seg>Diskussionen har ju, herr talman, i mycket stor utsträckning rört sig om</seg>
            <seg>den ekonomiska politiken och inflationen. Jag anser mig inte vara tillräckligt</seg>
            <seg>bevandrad i dessa frågor och skall därför inte heller gå in på dessa spörsmål.</seg>
            <seg>Jag bor dock vid gränsen till en stat, där den verkliga inflationen är ett</seg>
            <seg>faktum och där befolkningen inte har något förtroende för landets penningväsende.</seg>
            <seg>Vi befinna oss givetvis icke i en sådan situation, och vi få innerligt</seg>
            <seg>hoppas att vi inte heller någonsin skola komma i ett sådant läge. Det är</seg>
            <seg>en verklig olycka för ett land som drabbas av ohejdad inflation. Må vi skonas</seg>
            <seg>från det eländet!</seg>
          </u>
          <u>
            <seg>Herr Domö: Herr talman! Jag tillät mig i går att tala om regeringens</seg>
            <seg>kommunikéer om segerrika angrepp mot inflationen, och jag skall i dag tilllåta</seg>
            <seg>mig att något kommentera regeringspressens jubelrop om den verkliga</seg>
            <seg>segern över oppositionen. Statsministern och finansministern ha ju enligt Japressen</seg>
            <seg>redan tagit hem spelet i denna remissdebatt, och vad andre vice talmannen</seg>
            <seg>kallar »den s. k. oppositionen» har enligt samma källa alldeles kommit</seg>
            <seg>bort. Detta är tryckt, och tryckt i en press som uppfyller alla de fordring-</seg>
            <seg>Lördagen den 18 januari 1947. Nr 3. 33</seg>
            <seg>Statsverkspropositionen m. m. (Forts.)</seg>
            <seg>ar, statsministern ställer på den offentliga meningens företrädare, så det måste</seg>
            <seg>ju vara sant; hela sanningen och intet annat än sanning. Det verkar nästan</seg>
            <seg>som om det verkliga slagfältet flyttats från riksdagen till pressen. Segerherrarna</seg>
            <seg>ha ju också dragit sig helt tillbaka från första kammarens slagfält,</seg>
            <seg>frånsett en och annan tillfällig bevakningsstyrka, som ser till att ingenting</seg>
            <seg>oriktigt sker här. De anse sig så fullständigt behärska hela slagfältet, att</seg>
            <seg>någon mera manstark bevakning inte behövs.</seg>
            <seg>Eftersom regeringen enligt åtskilliga av de till denna seger bidragande framlagt</seg>
            <seg>ett effektivt program för inflationens bekämpande och segrat på den linJen,</seg>
            <seg>måste allt vara väl beställt. Den ekonomiska situationen går mot en snabb</seg>
            <seg>ljusning, regeringen har läget i sin hand. Ingenting hindrar statsrådet Wigforss</seg>
            <seg>att snarast framlägga sitt enligt hans egen uppfattning ofarliga skatteprogram.</seg>
            <seg>Håller bara den s. k. oppositionen tyst, låter den bara utan att ingripa</seg>
            <seg>störande regeringen vandra vidare med sina av Morgon-Tidningen virade</seg>
            <seg>segerkransar kring pannan, komma vi alla säkert fram till ett tillstånd,</seg>
            <seg>som också det kan bortförklaras av en mäktig press. Regeringen kan ju då</seg>
            <seg>ytterligare modernisera remissdebatterna därhän, att första debattdagen i sin</seg>
            <seg>helhet förbehålles regeringen och dess parlamentariska underlag — en frisk och</seg>
            <seg>djärv tanke, som åtminstone delvis under remissdebatten förefallit att redan</seg>
            <seg>vara förverkligad.</seg>
            <seg>Bara nu de ekonomiska krafterna låta kommendera sig, bara människorna</seg>
            <seg>låta kontrollera sig till ökad aktivitet. Bara alla ville inse, att det verkliga</seg>
            <seg>förnuftet i sin helhet finns koncentrerat i de centrala kontrollinstanserna. Bara</seg>
            <seg>spararen ville förstå, att han skall vara tacksam för att han endast bestraffas</seg>
            <seg>med skatteböter för att han medverkat till det för hela samhällsekonomien</seg>
            <seg>nödvändiga sparandet, böter som i vissa fall bli så höga att man inte nöjer</seg>
            <seg>sig med avkastningen av det han sparat. Bara den som sökt pensionera sig</seg>
            <seg>själv genom att lägga ned kontinuerliga besparingar i ett eget litet företag</seg>
            <seg>ville förstå, att han som skatteutredningen uttrycker saken står i skuld till</seg>
            <seg>samhället, en skuld som skall betalas som kvarlåtenskapsskatt. Men naturligtvis</seg>
            <seg>kommer allt detta att ske — åtminstone i Morgon-Tidningen! Låta inte</seg>
            <seg>de produktiva krafterna sig mobiliseras genom kontroll och förtroende för ett</seg>
            <seg>regeringsprogram, som sysslar med en mindre del av hela problemkomplexet,</seg>
            <seg>ligger felet naturligtvis hos den s. k. oppositionen.</seg>
            <seg>Flera av remissdebattens socialdemokratiska talare med statsministern i</seg>
            <seg>spetsen ha varit inne på vad man på det hållet kallar oppositionens bristande</seg>
            <seg>förmåga att prestera ett alternativ till regeringens politik. Med ringa känsla</seg>
            <seg>för anspråkslöshetens klädsamhet ha de då kallat statsverkspropositionen ett</seg>
            <seg>regeringsprogram. Däremot ha de omsorgsfullt undvikit att tala om det handlingsprogram</seg>
            <seg>på långt sikt, som regeringen låtit sammanställa åt sig i de s. k.</seg>
            <seg>27 punkterna, en skrift vars egenskap av kanonisk bok väl gör att man inte</seg>
            <seg>1 vardagslag deklamerar ur den.</seg>
            <seg>Det är en gammal diskussionsteknisk metod att komma från en debatts kärnpunkt</seg>
            <seg>genom att tala om något annat. Det är väl möjligen i förhoppning om</seg>
            <seg>denna metods pålitlighet som man på socialdemokratiskt håll i debatten undviker</seg>
            <seg>sin naturliga uppgift att sköta försvaret av regeringens positioner för att på</seg>
            <seg>öppna fältet söka engagera oppositionens reserver. Vi måste emellertid hävda.</seg>
            <seg>att det är regeringens bud, som under remissdebatten skall förses med ett för</seg>
            <seg>alla begripligt »vad är det?». Det är regeringens bidrag som skall vägas. Vi</seg>
            <seg>ha vägt det och funnit det för lätt. Sök då övertyga oss om att vi sett fel på</seg>
            <seg>vågen! Regeringen har hela utredningsapparaten, den har alla de fördelar</seg>
            <seg>regeringsställning ger. Att samtidigt begära oppositionens rättigheter förefaller</seg>
            <seg>vittna om en aptit, som skulle kunna kallas överdriven.</seg>
            <seg>Första kammarens protokoll 1947. Nr 3. 3</seg>
            <seg>34 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>Att systemet med priskontroll endast kan dämpa verkningarna av bristen på</seg>
            <seg>samhällsekonomisk balans men däremot inte i någon väsentlig grad kommer åt</seg>
            <seg>själva orsakerna, borde vara klart för var och en. Man kan uttrycka saken som</seg>
            <seg>finansministern i höstas: priskontrollen får vara det avslutande ledet i en rad</seg>
            <seg>åtgärder. :</seg>
            <seg>Det är den rad åtgärder, som måste komma före priskontrollen, vi på olika</seg>
            <seg>sätt i denna debatt efterlyst. Det går inte att bygga ett hus genom att placera</seg>
            <seg>ett priskontrolltak på några klent dimensionerade kontrollstolpar, åtminstone</seg>
            <seg>inte ett hus, som står sig i det hårda ekonomiska klimat som vi just nu ha här.</seg>
            <seg>Man måste ha en grund, och den grunden bör vara förtroende till de ansvarigas</seg>
            <seg>fasta föresats att hävda penningvärdet med alla medel som stå till förfogande.</seg>
            <seg>Man måste ha ordentliga murar — åtgärder för att effektivt stänga ute de</seg>
            <seg>inflytelser utifrån, som kunna stängas ute, men främst stimulans för produktionen</seg>
            <seg>och återhållsamhet i fordringarna — men man måste framför allt ha</seg>
            <seg>en genomtänkt plan att bygga efter och för att samordna det hela.</seg>
            <seg>Jag instämmer till fullo med herr Bergvall, som i sitt yttrande utförligt</seg>
            <seg>gick in på denna sak, och jag skall därför inte mera beröra detta. Jag skall</seg>
            <seg>inte heller närmare gå in på investeringsbudgeten utan bara nämna några ord</seg>
            <seg>om den. Jag tillät mig i går säga, att investeringsbudgeten är välkommen som</seg>
            <seg>en detaljritning, men att den är otillräcklig, emedan den täcker en för liten del</seg>
            <seg>av uppgiften. Det var detta jag sade, herr statsminister, men herr statsministern</seg>
            <seg>lyckades även på den punkten missförstå mig på ett utomordentligt sätt.</seg>
            <seg>Investeringskontrollen räcker inte heller för att komma åt den snedproduktion,</seg>
            <seg>som priskontrollens konstruktion i vissa fall framkallar. Herr Bergvall</seg>
            <seg>illustrerade ju i sitt anförande på ett ganska talande sätt, hur man går över</seg>
            <seg>från tillverkning av priskontrollerade varor till andra. Det går därför inte att</seg>
            <seg>på det sätt som man tänker sig begagna priskontrollen som ett medel för att</seg>
            <seg>hålla priserna över lag under kontroll. Härtill kommer att man inte med tillhjälp</seg>
            <seg>av investeringskontrollen kan komma åt snedvridningen, ty övergången</seg>
            <seg>från produktionen av priskontrollerade varor till annan produktion kräver sällan</seg>
            <seg>investeringar av den art som kan komma under kontroll.</seg>
            <seg>Det är långt ifrån bara företagare som här medverka. Arbetskraften har en</seg>
            <seg>tendens att söka sig till yrken, där de fastställda priserna möjliggöra högre</seg>
            <seg>löner. Utvandringen från jordbruket är delvis en rörelse av denna art, de s. k</seg>
            <seg>serviceyrkenas stigande andel av den samlade arbetskraften likaså. Doktor</seg>
            <seg>Per Jacobsson har nyligen lagt fram ett intressant material på denna punkt.</seg>
            <seg>Utvecklingen har alltid en tendens att söka sig förbi administrativa hinder.</seg>
            <seg>Problemet priskontroll-snedproduktion är allvarligt. Det räcker inte där med</seg>
            <seg>allmänna resonemang och inte heller med ytterligare kontroll.</seg>
            <seg>Sedan kan det nog diskuteras, om inte priskontrollens bibehållande i några</seg>
            <seg>fall verkar konserverande på ett prisläge, där en fri konkurrens skulle åstadkomma</seg>
            <seg>en lägre prisnivå. Jag har nu fått den uppfattningen, att läget måhända</seg>
            <seg>på vissa avsnitt är sådant, att man på allvar kan överväga att upphöra</seg>
            <seg>med priskontrollen inom vissa grupper. Jag är liksom herr Bergvall fullt på</seg>
            <seg>det klara med att man i stort sett inte kan ta bort priskontrollen, men det kan</seg>
            <seg>finnas avsnitt, där det verkligen kan förtjäna undersökas, huruvida inte lagerförhållanden</seg>
            <seg>och tillströmningen av varor äro sådana, att man via en fri prisbildning</seg>
            <seg>skulle komma ned till ett lägre prisläge. Jag skulle vilja varna för</seg>
            <seg>risken att priskontrollen på vissa avsnitt uppehåller priser i stället för att</seg>
            <seg>verka återhållande. Jag ser att handelsministern skakar på huvudet, när jag</seg>
            <seg>antyder att det kan vara risk för att priskontroll bibehålles längre än nödvändigt.</seg>
            <seg>Men det finns en naturlig benägenhet hos administrativa organ, som syssla</seg>
            <seg>med dylika ting, att lita på att deras metod är den absolut riktiga. Därför ska-</seg>
            <seg>Lördagen den 18 januari 1947. Nr 3. 35</seg>
            <seg>Statsverkspropositionen m. m. (Forts.)</seg>
            <seg>dar det kanske inte att göra ett eller annat försök för att se hur marknaden</seg>
            <seg>reagerar. Jag är inte kännare i detalj av allt detta — det är ju endast regeringen</seg>
            <seg>som har tillgång till lageruppgifter, produktion och dylikt på de olika</seg>
            <seg>områdena men jag undrar om inte beklädnadsområdet är ett av de områden,</seg>
            <seg>på vilka ett försök skulle kunna göras i den av mig angivna riktningen.</seg>
            <seg>Jag fick inte i går tillfälle att ta upp så mycket av vad statsministern sade.</seg>
            <seg>Det är ju den konstiga anordningen i riksdagen vid en sådan här debatt med</seg>
            <seg>många talare, att om man begär ordet ena dagen får man det först den andra.</seg>
            <seg>Jag fick en treminutersreplik i går, det var allt, och därför ber jag att få</seg>
            <seg>beröra statsministerns uttalande i går.</seg>
            <seg>Statsministern gjorde som en rektor en gång. Han fann en röd tråd som inte</seg>
            <seg>fanns. Denna röda tråd skulle vara lönefrågans betydelse för inflationsförloppet.</seg>
            <seg>Han hörde ut detta av mitt anförande i går, vilket är ett gott bevis på hans</seg>
            <seg>förmåga att höra just det han vill höra. Jag visste redan på förhand, att man</seg>
            <seg>på visst håll gärna ville ha mig att överbetona lönefrågan. Just därför vinnlade</seg>
            <seg>jag mig om att undvika allt, som ens den illvillige skulle kunna tolka som</seg>
            <seg>en överdimensionering av lönekomplexets betydelse. Jag såg mig inte i stånd</seg>
            <seg>att denna gång tillmötesgå vare sig statsministern eller regeringspressens</seg>
            <seg>rubriksättare. De vilja ha fram en viss inställning hos högern till lönefrågorna,</seg>
            <seg>som inte existerar. Men vi ha inte den inställning, som rubriksättarna i Japressen</seg>
            <seg>vilja göra gällande.</seg>
            <seg>För oss — liksom för alla som med oförvillad blick se på den ekonomiska</seg>
            <seg>situationen — är lönesättning en faktor i förloppet. Det är inte den enda, men</seg>
            <seg>den är så pass viktig, att man inte utan vidare kan se bort från den. Ingen</seg>
            <seg>bland oss har ett ögonblick förmenat någon grupp att få den reallön som är</seg>
            <seg>ekonomiskt möjlig. Men reallön och penninglön äro inte samma sak. Vi ha framhållit,</seg>
            <seg>att regeringen borde undersöka möjligheterna att förmå alla grupper till</seg>
            <seg>solidarisk återhållsamhet i kraven på höjda penninglöner. Detta ha vi gjort därför</seg>
            <seg>att vi äro övertygade om att den vägen i längden blir förmånligare för alla</seg>
            <seg>grupper. Detta är, herr statsminister, något annat än att skatta åt lönenedsättningsmonomani.</seg>
            <seg>Jag ber att få stryka under detta även denna gång.</seg>
            <seg>Våra förslag skulle innebära, att vi uppmanat regeringen att som statsministern</seg>
            <seg>uttryckte sig »politisera» löneavgörandena. Vad innebär detta påstående?</seg>
            <seg>Politiserar man lönefrågorna, om man kallar till överläggningar, där man söker</seg>
            <seg>allas medverkan i kampen mot inflationen? Den rekommendation vi ha gjort är</seg>
            <seg>att man vid sådana överläggningar skulle försöka få fram även den faktor i</seg>
            <seg>stabiliseringsprogrammet, som lönerna utgöra. För övrigt, vad inneburo ur denna</seg>
            <seg>synpunkt de olika uttalanden, som till exempel i valrörelsen i höstas fälldes av</seg>
            <seg>flera framstående regeringsledamöter? Avpolitiserar statsrådet Wigforss lönefrågorna,</seg>
            <seg>när han talar om möjligheterna till löneökningar eller när han i den</seg>
            <seg>proposition, vi i dag diskutera, talar om att förbättringar för en grupp äro möjliga</seg>
            <seg>genom inskränkningar för en annan? Jag sätter, herr statsminister, frågetecken.</seg>
            <seg>Problemet löner och inflation har — icke för oss, men för andra en</seg>
            <seg>annan sida, den partitaktiska. Tyvärr ser det ibland ut som om partitaktiken vore</seg>
            <seg>det enda fält, där regeringspartiet anser den fria konkurrensens metoder tilllåtna.</seg>
            <seg>Där kommer man till och med in i rena auktionsmaner med bud och</seg>
            <seg>överbud.</seg>
            <seg>Jag vet att det inte är fint att fråga vilken betydelse kommunisterna ha</seg>
            <seg>för regeringspolitikens utformning. Jag vet också, att det socialdemokratiska</seg>
            <seg>partiet — med vissa undantag energiskt värjer sig för misstanken om direkt</seg>
            <seg>eller indirekt kommunistiskt inflytande. Det var med glädje som jag</seg>
            <seg>hörde statsministerns anförande här i går om hans inställning till kommunisterna.</seg>
            <seg>Men — vågar man trots allt fråga, om inte ett visst samband finnes</seg>
            <seg>36 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>mellan socialdemokratiens obenägenhet att klart deklarera i lönefrågorna och</seg>
            <seg>den odiskutabla tillvaron av ett både efterhängset och i alla avseenden frigjort</seg>
            <seg>kommunistiskt parti? Mera som en kuriositet kommer Jag i detta sammanhang</seg>
            <seg>att tänka på ett val, som ägde rum i en kyrklig instans här i Stockholm</seg>
            <seg>för någon tid sedan. Där gingo socialdemokraterna som bekant så långt</seg>
            <seg>i självuppgivelse, att de moderniserade det gamla uttrycket »hellre en kommunist</seg>
            <seg>än en högerman» till »hellre en kommunist än en socialdemokrat».</seg>
            <seg>Herr andre vice talmannen förtjänar onekligen ett eget kapitel även i en</seg>
            <seg>relativt kort replik. Han kan göra anspråk på det av många skäl men framför</seg>
            <seg>allt på grund av den blandning av anspråkslöshet och medvetenhet som hans</seg>
            <seg>anförande utmärkte sig för.</seg>
            <seg>Som ett gott exempel på hans anspråkslösa fordringar kan jag nämna, att</seg>
            <seg>han i går betecknade det som framlägges i statsverkspropositionen som »botemedel</seg>
            <seg>mot inflationshotet».</seg>
            <seg>Som ett exempel på anspråkslöshet kan kanske också anföras, att herr Äkerberg</seg>
            <seg>tydligen räknade utgången av fryksdalsvalet som ett bevis på att regeringen</seg>
            <seg>inte förlorat greppet. Jag hörde också under gårdagen statsministern</seg>
            <seg>utlägga den texten i andra kammaren. För att återgå till andre vice talmannens</seg>
            <seg>resonemang här i går förstod jag visserligen inte sambandet mellan vad</seg>
            <seg>jag sagt om regeringens grepp över den ekonomiska situationen och valet i</seg>
            <seg>Värmland, men jag förmodar att herr Äkerberg vill tolka valutgången där som</seg>
            <seg>ett förtroendevotum för regeringen. I så fall har den små fordringar på förtroendevota.</seg>
            <seg>Ty man vågar väl inte ens antyda, att en kommunistframgång</seg>
            <seg>numera skulle betraktas som en seger för regeringen?</seg>
            <seg>Så roade sig herr Äkerberg med att upprätta ett slags register över mina</seg>
            <seg>synder. Jag beklagar, men jag är inte villig att betala ett öre för ett avlatsbrev</seg>
            <seg>för dessa synder. Jag förnekar att jag begått dem och förklarar mig</seg>
            <seg>helt enkelt icke skyldig. Jag skulle ha medverkat till sparviljans sjunkande.</seg>
            <seg>Regeringen lägger fram ett skatteprogram, som alldeles uppenbart skapar</seg>
            <seg>misstänksamhet hos spararna — herr Domö har ansvaret. Regeringen misslyckas</seg>
            <seg>i sin upgift att hejda inflationen — herr Domö har ansvaret. Regeringen</seg>
            <seg>tvekar och låter tiden gå — herr Domö har fortfarande ansvaret.</seg>
            <seg>Herr Åkerberg! Jag är tacksam för uppskattning, men överskatta inte</seg>
            <seg>mitt inflytande på regeringen, som, jag upprepar det, har ansvaret! Jag skulle</seg>
            <seg>ha bidragit till att framkalla paniken i inom det ekonomiska livet, menar herr</seg>
            <seg>Åkerberg. Är det något slags skyldighet, att man för att skapa förtroende för</seg>
            <seg>penningvärdet skall acceptera allt vad regeringen gör, även när man klart ser</seg>
            <seg>att dess väg för ut i moraset? Folket märker minsann självt hur priserna</seg>
            <seg>stiga. Flykten till realvärden, det minskade sparandet och allt detta, det talar</seg>
            <seg>sitt tydliga språk. Dessa förhållanden orsakas inte av oppositionens kritik,</seg>
            <seg>utan orsaken ligger på annat håll. Till en stor del kunna dessa företeelser tillskrivas</seg>
            <seg>bristande tillit till den ekonomiska politik, som regeringen för.</seg>
            <seg>Herr andre vice talmannen förmenade, att jag genom att anföra statsrådet</seg>
            <seg>Myrdals profetuttalande om importregleringen skulle ha antytt — på ett enligt</seg>
            <seg>hans mening ojust sätt — oenighet inom regeringen. Jag känner mindre ti!l</seg>
            <seg>regeringsledamöternas inbördes förhållande än herr Äkerberg gör. Jag har heller</seg>
            <seg>inte använt mig av något inside-material, utan nöjt mig med att citera</seg>
            <seg>offentliga yttranden. Är nu också det »hets mot regeringen», så kanske vi</seg>
            <seg>kunna få en katalog över de yttranden som vi få citera.</seg>
            <seg>Det kan inte hjälpas att man får en allt starkare känsla av att ledningen</seg>
            <seg>inom den en gång så jordbundna socialdemokratien håller på att glida över i</seg>
            <seg>händerna på personer, vilka veta allt om Marx och ännu mer om konjunkturteori,</seg>
            <seg>men vilka nöja sig med att som underlag för åtgärder ha en ringa prak-</seg>
            <seg>Lördagen den 18 januari 1947. Nr 3. 37</seg>
            <seg>Statsverkspropositionen m. m. (Forts.)</seg>
            <seg>tisk erfarenhet av hur det svenska samhället i själva verket fungerar och skall</seg>
            <seg>styras.</seg>
            <seg>Under de goda åren dominerades socialdemokratiens politik av ganska försiktiga</seg>
            <seg>åtgärder. Trygga och erfarna kommunalmän spelade en stor roll. Man</seg>
            <seg>gick långsamt fram, och samhället fick tid att svälja reformerna och anpassa</seg>
            <seg>sig efter dem. När situationen ekonomiskt och på annat sätt tillspetsade sig</seg>
            <seg>1 vårt land, kom därmed en delvis ny mentalitet in på arenan. Nu skulle man</seg>
            <seg>göra politisk verklighet av teorier och radikal trosvisshet. Försiktigheten blev</seg>
            <seg>omodern, och den mångåriga erfarenheten blev ett besvärligt hinder. Kunde</seg>
            <seg>inte samhällsekonomien tåla experimenten var det samhällsekonomiens fel, och</seg>
            <seg>felen på samhällsekonomien kunde endast botas med nya radikalingripanden.</seg>
            <seg>Med den dominerande ställning socialdemokratien ännu så länge intager i</seg>
            <seg>det politiska livet i vårt land är detta inte uteslutande ett internt problem. Naturligtvis</seg>
            <seg>är det ur en synpunkt en inre fråga, om en finansminister genom</seg>
            <seg>sin ekonomiska politik gör det på lång sikt omöjligt för sin kollega socialministern</seg>
            <seg>att driva en effektiv social reformpolitik, om finansministern i fråga</seg>
            <seg>alltså förstör de ekonomiska möjligheterna för denna reformpolitik. Men</seg>
            <seg>— den väsentliga synpunkten är det svenska folkets, det folks som får betala</seg>
            <seg>och avstå.</seg>
            <seg>Man får emellertid ibland den känslan, att det nya samhället skall drivas</seg>
            <seg>igenom snabbt och till varje pris därför att det finns mäktiga män som absolut</seg>
            <seg>vilja se sitt förlovade land förverkligas medan de ännu ha makt att åstadkomma</seg>
            <seg>det — en ur personlig synpunkt förståelig, men för svenska folket dyrbar</seg>
            <seg>ambition.</seg>
            <seg>Hans excellens</seg>
          </u>
          <u>
            <seg>herr statsministern Erlander: Herr talman! Det skulle vara</seg>
            <seg>ganska lockande att ge sig in på de drömmar, som tydligen ha hemsökt herr</seg>
            <seg>Domö i natt, men det är många som vilja ha ordet under denna debatt, och därför</seg>
            <seg>skall jag avstå från att kommentera de genrebilder han har givit om sina nattliga</seg>
            <seg>upplevelser.</seg>
            <seg>Jag skulle emellertid ändå vilja säga, att det är en ganska fantastisk bild</seg>
            <seg>herr Domö lämnar. Om det vore på det sättet, att svenskt näringsliv hade gripits</seg>
            <seg>av en så stark misstro mot den nu sittande regeringens politik, hur kan det då</seg>
            <seg>vara möjligt att företag efter företag rustar upp, att företag efter företag bokstavligen</seg>
            <seg>sitter i kanslihusets trappor för att få investera miljon efter miljon</seg>
            <seg>1 detta svenska näringsliv, som åker motorcykel utefter vägarna och därigenom</seg>
            <seg>väcker skräck och förvåning hos herr Domö.</seg>
            <seg>Uppriktigt sagt: herr Domö tror inte ett dugg på denna skildring, lika litet</seg>
            <seg>som representanterna för svenskt näringsliv göra det. Ty det kan väl inte vara</seg>
            <seg>så, att Fagersta, Uddeholm, Kullager och Skånska cement hålla på att rusta</seg>
            <seg>upp sina industrier bara för att vi skola få det bekvämt när vi skola överta</seg>
            <seg>dem? Eller att det är av välvilja mot det socialdemokratiska partiet, som man</seg>
            <seg>med en sådan intensitet arbetar på att göra vår industri fulltrimmad? Änej, herr</seg>
            <seg>Domö vet lika bra som jag, att i denna starka vilja att göra vår industri konkurrenskraftig</seg>
            <seg>både på hemmamarknaden och på utländska marknader samlas</seg>
            <seg>det en stark optimism beträffande svenskt näringslivs framtid. Jag tycker det</seg>
            <seg>är ganska bedrövligt att ledaren för det parti, som anser sig tala å näringslivets</seg>
            <seg>vägnar, kan prestera en så pessimistisk bild av sin uppfattning om det</seg>
            <seg>svenska näringslivets framtid. Den strider i varje fall fullständigt mot den</seg>
            <seg>bedömning, som näringslivets män själva ge uttryck för i praktiskt handlande.</seg>
            <seg>Det var mina reflexioner med anledning av herr Domös drömmar. Innehållet</seg>
            <seg>i herr Domös replik till mig skulle ju sedan föranleda mig till ett nytt inlägg</seg>
            <seg>38 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>i den ekonomiska debatten av ungefär samma typ som det jag gjorde i går.</seg>
            <seg>Jag skall försöka ta det hela mera katalogmässigt, men jag kan trots den sena</seg>
            <seg>tidpunkten i debatten inte låta hans replik stå oemotsagd.</seg>
            <seg>Om det vore så, att regeringen inte hade lagt fram något förslag till plan för</seg>
            <seg>inflationens bekämpande, om regeringen stode villrådig utan att ha en aning</seg>
            <seg>varken om räckvidden av faran eller om vilka åtgärder den skulle rekommendera,</seg>
            <seg>då vore naturligtvis herr Domös irritation berättigad, ty då vore det ju</seg>
            <seg>ganska meningslöst att vi ginge till oppositionen och sade: »Det ser ut som</seg>
            <seg>om det skulle bli litet grand besvärligt. Kanske ni kunna hjälpa oss med ett</seg>
            <seg>tips om hur vi skola klara upp det här?» — Det är herr Domös skildring av</seg>
            <seg>regeringens attityd.</seg>
            <seg>I själva verket är ju läget följande. Vi presentera ett förslag till kampåtgärder</seg>
            <seg>mot inflationen. Oppositionen förklarar att den underkänner detta förslag</seg>
            <seg>— herr Domö sade ju i sitt sista anförande, att förslaget väger för lätt,</seg>
            <seg>att det inte är någonting att komma med. Då begära vi ju ingenting annat</seg>
            <seg>av oppositionen än detta, såsom jag tycker, självklara, att kritiken icke skall</seg>
            <seg>formas i banala sanningar och allmänna resonemang, utan att kritiken skall</seg>
            <seg>låta den praktiska erfarenhet, om vilken herr Domö talade, komma till sin</seg>
            <seg>rätt och att man skall ge oss, som tydligen äro ett slags marxistiska drömmare,</seg>
            <seg>en idé om hur de mena att kampen mot inflationen skall föras. Det är</seg>
            <seg>ju det vår inbjudan avser.</seg>
            <seg>Här ha vi under hela hösten försökt att få er inom oppositionen att tala</seg>
            <seg>ut, att ta ansvaret att ge ett råd när ni kritisera oss. Det har visat sig omöjligt,</seg>
            <seg>och då ha vi tillåtit oss att försöka oss på en ny väg genom att säga:</seg>
            <seg>Om ni äro för blyga för att offentligt tala om vad ni mena, så kanske ni kunna</seg>
            <seg>tala om det på en partiledarkonferens, där vi kunna komma till tals med varandra.</seg>
            <seg>Vi ta gärna upp varje vettigt uppslag, och om herr Domö kommer</seg>
            <seg>med ett förslag till en impopulär åtgärd, så att han inte vill att det skall komma</seg>
            <seg>ut att det är hans förslag, så kunna vi låtsas att det är jag som har kommit</seg>
            <seg>upp med det. Vi äro villiga att ta upp varje idé till handlande, men det</seg>
            <seg>kan icke få bli så, att å ena sidan oppositionen säger: »Regeringen har inget</seg>
            <seg>program, regeringen har ingenting att komma med, och det lilla den kommer</seg>
            <seg>med är omöjligt, det väger för lätt», men att å andra sidan oppositionen skall</seg>
            <seg>vara alldeles fri från ansvaret att antyda, på vilka punkter som regeringen</seg>
            <seg>borde handla annorlunda.</seg>
            <seg>Jag skall ta upp ett par av de antydningar, som ha gjorts förut i debatten</seg>
            <seg>och som jag gärna begagnar tillfället att precisera mitt ställningstagande till.</seg>
            <seg>Regeringen har förklarat — och jag gläder mig åt att man numera tycks</seg>
            <seg>vara enig på den punkten även här — att det inte finns något automatiskt verkande</seg>
            <seg>medel mot inflationen. Det är ett stort framsteg att man även på oppositionens</seg>
            <seg>håll börjar begripa det. Visserligen leker herr Domö fortfarande med</seg>
            <seg>tanken, att prisbildningen skulle kunna vara fri, men han vill inte ta steget</seg>
            <seg>fullt ut. Jag ber kammaren lägga märke till det. Han rekommenderar inte ett</seg>
            <seg>upphävande av priskontrollen, utan det är något dunkelt han menar: prisbildningen</seg>
            <seg>skulle kanske fungera så, att varorna skulle bli billigare om den vore</seg>
            <seg>fri, säger han, men han slutar icke med att rekommendera en fri prisbildning.</seg>
            <seg>Jag tror att det är alldeles riktigt som herr Bergvall sade i morse; han trodde</seg>
            <seg>inte att man för närvarande kan undvara kontroll av priserna.</seg>
            <seg>Det andra automatiskt verkande medlet som har figurerat i debatten har</seg>
            <seg>varit räntehöjning. I mitt tal i Linköping sade jag, att en räntehöjning naturligtvis</seg>
            <seg>kan diskuteras — det finns ingen anledning för oss att säga att det är</seg>
            <seg>orimligt med en räntehöjning — men jag försökte påvisa, att en räntehöjning</seg>
            <seg>icke skulle medföra en automatisk begränsning av investeringarna, utan att man</seg>
            <seg>Lördagen den 18 januari 1947. Nr 3. 39</seg>
            <seg>Statsverkspropositionen m. m. (Forts.)</seg>
            <seg>fortfarande vore tvungen att bibehålla en ingående investeringskontroll. Man</seg>
            <seg>vore tvungen att ha en differentierad räntenivå för att inte strypa bostadsbyggandet,</seg>
            <seg>och man vore tvungen att kontrollera investeringarna kanske ännu noggrannare</seg>
            <seg>än förut. Ty en räntehöjning skulle visserligen strypa eller begränsa</seg>
            <seg>investeringarna i den normala produktionen, vid vilken man räknar på lång</seg>
            <seg>sikt utan att ta hänsyn till möjligheterna till spekulationsvinster, medan å</seg>
            <seg>andra sidan mindre hänsynsfulla företagare, som producerade varor vilka hastigt</seg>
            <seg>skulle kunna säljas, lyxvaror måhända, vilka inte vore reglerade av samma</seg>
            <seg>tillgångs- och efterfrågelagar som andra varor, skulle kunna låta sina företag</seg>
            <seg>expandera kraftigt. Vad jag påpekade i linköpingstalet var alltså, att icke</seg>
            <seg>ens om man vill tillgripa en räntehöjning erhåller man en sådan automatik,</seg>
            <seg>som onödiggör långtgående tvångsåtgärder från statens sida.</seg>
            <seg>Vad skriver nu Svenska Dagbladet efter denna min replik, som inte innebar</seg>
            <seg>någonting annat än ett påpekande av att man tar miste om man tror att en</seg>
            <seg>räntehöjning skulle ligga i frihetens intresse och skulle medföra att man kunde</seg>
            <seg>slippa kontrollåtgärder? Jo, tidningen i fråga skriver, att en statsminister, som</seg>
            <seg>inte begriper mera av ekonomiska ting än att han tror att hela diskussionen</seg>
            <seg>om den hotande inflationen är ett påhitt av den borgerliga oppositionen, inte</seg>
            <seg>har mycket att ge i den ekonomiska debatten. På vilket plan låg denna replik,</seg>
            <seg>herr Domö? Vilket samband fanns det mellan min analys av situationen och</seg>
            <seg>den kritik som min analys framkallade?</seg>
            <seg>Regeringen har nu sagt, att strävandena att begränsa prisstegringarna bland</seg>
            <seg>annat skola gå ut på att skydda den svenska prisnivån för prisinflytande från</seg>
            <seg>länder, där man inte är så olycklig, herr Domö, att man har en arbetarregering;</seg>
            <seg>prisinflytanden från exempelvis Förenta staterna hota ju att slå in över</seg>
            <seg>den svenska marknaden. Jag har inte uppfattat, att denna förklaring från regeringens</seg>
            <seg>sida har varit föremål för någon nämnvärd kritik, i varje fall inte</seg>
            <seg>på långt när så stark kritik som den vi fingo mottaga i höstas, då det var</seg>
            <seg>fråga om subventionering av importen. Så i stort sett får man väl utgå ifrån</seg>
            <seg>att oppositionen med knorr accepterar regeringens politik på denna punkt, när</seg>
            <seg>det gäller att begränsa prisinflytandena utifrån.</seg>
            <seg>Priskontrollen har jag redan talat om. Såvitt jag kan förstå äro vi nu</seg>
            <seg>ense om att vi måste ha priskontrollen kvar. Herr Domö känner en viss tveksamhet;</seg>
            <seg>han säger att priskontrollen kan komma att snedvrida produktionen,</seg>
            <seg>och det äro vi fullt medvetna om att den kan göra. Vi äro medvetna</seg>
            <seg>om att varje kontrollåtgärd innebär sådana risker och att man, så fort man</seg>
            <seg>ger sig in på denna kontroll, får göra sig beredd att också kontrollera nästa</seg>
            <seg>led, nämligen hur åtgärden verkar på produktionen. Vi undersöka för närvatande</seg>
            <seg>hur mycket det ligger i talet om en snedvridning, och jag skulle</seg>
            <seg>tro att undersökningen visar, att det åtminstone inte hittills har uppstått någon</seg>
            <seg>snedvridning med så allvarliga verkningar för vårt folkhushåll, att den</seg>
            <seg>i och för sig påkallar några speciella åtgärder. Jag kan emellertid nämna</seg>
            <seg>för herr Domö, att i vårt västra grannland, där man har precis samma metodik</seg>
            <seg>som vi med en hård priskontroll, har regeringen ansett det nödvändigt</seg>
            <seg>att komplettera denna priskontroll med en fullmaktslagstiftning, som</seg>
            <seg>innebär att ett företag kan få order att tillverka vissa varor, förbud att</seg>
            <seg>tillverka vissa varor eller helt enkelt order att nedlägga sin drift.</seg>
            <seg>Det är klart att det finns risker som, om snedvridningen skulle vara så</seg>
            <seg>omfattande som herr Domö tror — vilket jag inte tror är fallet — kunna</seg>
            <seg>nödvändiggöra åtgärder av liknande typ som de åtgärder den norska regeringen</seg>
            <seg>har ansett det nödvändigt att vidtaga, men jag kan försäkra att vi</seg>
            <seg>just inte gärna komma att vidtaga sådana åtgärder. Vi veta precis vilka</seg>
            <seg>svårigheter det skulle komma att vålla, och vi tro att näringslivet självt</seg>
            <seg>40 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>därför lojalt skall följa de anvisningar, som priskontrollnämnden ger, och</seg>
            <seg>inte ställa oss inför situationen att behöva tillgripa sådana åtgärder, som</seg>
            <seg>man i andra länder har ansett sig böra komplettera priskontrollen med. Det</seg>
            <seg>kan väl inte vara på den punkten som herr Domö, vilken företräder näringslivets</seg>
            <seg>intressen, angriper regeringen för bristande handlingskraft?</seg>
            <seg>Vid investeringskontrollen uppehöll jag mig tämligen utförligt i går, och</seg>
            <seg>jag skall inte bry mig om att ta upp samma argument igen, i synnerhet som</seg>
            <seg>jag nu märker att herr Domö även på den punkten ansluter sig till regeringens</seg>
            <seg>politik; han säger att han inte längre är så tveksam som han verkade</seg>
            <seg>i går, då han talade för och emot, men inte riktigt visste åt vilket</seg>
            <seg>håll han till slut skulle falla i sina resonemang. Han vill ha en investeringsbudget,</seg>
            <seg>och det verkar till och med som om han skulle kunna tänka sig en</seg>
            <seg>hårdare begränsning av investeringarna än den som regeringen föreslagit.</seg>
            <seg>Men för den händelse det möjligen finns någon, som fortfarande tror att</seg>
            <seg>vi skulle kunna släppa något på investeringskontrollen, skulle jag vilja framhålla</seg>
            <seg>en synpunkt, nämligen den, att i kampen mot inflationen är det —</seg>
            <seg>som jag också framhöll i går — nödvändigt att öka varuproduktionen i landet.</seg>
            <seg>Investeringskontrollen avser bland annat att skapa garantier för att</seg>
            <seg>de livsviktiga industrier, som producera varor vilka äro nödvändiga för vår</seg>
            <seg>försörjning, skola ha möjligheter att expandera. Detta kan i den nuvarande</seg>
            <seg>knapphetssituationen endast ske därigenom, att man skär ned investeringarna</seg>
            <seg>för andra industrier, som kanske också anse sig ha legitima intressen</seg>
            <seg>att hävda.</seg>
            <seg>Om vi sålunda vilja ha en sådan inriktning av investeringsverksamheten,</seg>
            <seg>att varumängden ökar, så lär det inte vara någonting annat att göra än att</seg>
            <seg>acceptera investeringskontroll och att acceptera byggnadsreglering. Då återstår</seg>
            <seg>det till sist inte mer än precis de två saker som jag inbjöd till diskussion</seg>
            <seg>om i går — för det första: hur stor skall investeringsbudgeten vara?</seg>
            <seg>Har regeringen bedömt läget riktigt, när den har fixerat den till 1945 års nivå,</seg>
            <seg>eller skall man låta nivån vara lägre eller högre? Och för det andra: hurudan</seg>
            <seg>skall fördelningen inom budgetens ram vara mellan industri, skolor,</seg>
            <seg>bostäder och allt annat? Det är en mycket viktig punkt, där jag tycker att</seg>
            <seg>det skulle vara naturligt för oppositionen att säga sin mening, antingen nu</seg>
            <seg>eller också sedermera vid våra överläggningar.</seg>
            <seg>Detta var så att säga produktionssidan av inflationsproblemet, och jag går</seg>
            <seg>nu över till penningsidan.</seg>
            <seg>Jag frambhöll i går, att vad man än vidtager för åtgärder av de typer som</seg>
            <seg>hittills ha existerat så kommer det att bli ett penningöverskott under år 1947.</seg>
            <seg>Det gäller då att på något sätt finna metoder för att kanalisera detta penningöverskott.</seg>
            <seg>Jag uppehöll mig i går särskilt vid sparandet och framhöll, att det skulle</seg>
            <seg>vara utomordentligt önskvärt, om man kunde få till stånd ett ökat sparande,</seg>
            <seg>som under de hävdvunna former, vi inom svenskt näringsliv och svenskt samhällsliv</seg>
            <seg>överhuvud taget äro vana vid, i full frihet för en viss kortare tid steriliserade</seg>
            <seg>det penningöverskott, vilket eljest kan uppträda såsom ett hot mot</seg>
            <seg>prisnivån.</seg>
            <seg>Jag har icke hört någon kritik mot detta program. Man har här under debatten</seg>
            <seg>icke rekommenderat tvångssparandet. Man har inte rått regeringen att</seg>
            <seg>ta itu med uppgiften att tvinga folk att avstå från en del av sina inkomster.</seg>
            <seg>Vad man däremot har sagt är, att regeringens skattepolitik är ett hot mot</seg>
            <seg>sparviljan och att regeringen, även om den accepterar tanken att man genom</seg>
            <seg>ökat sparande skulle kunna sterilisera penningöverskottet, handlar i rakt motsatt</seg>
            <seg>riktning genom det skatteprogram, som nu är föremål för behandling.</seg>
            <seg>Lördagen den 18 januari 1947. Nr 3. 41</seg>
            <seg>Statsverkspropositionen m. m. (Forts.)</seg>
            <seg>Ja, herr Domö, det är klart att man kan diskutera vilken effekt skatterna</seg>
            <seg>ha på sparandet, men vi äro väl alla överens om att sparandet i hög grad beror</seg>
            <seg>på vilka föreställningar människorna få om sin dispositionsrätt över de</seg>
            <seg>sparade pengarna och om dessa penningars värde. Jag betonar än en gång vad</seg>
            <seg>jag sade i går, att det här inte bara är fråga om skattepolitiken, utan att tilltron</seg>
            <seg>till penningvärdets stabilitet också är en faktor av betydelse. Och därvidlag</seg>
            <seg>ha otvivelaktigt svartmålningar av den typ, som herr Domö i dag slutade</seg>
            <seg>sitt anförande med, men som i hans anförande under gårdagens debatt lyste</seg>
            <seg>med sin frånvaro, en direkt inflationsfrämjande effekt. Ty man måste säga</seg>
            <seg>sig, att är läget sådant, så kan det väl inte vara någon idé att spara pengar.</seg>
            <seg>Om jag går till skatteprogrammet, så är det likadant där. Överdrivna föreställningar</seg>
            <seg>om vad de föreslagna skattesatserna innebära kunna 1 den nuvarande</seg>
            <seg>situationen omöjligen vara annat än försvårande moment. Och nog kan</seg>
            <seg>man våga säga, att oppositionen överdriver verkningarna i fråga om konfiskationen</seg>
            <seg>av förmögenheterna. Jag vet inte om herr Domö i går hade tillfälle</seg>
            <seg>att lyssna till statsrådet Wigforss, då han i andra kammaren tog upp denna</seg>
            <seg>fråga. Jag vill inte ens försöka att framställa saken på samma utomordentligt</seg>
            <seg>klargörande sätt som han gjorde, men nog borde vi väl ändå kunna vara</seg>
            <seg>överens om att ett förslag, som innebär skattefrihet för förmögenheter upp till</seg>
            <seg>20 000 kronor och faktiska skattelättnader för förmögenheter långt därutöver,</seg>
            <seg>inte kan kännas såsom ett hot för de hundratusentals sparare, som kunna betecknas</seg>
            <seg>såsom småsparare. Och, herr Domö, då det i denna situation ideligen</seg>
            <seg>talas om att lönerna öva tryck på priserna, så måste det, om den satsen är</seg>
            <seg>riktig, uppenbart vara lika riktigt att säga, att det i första hand är viktigt</seg>
            <seg>att kanalisera småspararnas pengar. Offentligen har jag inte hört det cyniska</seg>
            <seg>resonemanget, men privat kan man få höra det, att de stora förmögenheterna</seg>
            <seg>alltid kunna kanaliseras av samhällsmakten med hjälp av investeringskontrollen</seg>
            <seg>och att de således inte kunna utöva ett skadligt inflytande i den nuvarande</seg>
            <seg>situationen. Därför, menar man, skulle det i nuvarande läge inte vara någon</seg>
            <seg>risk att låta stora vinster samlas på ett fåtal händer. Dessa pengar kunna inte</seg>
            <seg>destruera marknaden. Men de små inkomsterna verka, säges det, störande på</seg>
            <seg>prisnivån. Detta är ett cyniskt resonemang, och därför vänder man sig mot det.</seg>
            <seg>Men om det ligger någonting i det och om oppositionen har rätt, då den tillmäter</seg>
            <seg>lönerna en så oerhört stor vikt, så måste det vara inte mindre viktigt att</seg>
            <seg>uppmuntra småspararna, som just utgöras av dessa kategorier av löntagare.</seg>
            <seg>Och det torde vara klart, att det nu aktuella skatteprogrammet i allra högsta</seg>
            <seg>grad är ett stöd för småsparandet. Men dessa saker kunna naturligtvis diskuteras,</seg>
            <seg>och jag anser att det är en ansats till konkretisering av den politiska diskussionen,</seg>
            <seg>när herr Domö kommer över till den från de ideliga och rätt tröttsamma</seg>
            <seg>allmänna reflexioner, som han så frikostigt strör omkring sig.</seg>
            <seg>Herr Domö ville dessutom göra gällande, att det var en felsyn när vi trodde,</seg>
            <seg>att tanken på lönerna hade intagit en så dominerande plats i hans framställning.</seg>
            <seg>Ja, det är möjligt, och jag vill i så fall konstatera att det innebär ett</seg>
            <seg>framsteg, att man inte längre med så stor energi skjuter fram lönefrågan såsom</seg>
            <seg>en avgörande faktor i den ekonomiska diskussionen. Men talet om nödvändigheten</seg>
            <seg>av att nu, mitt under pågående avtalsrörelser, samla parterna till en överläggning,</seg>
            <seg>som väl ändå måste ha till syfte att öva något slags påtryckning och</seg>
            <seg>att på något sätt politisera desamma, är ändå ett tecken på att man tillmäter</seg>
            <seg>lönefrågorna en utomordentligt stor vikt. De fakta i målet, varom upplysningar</seg>
            <seg>skulle kunna lämnas vid en rundabordskonferens, äro ju, herr Domö, väl</seg>
            <seg>kända både för arbetsgivarföreningen och för landsorganisationens folk. Det</seg>
            <seg>kan alltså inte vara de faktiska upplysningarna, som skulle vara av betydelse,</seg>
            <seg>utan det måste vara någonting annat. Och vad skulle detta andra vara,</seg>
            <seg>492 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>om lade rekommendationen till påtryckning på och politisering av lönerörelserna”?</seg>
            <seg>Jag vill sluta med att säga, att ansvaret för den ekonomiska politiken och</seg>
            <seg>den ekonomiska utvecklingen självfallet vilar hos regeringen. Det finns ingen</seg>
            <seg>möjlighet för regeringen att undandraga sig detta ansvar. Men vi vilja inbjuda</seg>
            <seg>oppositionen till att försöka öva ett inflytande på den ekonomiska politiken.</seg>
            <seg>Och det, herr Domö, trodde jag ingick i det demokratiska styrelsesättet. Jag</seg>
            <seg>hade inte väntat, att detta skulle mötas av ett sådant svar som det, som kom i</seg>
            <seg>herr Domös replik i går, när inviten besvarades med orden: »Sicken regering,</seg>
            <seg>som begär råd av oppositionen!» Regeringen är visserligen en majoritetsregering,</seg>
            <seg>men vi känna intet behov av att med utnyttjande av våra knappa majoriteter</seg>
            <seg>i första och andra kammaren diktera besluten. Vi inbjuda till en förutsättningslös</seg>
            <seg>diskussion, eftersom oppositionen har förklarat, att den icke godkänner</seg>
            <seg>regeringens program. Vi efterlysa fortfarande: på vilka punkter behöver</seg>
            <seg>programmet kompletteras? Av vilka grunder underkännes regeringens</seg>
            <seg>program?</seg>
            <seg>Herr Domö erhöll nu ordet för kort genmäle och anförde: Herr statsminister!</seg>
            <seg>Visst önska vi inom oppositionen öva inflytande, men det är ju ofta oppositionens</seg>
            <seg>vapen att göra detta via kritik. I går voro vi också ense om att</seg>
            <seg>kritiken var nyttig. Om det nu blir fråga om överläggningar där olika åt-.</seg>
            <seg>gärder fördomsfritt få diskuteras, skola vi också precisera vilka åtgärder vi</seg>
            <seg>anse oss kunna förorda.</seg>
            <seg>När man hör statsministern tala om vad som ingår i regeringens program</seg>
            <seg>mot inflationen, fäster man sig framför allt vid hur tankarna hos honom</seg>
            <seg>lika väl som hos de övriga regeringsledamöterna kretsa så gott som uteslutanden</seg>
            <seg>kring kontrollåtgärder och regleringar. Man låter inte de psykologiska</seg>
            <seg>faktorerna, stämningen hos den stora allmänheten, förtroendet för den</seg>
            <seg>tänkta ekonomiska politiken spela erforderlig roll vid sitt bedömande. Det</seg>
            <seg>är ju en ökning av produktionen, framställningen av en större mängd varor,</seg>
            <seg>som måste tillmätas den kanske allra största betydelsen. Härför behövs emellertid</seg>
            <seg>ett både — och. Regleringar och kontrollåtgärder ha vi ju varit med</seg>
            <seg>om att godkänna, men det behövs också någonting annat och mera livgivande</seg>
            <seg>än regleringarna.</seg>
            <seg>När statsministern säger, att det väl ändå inte är så farligt — folk misströstar</seg>
            <seg>inte och inte heller företagen, eftersom de fortsätta att producera och</seg>
            <seg>t. o. m. utvidga verksamheten etc. — så vill jag svara: man hoppas naturligtvis,</seg>
            <seg>att regeringen så småningom skall bättra sig och, vis av erfarenheten,</seg>
            <seg>slå in på andra vägar och att vi, om regeringen inte gör det, skola få</seg>
            <seg>en annan regering.</seg>
            <seg>Hans excellens</seg>
          </u>
          <u>
            <seg>herr statsministern Erlander: Herr talman! För att undvika</seg>
            <seg>varje missförstånd vill jag säga, att hela mitt anförande i går präglades av</seg>
            <seg>ett framhävande av de psykologiska faktorernas betydelse. Den prägeln hadet</seg>
            <seg>det fått, just därför att jag tror, att viktigare än alla kontrollåtgärder är</seg>
            <seg>tilliten till vårt penningväsende. Och en av anledningarna till att jag vädJar</seg>
            <seg>till oppositionen att komma med konkreta förslag är just den, att tillliten</seg>
            <seg>till penningväsendet uppenbarligen blir större, om bakom våra åtgärder</seg>
            <seg>står en enhällig riksdag, än om kampen för ett fixt penningvärde skall föras</seg>
            <seg>av regeringssidan, låt vara att det är en majoritetsregering. Det är där oppositionens</seg>
            <seg>ansvar ligger.</seg>
            <seg>Visst skall oppositionen öva sitt inflytande genom kritik — det voro vi</seg>
            <seg>ense om i går — men jag vidhåller fortfarande, att det skall vara en kritik</seg>
            <seg>Lördagen den 18 januari 1947. Nr 3. 43</seg>
            <seg>Statsverkspropositionen m. m. (Forts.)</seg>
            <seg>som kan leda fram till någonting. Det skall inte vara en kritik i allmänna</seg>
            <seg>ordalag, som inte kan ge något resultat, utan en kritik som kan leda till konstruktiv</seg>
            <seg>handling. Jag är ganska övertygad om att det, när vi läsa referaten</seg>
            <seg>av dagens debatt, kommer att visa sig att oppositionen givit ytterst få anvisningar,</seg>
            <seg>som kunna omsättas i praktisk politik. Och det är på den punkten</seg>
            <seg>Jag tillåter mig att kritisera oppositionens kritik.</seg>
            <seg>Ordet lämnades ånyo för kort genmäle till herr Domö, som nu yttrade: Jag</seg>
            <seg>gör statsministern uppmärksam på att vi ha fasthållit vid och försökt utveckla</seg>
            <seg>de positiva linjer, varom alla voro ense 1942 och även år 1944, medan majoritetspartiet</seg>
            <seg>och dess ledning har frångått dessa riktlinjer och följt en ny,</seg>
            <seg>egen linje, som innebär att man i allt för hög grad släppt samordningen mellan</seg>
            <seg>löner och priser och framför allt litat till prisreglerande åtgärder.</seg>
            <seg>Vi ha minsann fått höra, att våra fingervisningar ha varit obefogade, att</seg>
            <seg>vi ha varit självgoda och kommit med råd, som inte hade någon betydelse</seg>
            <seg>för den politik, som regeringen självmedvetet drivit. Men om situationen nu</seg>
            <seg>utvecklat sig därhän, att man i någon mån vill beakta de synpunkter vi ha att</seg>
            <seg>komma med, så vill jag försäkra att vi inte skola underlåta att framföra dem.</seg>
          </u>
          <u>
            <seg>Herr Bärg, Johan: Herr talman: Det är rätt underliga vägar som kunna</seg>
            <seg>leda fram till resultat, som man inte väntar — jag undrade, när jag hörde</seg>
            <seg>herr Domös, jag höll på att säga, spexartade kåseri i hans första anförande,</seg>
            <seg>hur det skulle vara möjligt för statsministern att komma fram till något värdefullt</seg>
            <seg>inlägg på grund av detta, men nu ha vi i alla fall fått höra ett sådant.</seg>
            <seg>Och jag må säga, att dagens knivkastning mellan högerpartiets ledare och</seg>
            <seg>statsministern gav större utbyte än det korta replikskifte, som herr Domö</seg>
            <seg>med sitt kåseri i går framkallade. Detta visar, synes det mig, att om man</seg>
            <seg>tvingas därhän, så finns det i alla fall på botten en vilja att ta itu med de</seg>
            <seg>svåra problemen i stället för att enbart nöja sig med kritik och rena negationer.</seg>
            <seg>Nu var det, herr talman, inte för att göra några reflexioner i detta avseende</seg>
            <seg>som jag för första gången i mitt långa liv och under min tid som riksdagsman</seg>
            <seg>har besvärat med att begära ordet i en remissdebatt. Jag skulle inte</seg>
            <seg>heller ha gjort det vid denna min sista riksdag, om inte folkpartiets ledare</seg>
            <seg>här i kammaren i sitt första anförande hade riktat nästan en direkt fråga till</seg>
            <seg>mig om vad jag menade med några ord, som jag uttalade i mitt tack till talmannen</seg>
            <seg>vid riksdagens avslutande för några veckor sedan. Jag tillät mig då</seg>
            <seg>bland annat uttala en önskan — det var mera en from önskan än en förhoppning</seg>
            <seg>— att de ganska osympatiska stridsmetoder, som på sista tiden förts</seg>
            <seg>över på det politiska fältet, icke måtte tillämpas efter årsskiftet.</seg>
            <seg>Men innan jag övergår till att säga något om den saken, är det vissa andra</seg>
            <seg>ting som jag ber att få ge uttryck åt.</seg>
            <seg>Herr Ivar Anderson yttrade i sitt anförande, att han inte ansåg den nuvarande</seg>
            <seg>tidpunkten lämplig för att allvarligt diskutera skattefrågorna. Jag delar</seg>
            <seg>helt och fullt hans uppfattning i det fallet. Många av inläggen i denna remissdebatt</seg>
            <seg>ha vittnat om att man ännu saknar ingående kännedom om detaljerna</seg>
            <seg>i det förslag, som skattekommittén har framlagt. I åtskilliga fall torde</seg>
            <seg>också påverkan från tidningspressen ha förvridit begreppen. För att det skall</seg>
            <seg>bli möjligt att få till stånd en fruktbärande och allvarlig överläggning, som kan</seg>
            <seg>vara till gagn, tror jag att det hela behöver få mera tid på sig för att mogna.</seg>
            <seg>Men när jag lyssnat till debattinläggen rörande skattefrågorna, har jag måst</seg>
            <seg>ställa mig frågan, hur man överhuvud taget, om det skall ligga något större</seg>
            <seg>allvar i dessa kritiska uttalanden, någonsin skall komma till rätta med detta</seg>
            <seg>44 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>spörsmål, som dock måste lösas. Man ordar om sparviljan, och att den finns</seg>
            <seg>1 vårt samhälle, är utan tvivel av stor vikt. Men hur skall man kunna bevara</seg>
            <seg>denna sparvilja och samtidigt förse statsverket med de nödvändiga intäkterna?</seg>
            <seg>Vi ha här hört, att man inte får genom ökad beskattning störa förmögenhetsbildningen.</seg>
            <seg>Det är farligt redan med nuvarande beskattning, men skulle man</seg>
            <seg>sträcka sig längre, kommer det att gå alldeles på tok med hela samhället. När</seg>
            <seg>det gäller inkomstbeskattningen säges det, och jag tror med en viss rätt, att</seg>
            <seg>man inte kan gå hårdare fram mot de stora inkomsterna. Skatteförslaget innebär</seg>
            <seg>ju någon skärpning, och man menar att den skulle leda till att all håg att</seg>
            <seg>i det produktiva livet förfara så, att man får ökade intäkter, skulle försvinna,</seg>
            <seg>"eftersom Wigforss tar hela vinsten. Vad beträffar mellanskiktet av inkomsttagare</seg>
            <seg>får man inte heller gå hårdare fram. Dessa inkomsttagare äro, säges det,</seg>
            <seg>redan nu för hårt pressade, och den skattelindring ett långt stycke upp i inkomstklasserna,</seg>
            <seg>som skatteförslaget syftar till, anses vara för ringa. Detta är</seg>
            <seg>ett så viktigt skikt i vårt samhällsliv, att man inte får göra några ingrepp där,</seg>
            <seg>heter det. Och kommer man till skiktet närmast under, är det på samma sätt.</seg>
            <seg>Många vackra ord ha talats i denna debatt om de små inkomsttagarna och småspararna.</seg>
            <seg>Dem måste man framför allt skydda.</seg>
            <seg>Man har inte antytt några andra framkomliga vägar att öka statens inkomster</seg>
            <seg>än den direkta beskattningens. Det är inte heller många dagar, sedan</seg>
            <seg>vi med rätt stor enighet avskaffade omsättningsskatten, som ju representerar</seg>
            <seg>en annan skattemetod än den direkta. Jag kan därför inte finna annat än att</seg>
            <seg>resultatet av dessa resonemang måste bli att man, för att bevara sparviljan,</seg>
            <seg>måste lägga skattetungan på dem, som ha så små inkomster, att de inte kunna</seg>
            <seg>spara. Där finns ingen sparvilja att förstöra. Men detta är ju en orimlighet.</seg>
            <seg>Det skulle ha varit värdefullare, om det i de långa anförandena om skatterna</seg>
            <seg>hade givits några positiva anvisningar, som man verkligen kunnat reflektera</seg>
            <seg>över såsom bättre utvägar än dem, som skattekommittén har förordat.</seg>
            <seg>Nu klagar man över skatternas storlek, och det är sant, att de äro hårda.</seg>
            <seg>I mitt tycke äro de mycket hårda, åtminstone om man jämför det nuvarande</seg>
            <seg>skattetrycket med vad vi varit vana vid. Men kunna vi undgå denna skattetunga?</seg>
            <seg>Jag har hört det yttrandet från något håll, att den utgiftsram, som anses</seg>
            <seg>nödvändig, är onödigt stor. Årets budget visar ett överskott, men det har</seg>
            <seg>sina särskilda skäl. Och såvida inte något underligt inträffar, kunna vi väl</seg>
            <seg>dessvärre icke räkna med ett liknande överskott till ett annat år. Jag föreställer</seg>
            <seg>mig således att vi få anses behöva det beräknade intäktsbeloppet. Skulle</seg>
            <seg>det visa sig vara så lyckligt, att man inte behöver så stora intäkter, så finns</seg>
            <seg>alltid möjligheten att jämka på särskilda inkomst- och förmögenhetsskatten.</seg>
            <seg>Den är ju så konstruerad, att det lätt kan ske. I stället för de beräknade 110</seg>
            <seg>procenten kan man ta ut 100 procent eller kanske endast 90 procent. Jag tror</seg>
            <seg>visst inte, att det kommer att bli så, men jag säger att denna möjlighet finns,</seg>
            <seg>om utgiftsbehovet inte skulle vara så stort, som man nu tänker sig. När det nu</seg>
            <seg>gäller att utforma skatterna, så kan det ju också diskuteras, huruvida den belastning</seg>
            <seg>av förmögenheterna, som man har tänkt sig, är för hög. Men en sak</seg>
            <seg>är säker, och det är att vi måste ha inkomster till bestridande av de utgifter,</seg>
            <seg>som vi genom olika beslut ha bundit oss för.</seg>
            <seg>Herr Domö talade här om att socialdemokraterna önska att genast få se sitt</seg>
            <seg>förlovade land i verkligheten. Jag vet inte vad herr Domö menade med detta</seg>
            <seg>tal om det förlovade landet, men när man har talat om folkhemmet Sverige</seg>
            <seg>och dylikt, har man väl närmast syftat på de sociala förmåner, som man har</seg>
            <seg>velat bereda folket. Och glädjande nog har enigheten om dessa sociala förmåner</seg>
            <seg>varit mycket stor. Ingen har velat motsätta sig de förslag, som i detta</seg>
            <seg>hänseende ha framlagts. Jag vill nu fråga de herrar, som gruva sig över detta</seg>
            <seg>Lördagen den 18 januari 1947. Nr 3. 45</seg>
            <seg>Statsverkspropositionen m. m. (Forts.)</seg>
            <seg>skatteförslag: vem tänkte ni skulle betala kostnaderna för de sociala välfärdsanordningarna?</seg>
            <seg>Och vem skulle betala de höga kostnaderna för vårt försvar</seg>
            <seg>under krigstiden? Det nu föreliggande budgetförslaget är ju sådant, att man,</seg>
            <seg>även om skattekommitténs förslag följas, inte får någonting över för att betala</seg>
            <seg>skulderna. Vem tänkte ni skulle bära alla dessa kostnader? Det kan väl inte</seg>
            <seg>vara någon annan än svenska folket.</seg>
            <seg>I varje fall kan man inte lösa frågan på det sätt, som jag tycker mig ha</seg>
            <seg>funnit att åtskilliga räknat med, nämligen genom att göra sig kvitt den nuvarande</seg>
            <seg>finansministern. Det finns en herre, som till och med är hårdare och</seg>
            <seg>mera omutlig än Wigforss, och det är nöden, tvånget. Det lära vi inte rå på,</seg>
            <seg>utan vi måste foga oss i vad det ålägger oss.</seg>
            <seg>Och därmed är jag inne på vad som egentligen förmådde mig att begära ordet</seg>
            <seg>i denna remissdebatt, nämligen herr Elon Anderssons undran om vad jag</seg>
            <seg>menade med de få ord de osympatiska stridsmetoderna, som jag tillät mig</seg>
            <seg>yttra vid avslutningen av förra årets riksdag. Jag är övertygad om att min</seg>
            <seg>aktade vän Elon Andersson inte skulle behöva fråga mig om vad jag menade,</seg>
            <seg>men det var kanske hans önskan, att jag skulle precisera det. Jag tänkte visst</seg>
            <seg>inte på några stridsmetoder, som ha tillämpats här i kamrarna. Visserligen</seg>
            <seg>har det någon enstaka gång förmärkts en viss fränhet i debatterna, som kanske</seg>
            <seg>inte har varit så gagnande. — Ni få förlåta mig, mina damer och herrar, men</seg>
            <seg>jag börjar bli något gammal, och jag är inte längre road av dessa knivkastningar,</seg>
            <seg>som man tillämpade på folkmöten förr i världen. Ju mera man har</seg>
            <seg>sysslat med allvarliga ting, desto mindre värde sätter man på sådant och</seg>
            <seg>överhuvud taget på elakheter, som inte ha något annat syfte än att reta folk.</seg>
            <seg>Vi vinna inte så mycket med det. Men för all del, detta är ju en smakfråga,</seg>
            <seg>och jag skall inte vidare gå in på den saken.</seg>
            <seg>Men det var inte detta jag tänkte på. Visserligen har herr Nordenson i ett</seg>
            <seg>riksdagsanförande anfallit statsrådet Wigforss ganska kraftigt och kört fram</seg>
            <seg>med rykten, som han kanske hört på något kafferep. — Han sade inte själv,</seg>
            <seg>varifrån han hade fått sina uppgifter. Vad jag i stället tänkte på var den</seg>
            <seg>osympatiska metod att genom tidningsskriverier komma åt den farlige mannen</seg>
            <seg>Wigforss, som har börjat tillämpas. Nu kan man säga, att vi inte skola draga</seg>
            <seg>in detta i remissdebatten, men jag hoppas att herr talmannen och de ärade</seg>
            <seg>kammarledamöterna ha överseende med mig lika väl som nyss med herr Domö,</seg>
            <seg>då han förde fram tidningarnas omdöme om remissdebatten och tillmätte det</seg>
            <seg>stor betydelse. Här har på sista tiden förekommit en personlig attack mot statsrådet</seg>
            <seg>Wigforss, som jag har känt mig upprörd över, och det vill jag ha sagt ut.</seg>
            <seg>Och jag vet att min vän Elon Andersson i detta stycke delar min uppfattning.</seg>
            <seg>Man behöver bara läsa herr Elon Anderssons egen tidning Ljusnan för någon</seg>
            <seg>dag i december månad, om man vill få klarlagt, hur han ser på statsrådet Wigforss”</seg>
            <seg>skattefråga. Herr Elon Andersson har behandlat denna fråga så, som</seg>
            <seg>en värdig journalist behandlar en sådan sak, och något annat var ju heller inte</seg>
            <seg>att vänta av herr Elon Andersson. Det är de personliga attacker, som förekommit</seg>
            <seg>på andra håll, som jag ogillar. Jag tänker här inte så mycket på den press,</seg>
            <seg>som i vissa stycken förefaller mig ha efterträtt Fäderneslandet, utan jag tänker</seg>
            <seg>mera på den politiskt kulturella pressen, och dit räknar jag Svenska Dagbladet.</seg>
            <seg>Det har gjort mig ont att se, att man även där börjat praktisera metoder</seg>
            <seg>som gå ut på att rent personligt söka komma åt statsrådet Wigforss. Jag skall</seg>
            <seg>inte läsa upp alla de tidningsklipp jag har med mig — litet var har nog läst</seg>
            <seg>dem. Ingen är dummare än att han förstår meningen med denna taktik. Kan</seg>
            <seg>man få statsrådet Wigforss ur vägen, tror man sig ha vunnit mycket. Herr</seg>
            <seg>Nordenson sade att finansministern sitter inne med ett mycket stort kapital</seg>
            <seg>av förtroende hos folket, och det har herr Nordenson rätt i. Det gäller att kom-</seg>
            <seg>46 Ni I Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>ma åt detta kapital av förtroende hos folket, och det tror man sig vara på god</seg>
            <seg>väg att lyckas med genom dessa skriverier. Det är hela taktiken.</seg>
            <seg>Jag kan emellertid inte underlåta att återge vad som skrives i Svenska Dagbladet</seg>
            <seg>för den 12 januari i år under rubriken »Finansministerns fataliteter».</seg>
            <seg>Där heter det: »Vad som inträffat har försvagat hans ställning även i de kretsar,</seg>
            <seg>där han hittills betraktats som ofelbar och som sitt partis största moraliska</seg>
            <seg>tillgång». Man är här således i färd med att i förväg inhösta segern. Jag skulle</seg>
            <seg>vilja säga dem som stå bakom denna taktik, att de missräkna sig. Det kan gå</seg>
            <seg>för en kort tid att genom en dylik taktik nå syftemålet, men i längden går</seg>
            <seg>det icke.</seg>
            <seg>Vad har man nu velat vinna genom dessa metoder? Jo, man har velat komma</seg>
            <seg>åt den skattepolitik, som statsrådet Wigforss företräder. Men tror någon att</seg>
            <seg>man på en millimeter rubbar det socialdemokratiska partiets skattepolitik genom</seg>
            <seg>en dylik taktik? Tvärtom: Det nu framlagda skatteförslaget har naturligtvis</seg>
            <seg>liksom allt mänskligt arbete sina brister och hade måhända behövt en överarbetning</seg>
            <seg>i vissa punkter. Och jag är övertygad om att varken statsrådet Wigforss</seg>
            <seg>eller den institution här i riksdagen, således bevillningsutskottet, som</seg>
            <seg>kommer att förbehandla dessa frågor, äro ovilliga att ta hänsyn till saklig</seg>
            <seg>kritik.</seg>
            <seg>Men det kan inte hjälpas att man, även om man kanske inte borde göra det,</seg>
            <seg>inför metoder som dessa hårdnar till. Jag frågar återigen: vad tror man sig</seg>
            <seg>vinna? Ja, man kan vinna sympati inom vissa kretsar. Jag har ett brev här</seg>
            <seg>i min hand, som är ett härligt exempel på den saken, ett vackert blomster av</seg>
            <seg>den frösådd, som man har gjort, men jag vill inte smutsa ned kammarens protokoll</seg>
            <seg>med att läsa upp det. — Den, som så önskar, kan få ta del av det. Vi</seg>
            <seg>skola väl alla, så länge vi finnas till — ja, kanske inte alla, ty en del flykta</seg>
            <seg>ju — leva kvar i det berömda folkhemmet Sverige även i fortsättningen. Men</seg>
            <seg>tror någon att man gör livet här behagligare genom metoder av detta slag?</seg>
            <seg>Herr talman! Detta är måhända inte ett inlägg, som lämpar sig i en remissdebatt,</seg>
            <seg>och det kan synas så mycket mera opåkallat att ta upp denna fråga</seg>
            <seg>här i dag, som glädjande nog ingenting av denna giftsådd förekommit i kammaren,</seg>
            <seg>men det brukar ju vara tillåtet att vid detta tillfälle röra sig vida omkring,</seg>
            <seg>och alla veta vi att bakom denna aktion finns en mening. Det är inte</seg>
            <seg>bara fråga om journalistik — det är politik i det.</seg>
            <seg>Häri instämde herr Heiiman.</seg>
            <seg>Herr Anderson, Axel Ivar, erhöll ordet för kort genmäle och anförde: Herr</seg>
            <seg>talman! Herr Bärgs tvekan beträffande det lämpliga i att ta upp denna fråga</seg>
            <seg>1 remissdebatten tror jag är obefogad. Jag tycker han har goda skäl att göra</seg>
            <seg>det, och jag förstår mycket väl hans inlägg. Han hade förberett mig på det i</seg>
            <seg>går, och jag sade honom då ungefär vad jag kan säga nu. Han erkände också</seg>
            <seg>att han var mycket tacksam för den hållning, som Svenska Dagbladet i allt</seg>
            <seg>väsentligt intagit i den Wigforsska skattefrågan. Det var bara en artikel och</seg>
            <seg>ett citat han hade att erinra mot. Jag sade honom också att jag var den förste</seg>
            <seg>att beklaga att det införts på sätt som skett. Citatet har tillkommit utan min vetskap,</seg>
            <seg>och artikeln har fått en form, som jag inte avsett. Men det fritar inte mig</seg>
            <seg>från mitt ansvar. Jag ber emellertid att få understryka att jag från första</seg>
            <seg>början i denna sak betonat, att man icke kan anklaga finansministern för att</seg>
            <seg>ha gjort sig skyldig till vad han från vissa håll beskyllts för, nämligen skattefusk,</seg>
            <seg>felaktig deklaration eller dylikt.</seg>
            <seg>Däremot har jag framfört en kritik mot hans mångåriga tolerans mot felaktig</seg>
            <seg>avdragspraxis, som jag anser mig ha stöd för. Jag har tidningsklippen</seg>
            <seg>Lördagen den 18 januari 1947. Nr 3. 47</seg>
            <seg>Statsverkspropositionen m. m. (Forts.)</seg>
            <seg>med mig, och jag tror att herr Bärg, om han tar del av dem, skall ge mig rätt</seg>
            <seg>i att den kritik, som där framförts, står sig och även från hans sida måste tillerkännas</seg>
            <seg>vitsord, och jag måste fråga honom, om han verkligen anser att allting</seg>
            <seg>är välbeställt i detta fall. Kan man verkligen från socialdemokratiskt håll</seg>
            <seg>påstå, att här ingenting anmärkningsvärt inträffat?</seg>
            <seg>Herr Bärg säger nu att avsikten med hela denna kritik mot herr Wigforss”</seg>
            <seg>deklaration är att komma åt hans skattepolitik. Jag ber att få inlägga den allra</seg>
            <seg>bestämdaste gensaga häremot. När herr Bärg gjorde sitt uttalande i december</seg>
            <seg>månad förra året, var inte denna artikel, mot vilken han nu riktar sig och vilken</seg>
            <seg>han citerat, ännu skriven. Den är skriven den 12 januari i år. Något sammanhang</seg>
            <seg>finns inte heller mellan den kritik av herr Wigforss” uppträdande i deklarationsfrågorna,</seg>
            <seg>som kommit till uttryck i olika tidningsartiklar, och den kritik</seg>
            <seg>vi framföra mot det av honom nu framlagda skatteförslaget. Jag ber att på</seg>
            <seg>det allra bestämdaste få protestera mot hans insinuation. Om det är politik från</seg>
            <seg>ett håll, kan jag säga, att det är politik även från herr Wigforss” sida och från</seg>
            <seg>den meningsriktnings sida som han företräder, när man försöker inlägga en dylik</seg>
            <seg>avsikt i dessa artiklar. Det finns ett lojalt och berättigat krav att reda upp</seg>
            <seg>denna skattefråga. Det är en sak. En annan sak är sedan, att vi från helt andra</seg>
            <seg>sakliga utgångspunkter ogilla statsrådet Wigforss skattepolitik.</seg>
            <seg>Ordet lämnades härefter för kort genmäle till herr Bärg, Johan, som nu</seg>
            <seg>yttrade: Herr talman! Herr Anderson frågar mig, om jag tycker att den nuvarande</seg>
            <seg>ordningen är tillfredsställande. Nej, det tycker jag inte. Det är mycket</seg>
            <seg>på det här området som jag inte tycker är som det borde vara, men det är inte</seg>
            <seg>så lätt att åstadkomma någon rättelse — det kanske dock går. Vad som skett</seg>
            <seg>i fallet Wigforss är dock inte värre än vad som skett i många andra fall. Men</seg>
            <seg>har det någonsin spelats ut på samma sätt? Det finns ju riksdagsledamöter,</seg>
            <seg>som bo så nära Stockholm, att de kunna bo i sina hem i stället för att hyra här</seg>
            <seg>i huvudstaden. De bo emellertid utanför stadskommunen och åtnjuta såväl det</seg>
            <seg>högre arvodet som avdragsrätten. Det kan anses olämpligt — det hör visserligen</seg>
            <seg>inte hit, men precis samma anmärkning kan göras i dessa fall.</seg>
            <seg>Nu hoppas jag att åtskilligt av det som brister skall kunna rättas till. Men</seg>
            <seg>jag vill upprepa min fråga: tror herr Anderson, att vi äro så barnsliga, att vi</seg>
            <seg>utan vidare skola godtaga en försäkran om att dessa attacker ingenting ha med</seg>
            <seg>herr Wigforss ställning som finansminister att göra? Det är, herr Anderson,</seg>
            <seg>ett skrymteri, som inte går i någon här i kammaren.</seg>
          </u>
          <u>
            <seg>Herr Anderson, Axel Ivar, erhöll ånyo ordet för kort genmäle och anförde:</seg>
            <seg>Herr talman! Herr Bärgs uttalande om skrymteri kan jag inte finna på något</seg>
            <seg>sätt motiverat i detta sammanhang eller ha någonting med denna sak att göra.</seg>
            <seg>Det stärker inte heller hans argumentering.</seg>
            <seg>Jag vidhåller att den kritik, som har framförts och som jag för min del kan</seg>
            <seg>svara för, icke har med herr Wigforss” skattepolitik att göra. Mot herr Wigforss”</seg>
            <seg>skattepolitik ha vi tillräckligt starka argument ändå utan att behöva</seg>
            <seg>tillgripa en sådan taktik och sådana försåtliga medel, som man på vissa håll</seg>
            <seg>gör gällande att vi tillgripit. Diskussionen om herr Wigforss” taxeringsfråga</seg>
            <seg>ligger på ett helt annat plan, och jag tror att det hade varit mycket lyckligt,</seg>
            <seg>om man i den socialdemokratiska pressen tagit upp denna fråga till en ordentlig</seg>
            <seg>diskussion i stället för att antingen söka förtiga den, såsom man på en del</seg>
            <seg>håll gjort, eller försöka bagatellisera den eller helt enkelt bestrida varje sakskäl</seg>
            <seg>bakom kritiken.</seg>
            <seg>Jag vill med anledning av vad herr Bärg nyss yttrade påpeka att herr Herlitz,</seg>
            <seg>som hör till dem, som beröras av denna skattepraxis, själv offentligen i denna</seg>
            <seg>48 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>kammare för flera år sedan tagit upp frågan om riksdagsmännens skatteavdrag</seg>
            <seg>och påyrkat en reform. Var inte det anledning för finansministern att redan</seg>
            <seg>då ta under övervägande, huruvida den praxis, som han själv följt, var riktig</seg>
            <seg>eller inte? Det har också funnits andra anledningar att göra detta. Det är bland</seg>
            <seg>annat avsaknaden av sådana initiativ från hans sida som föranlett min kritik.</seg>
            <seg>Ordet lämnades ånyo för kort genmäle till herr Bärg, Joban, som nu yttrade:</seg>
            <seg>Herr talman! Jag ber att ännu en gång få citera Svenska Dagbladet för</seg>
            <seg>den 12 januari i år. Det stod där: »Vad som inträffat har försvagat hans ställning</seg>
            <seg>även i de kretsar, där han hittills betraktats som ofelbar och som sitt partis</seg>
            <seg>största moraliska tillgång. Det går inte längre att göra honom till martyr,</seg>
            <seg>som hans partivänner en tid försökt», o. s. v. Vad är det annat än ett försök att</seg>
            <seg>realisera dessa finansministerns tillgångar, som herr Nordenson talade om?</seg>
            <seg>Det är riktigt, att frågan om riksdagsmännens beskattning tagits upp här</seg>
            <seg>1 kammaren, men jag vill då ha sagt, att möjligheten att yrka på ändringar i</seg>
            <seg>fråga om beskattningen stått fri och öppen under hela den tid herr Anderson</seg>
            <seg>suttit som ledamot i bevillningsutskottet — under en lång tid såsom dess ordförande.</seg>
            <seg>Men under denna tid ha icke några åtgärder vidtagits för att åstadkomma</seg>
            <seg>ändring i denna viktiga fråga, som nu på de sista två månaderna blivit</seg>
            <seg>så förfärligt aktuell.</seg>
          </u>
          <u>
            <seg>Fru Alm: Herr talman! När jag suttit här i går och i dag och hört de borgerliga</seg>
            <seg>partiernas talare i denna debatt, har jag liksom flera före mig, och senast</seg>
            <seg>statsministern, frapperats av den brist på eget program för inflationskampen</seg>
            <seg>som kännetecknar oppositionspartierna. Herr Nordenson presenterade</seg>
            <seg>visserligen ett program i går natt, passande insvept i klädnad av en nattlig</seg>
            <seg>mardröm, men det var ett program, som man tyckte skulle passa en socialdemokratisk</seg>
            <seg>finansminister, men väl inte det program hans eget parti skulle</seg>
            <seg>kunna förverkliga med framgång, om det sutte i ansvarsställning. Herr Nordenson</seg>
            <seg>försökte dock redligen att komma med positiva uppslag, och det håller</seg>
            <seg>man honom räkning för, medan man av den övriga borgerliga kammaroppositionen</seg>
            <seg>mera fick höra sur kritik över att regeringen inte gör någonting</seg>
            <seg>eller i varje fall inte gör tillräckligt, än positiva faktiska anvisningar för hur</seg>
            <seg>man skall göra.</seg>
            <seg>Herr Nordensons positivitet och erkännande av finansministerns personligen</seg>
            <seg>utomordentligt stora förtroendekapital, som vi nyss hörde herr Bärg tala</seg>
            <seg>om, var välgörande, särskilt sedan man nödgats lyssna till hans partivän herr</seg>
            <seg>J. B. Johansson. När jag hörde herr Johansson i går före middagspausen, kom</seg>
            <seg>Jag osökt att tänka på det gamla stockholmska ordstävet: »Han har lärt konsten</seg>
            <seg>av mig, sa” fan om riksdagsgubben.» Så föga hederlig tycker jag nämligen</seg>
            <seg>att herr Johanssons kritik var, när han talade om det höga och cyniska spel</seg>
            <seg>med näringslivets stabilitet, som statsrådet Wigforss fört, och när han lade</seg>
            <seg>1 statsrådet Wigforss” mun följande fingerade resonemang: »Vad spelar penningvärdet</seg>
            <seg>för roll, om jag kan driva fram fördelar på kort sikt för de medborgargrupper</seg>
            <seg>jag representerar?» Herr Johansson är inte här, men jag kan</seg>
            <seg>ändå säga, att så resonerar inte regeringen.</seg>
            <seg>Alla vilja vi slå vakt om penningvärdet. Regeringen och dess parti, som</seg>
            <seg>främst representerar de mindre inkomsttagarna i vårt samhälle, böra ju vilja</seg>
            <seg>det särskilt ivrigt. eftersom en penningvärdesförsämring går mera omedelbart</seg>
            <seg>ut över de små löntagarna än över de industriföretagare, som en del av herrarna</seg>
            <seg>här ömma särskilt för. Men när regeringen för att skydda penningvärdet</seg>
            <seg>försöker effektivisera priskontrollen och skärpa investeringskontrollen, knotar</seg>
            <seg>man ändå häftigt över det på de företagarhåll, som stå oppositionen nära.</seg>
            <seg>Lördagen den 18 januari 1947. Nr 3. 49</seg>
            <seg>Statsverkspropositionen m. m. (Forts.)</seg>
            <seg>Medan herr Bergvall brukar påpeka, att det är statsmakternas sak att dra</seg>
            <seg>upp de allmänna riktlinjerna för priskontrollen, skriar hans partivän herr</seg>
            <seg>Ohlin högt om centraldirigering, när samma statsmakter försöka få priskontrollnämnden</seg>
            <seg>att minska de relativt breda handelsmarginalerna inom en lyxindustri,</seg>
            <seg>ty — säger herr Ohlin — menar regeringen med detta att göra vissa</seg>
            <seg>branscher mindre lönande, på det att arbetskraft måtte drivas över till</seg>
            <seg>andra näringsgrenar, där regeringen anser att den bättre behövs, så är detta</seg>
            <seg>orimligt, en oriktig centraldirigering. — Regeringen får alltså inte föra en</seg>
            <seg>prispolitik, som innebär någon värdering av angelägenhetsgraden av den ena</seg>
            <seg>eller andra produktionen, utan framställningen och distributionen av t. ex.</seg>
            <seg>choklad, radioapparater och andra umbärliga ting skola ha prismarginaler,</seg>
            <seg>som ge producenterna av dessa varor samma möjligheter som producenterna</seg>
            <seg>av oumbärliga konsumtionsvaror att konkurrera om arbetskraften. Samtidigt</seg>
            <seg>beklagar man emellertid — herr J. B. Johansson gjorde det i går och herrar</seg>
            <seg>Bergvall och Domö i dag — att den nuvarande onyanserade priskontrollen</seg>
            <seg>lett till att produktionen snedvridits och på åtskilliga områden lagts om från</seg>
            <seg>billigare, för folkhushållet nyttiga standard- och stapelvaror, som äro lätt</seg>
            <seg>kontrollerbara i prishänseende, till mera svårkontrollbara och mindre nyttiga</seg>
            <seg>tillverkningar. Även om detta inte skett i så stor omfattning, vilket var bl. a.</seg>
            <seg>statsministerns mening, kan nog den sista anmärkningen vara riktig i många</seg>
            <seg>avseenden. Jag kan vitsorda det av egen erfarenhet från möbelindustrien.</seg>
            <seg>Pinnstolarna och de enkla praktiska bruksmöblerna tendera att tillverkas i</seg>
            <seg>allt mindre omfattning, medan nya typer representationsmöbler lanseras, där</seg>
            <seg>en liten nyhet i ornamentiken skapar möjligheter till formellt oåtkomliga prisförhöjningar.</seg>
            <seg>De herrar inom oppositionspartierna, som beklaga en sådan utveckling,</seg>
            <seg>borde väl i stället uppmuntra regeringen till en större nyansering</seg>
            <seg>i priskontrollen. Men kanske är man bara med på saken, om nyanseringen består</seg>
            <seg>i medgivanden till prishöjningar på nödvändighetsvarorna, men inte om</seg>
            <seg>det blir fråga om prissänkningar på lyxproduktionen?</seg>
            <seg>I stort sett förefaller emellertid oppositionen vara med om att en verksam</seg>
            <seg>priskontroll och investeringskontroll är nödvändig. Man endast försöker</seg>
            <seg>leda uppmärksamheten över på lönefaktorn och faran för lönehöjningar. Även</seg>
            <seg>jag, herr Domö, har sett lönefaktorn såsom en röd tråd skymta i de borgerliga</seg>
            <seg>talarnas anföranden. Det förvånar mig att herr Domö så energiskt förnekar</seg>
            <seg>att den har funnits där. När man påstår — herr Bergvall antydde det</seg>
            <seg>också i dag på förmiddagen — att löneförbättringarna tendera att bli så stora,</seg>
            <seg>att de överstiga den produktivitetsförbättring inom näringslivet som samtidigt</seg>
            <seg>ägt rum, är detta en överdrift. Nationalinkomstens stegring under 30talet</seg>
            <seg>uppgick ju till i runt tal 30 procent, medan lönerna under samma 30tal</seg>
            <seg>endast ökade med 11 procent, således inte ens hälften. Under 40-talet torde</seg>
            <seg>nationalinkomsten trots kriget ha stegrats med åtminstone ytterligare 4 procent.</seg>
            <seg>Så nog finns det utrymme för vissa löneökningar.</seg>
            <seg>Om emellertid produktivitetsförbättringen och det överskott, som industrien</seg>
            <seg>nu får genom den fulla sysselsättningen, resulterar i högre löner till arbetarna</seg>
            <seg>eller större utdelning till aktieägarna, kommer det ju på ett ut ur köpkraftssynpunkt,</seg>
            <seg>medan ur sociala synpunkter det förra är att föredraga. Och</seg>
            <seg>om industrivinsterna inte skola delas med arbetarna — genom högre löner —</seg>
            <seg>och inte få investeras i nyanläggningar annat än i fall, då det medför verkliga</seg>
            <seg>rationaliseringar och man inte heller vill ha dem beskattade så hårt</seg>
            <seg>— den otäcka bolagsbeskattningen i det nya skatteförslaget grymtar man</seg>
            <seg>ju också över, senast herr Nordenson i går — återstår ju bara för industrien</seg>
            <seg>äg ö 45 112 o x</seg>
            <seg>alt ge stora aktieutdelningar så långt det är tillåtet, eller stora gåvor till »behjärtansvärda»</seg>
            <seg>ändamål, såsom &amp;t. ex. till reklamkampanjer mot regeringens</seg>
            <seg>Första kammarens protokoll 1947. Nr 3. 4</seg>
            <seg>50 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>planhushållningstendenser och skatteutjämningsförslag. Undra sedan på att arbetarna</seg>
            <seg>inte vilja avstå från att skaffa sig de löneökningar de kunna få i</seg>
            <seg>detta läge av knapphet på arbetskraft!</seg>
            <seg>I Dagens Nyheters handelsnytt kunde man häromdagen läsa, hur den konservativa</seg>
            <seg>tidningen Times bedömer inflationsfaran och arbetskraftsbristen och</seg>
            <seg>metoderna för deras bekämpande. Där står att läsa: »Klyftan mellan tillgång</seg>
            <seg>och efterfrågan måste slutas — och inte genom att hålla efterfrågan tillbaka</seg>
            <seg>i oändlighet. Klyftan mellan import och export måste slutas — men inte genom</seg>
            <seg>att hålla importen och levnadsstandarden nere.» Alltså — den borgerliga</seg>
            <seg>oppositionen i England vill inte hålla efterfrågan och levnadsstandarden nere</seg>
            <seg>och löneökningar tillbaka. Man vill påskynda och effektivisera produktionen</seg>
            <seg>1 stället, och det är nog den vägen även vi måste gå och den som statsministern</seg>
            <seg>angivit som regeringens linje.</seg>
            <seg>Sedan återstår frågan, om vi inte samtidigt med lönestegringarna måste försöka</seg>
            <seg>få löntagarna att spara en del av sina ökade konsumtionsmöjligheter till</seg>
            <seg>senare tillfällen och så att säga ta en förbättring av levnadsstandarden inte</seg>
            <seg>i ett enda kliv uppåt utan i flera små fjät — etappvis. Det kunde bland annat</seg>
            <seg>ske genom att staten och kommunerna fortsatte att ta ut höga skatter, så</seg>
            <seg>länge högkonjunkuren varar, och sedan sänkte skatterna rejält och därmed</seg>
            <seg>ökade köpkraften vid ett konjunkturomslag. Men här ha nu alla partier lovat</seg>
            <seg>sina väljare sänkta skatter, och vilket av dem vill göra sig så impopulärt,</seg>
            <seg>att det föreslår, att man skall skjuta skattesänkningen på framtiden? Varken</seg>
            <seg>herr Domö eller herr Elon Andersson torde vara beredda att följa en sådan</seg>
            <seg>för väljarna osympatisk politik, att de enligt herr Nordensons definition kunna</seg>
            <seg>förtjäna benämningen »statsmän».</seg>
            <seg>Man kan också, såsom antytts tidigare i denna debatt, tänka sig en statlig</seg>
            <seg>tvångsupplåning av medel från de enskilda, något i stil med de första försvarslånen,</seg>
            <seg>fast kanske mera tvingande, för att på så sätt magasinera köpkraft</seg>
            <seg>för de sämre tider som säkerligen komma. Men det skulle väl av Kungl.</seg>
            <seg>Maj:ts opposition kallas för socialistisk konfiskation och attentat mot den enSe</seg>
            <seg>frihet, och så vore inte heller det ett medel, som de borgerliga skulle</seg>
            <seg>gilla.</seg>
            <seg>Det är kanske inte så underligt, att man frågar sig: vad är egentligen, konkret</seg>
            <seg>uttryckt, den arga borgerliga oppositionens alternativ till regeringens ekonomiska</seg>
            <seg>politik? Jag tyckte inte att herr Domös anförande i dag gav något</seg>
            <seg>mera positivt uppslag än hans anförande i går, men om inte förr, så måste</seg>
            <seg>det väl krypa fram vid den konferens, som vi nu fått veta att partiledningarna</seg>
            <seg>inbjudits till.</seg>
          </u>
          <u>
            <seg>Herr Nordenson erhöll ordet för kort genmäle och anförde: Herr talman!</seg>
            <seg>Det tycks råda en viss oklarhet om vad jag avsett, när jag talat om finansministerns</seg>
            <seg>stora förtroendekapital. Därmed har jag avsett, att han under</seg>
            <seg>årens lopp skapat sig ett stort förtroende hos sina egna anhängare, hos de</seg>
            <seg>breda lager av vårt folk, som han särskilt företräder. Jag har gjort gällande</seg>
            <seg>att detta skapar för honom en sällsynt plattform i nuvarande läge genom den</seg>
            <seg>möjlighet det ger honom att vädja till dessa grupper att moderera sina anspråk,</seg>
            <seg>och jag har beklagat att han inte gjort det.</seg>
            <seg>Jag har ingalunda haft anledning göra gällande, att han skulle ha något</seg>
            <seg>stort förtroendekapital hos de borgerliga. Jag tror att det framgår av allt</seg>
            <seg>vad jag har sagt, att jag inte tror på förefintligheten där av något sådant förtroende</seg>
            <seg>till hans förmåga eller till lämpligheten av hans politik, tvärtom.</seg>
            <seg>Jag vill också stryka under att jag anser det vara någonting fullkomligt</seg>
            <seg>politiskt legitimt att vi försöka genom framhållande av avigsidorna i hans</seg>
            <seg>Lördagen den 18 januari 1947. Nr 3. 51</seg>
            <seg>Statsverkspropositionen m. m. (Forts.)</seg>
            <seg>politik minska det förtroendekapital, som han har hos de egna, och att vi göra</seg>
            <seg>klart för dem, att de vägar .han går inte äro lyckliga för landet. Det är någonting,</seg>
            <seg>som man har rätt till inom det politiska livet, och det komma vi</seg>
            <seg>också att fortsätta med.</seg>
            <seg>Ordet lämnades härefter för kort genmäle till fru Alm, som yttrade: Herr</seg>
            <seg>talman! Herr Nordenson vill att statsrådet Wigforss skall använda sitt stora</seg>
            <seg>förtroendekapital för att vädja till de medborgargrupper han representerar</seg>
            <seg>att de skola bidraga till denna kamp mot inflationen genom återhållsamhet i</seg>
            <seg>sina lönekrav. Samtidigt säger herr Nordenson att statsrådet Wigforss saknar</seg>
            <seg>förtroendekapital visavi de grupper som herr Nordenson representerar.</seg>
            <seg>Men menar då herr Nordenson, att statsrådet Wigforss inte behöver någon</seg>
            <seg>auktoritet, när det gäller att vädja till industrien att frivilligt begränsa sina</seg>
            <seg>krav på investeringar? Eller åtar sig herr Nordenson att sköta om dessa vädJanden?</seg>
          </u>
          <u>
            <seg>Herr Nilsson, Bror: Herr talman! När jag nu i debattens elfte timme fått</seg>
            <seg>ordet, skall jag inskränka mig till att helt kort framlägga några synpunkter,</seg>
            <seg>som tidigare icke blivit berörda.</seg>
            <seg>Om man skulle fråga genomsnittsmedborgaren, vad han tycker är det mest</seg>
            <seg>utmärkande och säregna i den tid, som nu är inne, tror jag knappast han</seg>
            <seg>skulle framhålla vare sig skatteläget eller inflationsfaran, utan den omständigheten,</seg>
            <seg>att det för närvarande är så ont om folk på alla områden. Denna</seg>
            <seg>brist på arbetskraft av olika slag gör sig nämligen gällande överallt ute i landet;</seg>
            <seg>man har ont om folk vid jordbruket, man har ont om folk vid industrien</seg>
            <seg>— man söker från industriens sida med ljus och lykta efter folk ute i våra</seg>
            <seg>landskommuner. Man har också ont om folk till springpojksplatser, och bristen</seg>
            <seg>på hembiträden skola vi inte tala om. Det finns knappast något arbetsområde,</seg>
            <seg>där man inte lider av denna brist på arbetskraft. Detta är, herr talman,</seg>
            <seg>det mest utmärkande för tidsläget. Detta förhållande har här visserligen</seg>
            <seg>av någon talare omnämnts i förbigående, men det synes mig dock vara</seg>
            <seg>något, som vi behöva ägna åtminstone någon eftertanke åt.</seg>
            <seg>Vi veta alla, att den svenska landsbygden under årens lopp har levererat</seg>
            <seg>arbetskraft till industrien. Jag hörde helt nyligen en framstående och här i</seg>
            <seg>landet mycket aktad nationalekonom säga, att det förhållandet, att 20 000</seg>
            <seg>unga människor årligen under detta århundrade gått från landsbygdens fattiga</seg>
            <seg>hem till industrien, ytterst är orsaken till det välstånd, vari vi nu leva,</seg>
            <seg>det välstånd, som kännetecknar de årtionden, som passerat sedan sekelskiftet.</seg>
            <seg>Det är inte bara nog med, sade han, att industrien genom detta tillskott</seg>
            <seg>verkligen har fått arbetskraft, utan det är också så, att arbetskraften har kunnat</seg>
            <seg>sättas in, där den har behövts, där det varit mest gagneligt att arbetskraftsbehovet</seg>
            <seg>har fyllts. Men när arbetskraften har bundits vid ett område,</seg>
            <seg>har den benägenhet att fastlåsas där, och då kommer industrien genast i svårigheter,</seg>
            <seg>därför att man inte vill eller kan flytta arbetskraften. Vederbörande</seg>
            <seg>arbetstagare har kanske skaffat sig sitt egna hem där, och då kan inte den</seg>
            <seg>anpassning äga rum, som är så viktig och som sker, då arbetskraften utgöres</seg>
            <seg>av unga män, som ta arbete, där sådant bjudes dem.</seg>
            <seg>Den utvecklingen är det nu slut på. Vi ha länge observerat denna fara, men</seg>
            <seg>vi ha 1 själva verket ingenting gjort däremot. Tvärtom har hela vår ekonomiska</seg>
            <seg>och politiska utveckling gått i sådan rikning, att den har gynnat denna</seg>
            <seg>ström. Jag vill inte här påstå, att den har varit till skada. Tvärtom. Det</seg>
            <seg>är klart, att det har varit till gagn för vårt land och dess ungdom, att denna</seg>
            <seg>utväg till försörjning bjudits den. Det har i varje fall varit bättre än det var</seg>
            <seg>52 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>vid slutet av det förra århundradet, då strömmen av ledig arbetskraft nödgades</seg>
            <seg>flyta över det stora vattnet och fatta fäste i det stora landet i väster.</seg>
            <seg>Det är alltså klart, att det för hela vårt folk har varit till gagn, att man</seg>
            <seg>kunnat bereda de unga sysselsättning i det egna landet. Men det är skäl att</seg>
            <seg>betänka, att denna epok nu synbarligen lider mot sitt slut, om den inte redan</seg>
            <seg>är slut. Jag kan t. ex. erinra om den omständighet, som kom i dagen, då jordbruksräkningens</seg>
            <seg>resultat helt nyligen klargjordes, nämligen att sedan förra</seg>
            <seg>Jordbruksräkningen, år 1937, 10 000 jordbruksenheter ha försvunnit, ty antalet</seg>
            <seg>redovisade jordbruksenheter i landet är nu 10 000 mindre än 1937. Vi äro</seg>
            <seg>alltså inne på den väg, som många av oss äro angelägna att beträda, men som</seg>
            <seg>Jag för min del tror, att vi kanske böra vara litet försiktiga med att storma</seg>
            <seg>fram på, nämligen att minska antalet hem på den svenska landsbygden, men</seg>
            <seg>vi kunna måhända bättre förstå svårigheterna att få folk, när vi nu se, att så</seg>
            <seg>många hem redan ha lagts ned på landsbygden.</seg>
            <seg>Det är inte nog därmed, utan könsfördelningen är sådan, att i vissa landskommuner</seg>
            <seg>antalet giftasvuxna kvinnor ju är mycket lägre än antalet män</seg>
            <seg>och giftermålsfrekvensen är stadd i starkt avtagande. Att från landsbygden</seg>
            <seg>få erforderligt folkmaterial till industrien och överhuvud taget till städer och</seg>
            <seg>tätorter är inte längre möjligt. Det synes mig därför, som om det vore klokt,</seg>
            <seg>att industrien inrättade sig efter de ändrade förhållandena. Jag kan inte tänka</seg>
            <seg>mig, att det skulle vara till något som helst gagn för riket att nyinvestera</seg>
            <seg>industri, till vilken man inte kan få folk. Utvecklingen och nyinvesteringen</seg>
            <seg>1 fråga om industrien synas mig därför böra ske mera med hänsyn till det folkmaterial,</seg>
            <seg>som där kan få sysselsättning, än med hänsyn till någonting annat.</seg>
            <seg>Det är väl i alla fall så, vilket vi alla känna till, att vi i det långa loppet</seg>
            <seg>inte kunna komma ifrån den ekonomiska grundlag, som säger, att produktionens</seg>
            <seg>storlek bestämmes av produktionsfaktorerna jord, kapital och arbete.</seg>
            <seg>Granskar man den föreliggande statsverkspropositionen ur synpunkten av</seg>
            <seg>vad den ger, särskilt åt landsbygdens folk, finner man till sin ledsnad, att herr</seg>
            <seg>statsrådet och chefen för socialdepartementet har nöjt sig med att äska 10</seg>
            <seg>miljoner kronor till bidrag till främjande av bostadsbyggandet på landsbygden,</seg>
            <seg>vilket betyder, att detta anslag reduceras med hälften av vad riksdagen i</seg>
            <seg>fjol anvisade för detta ändamål. Detta är nedslående, eftersom ifrågavarande</seg>
            <seg>anslag är starkt efterfrågat och väl behövligt.</seg>
            <seg>Herr statsrådet och chefen för kommunikationsdepartementet har inte heller</seg>
            <seg>VN särdeles välvillig, då det gäller anslaget till vattenförsörjningen på landsygden.</seg>
            <seg>Väg- och vattenbyggnadsstyrelsen hade såsom minimum med hänsyn till</seg>
            <seg>föreliggande behov begärt 15 miljoner kronor; herr statsrådet föreslår allenast</seg>
            <seg>5 miljoner kronor, vilket dock är en miljon kronor mer än fjolårets anslag för</seg>
            <seg>samma ändamål. Vi ha en gång här i riksdagen varit eniga därom, att jordbrukarhustrurnas</seg>
            <seg>arbetsbörda skulle lättas, d. v. s. i den mån det allmänna</seg>
            <seg>kunde komma med någon sådan hjälp. De skulle få hjälp till att erhålla de betydelsefulla</seg>
            <seg>bekvämligheterna vatten och avlopp, moderniserad köksinredning,</seg>
            <seg>tvättstugor m. m. Ansatser till att bereda dem denna hjälp saknas visst icke,</seg>
            <seg>men de verkliga krafttagen dröja vi med. Jordbrukarkvinnan, som gjort så</seg>
            <seg>mycket för vår timliga välfärd under den gångna kristiden, vore värd ett bättre</seg>
            <seg>bemötande från statsmakternas sida. Hon representerar den mest arbetstyngda</seg>
            <seg>medborgargruppen i detta land — det visa de verkställda utredningarna</seg>
            <seg>— men hon får vänta till sist på den minsta belöning eller uppmuntran.</seg>
            <seg>Kanske skall hon få sitt, när den stora jordbrukspropositionen kommer. Jag</seg>
            <seg>hörde med glädje de ord i trontalet, varmed denna proposition förebådades.</seg>
            <seg>Det hette nämligen: »I syfte att förbättra de ekonomiska förutsättningarna för</seg>
            <seg>Lördagen den 18 januari 1947. Nr 3. 53</seg>
            <seg>Statsverkspropositionen m. m. (Forts.)</seg>
            <seg>jordbrukets yrkesutövare, framför allt i det mindre jordbruket arbetande män</seg>
            <seg>och kvinnor», skulle denna proposition framläggas.</seg>
            <seg>Jag tillåter mig här uttrycka en varm önskan därom, att detta syfte verkligen</seg>
            <seg>behjärtas och att det må lysa som en ledstjärna för de män, som syssla</seg>
            <seg>med denna proposition, och för oss här i riksdagen, när vi skola besluta om densamma.</seg>
            <seg>Jag har anledning att säga detta, därför att det av mycket betydande män</seg>
            <seg>inom det socialdemokratiska partiet har sagts, att genom jordbrukets rationalisering</seg>
            <seg>även avsåges att vinna mera arbetskraft till industrien och att få billigare</seg>
            <seg>livsmedel, ty att hjälpa jordbrukets folk genom högre produktpriser vore,</seg>
            <seg>sades det, ingen framkomlig väg.</seg>
            <seg>Till sist skulle jag, herr talman, vilja ge regeringen ett tips angående sparandet,</seg>
            <seg>som det har talats så mycket om här. Man har ju talat om dess nödvändighet</seg>
            <seg>och om att sparsamheten har gått tillbaka, sedan diskussionen började</seg>
            <seg>om kvarlåtenskapsskatten och om arvsskatten. Jag vill ge det tipset: giv</seg>
            <seg>bönderna deras rättmätiga andel av nationalinkomsten! Få de något över, så</seg>
            <seg>spara de detta, ty bönderna förstöra ingenting.</seg>
          </u>
          <u>
            <seg>Herr Branting: Herr talman! Jag ber att få hjärtligt tacka de fem, sex</seg>
            <seg>herrar, som ännu äro kvar här i kammaren. Det är litet egendomligt att på detta</seg>
            <seg>sätt tala inför en nästan tom kammare, men så går det ju till här, som vi</seg>
            <seg>veta. Om det möjligen kan förhålla sig på det sättet, att man på förhand har</seg>
            <seg>misstänkt, att jag skulle tala om utrikespolitiska ting, vilket jag ju tänker</seg>
            <seg>göra, och att man därför avlägsnat sig, så kanske detta vittnar något om ihtresset</seg>
            <seg>för sådana frågor inom den svenska riksdagen.</seg>
            <seg>Det är ju så, herr talman, att sedan gammalt har vid remissdebatten erbjudits</seg>
            <seg>ett tillfälle att också beröra aktuella utrikespolitiska frågor. Under gårdagen</seg>
            <seg>kom herr statsministern in på dylika ting, efter föranledande av herr</seg>
            <seg>Linderot. Han berörde kapitlet om det nordiska samarbetet och kom med utgångspunkt</seg>
            <seg>därifrån också in på frågan om Sveriges ställning till blockbildningstendenserna</seg>
            <seg>inom Förenta Nationernas ram. Statsministerns deklaration</seg>
            <seg>i det sammanhanget var att ta fasta på; den gick ju också helt i linje med utrikesministerns</seg>
            <seg>uttalanden vid flera föregående tillfällen.</seg>
            <seg>Men, mina herrar, låter sig vår situation verkligen sammanfattas så allmänt</seg>
            <seg>som brukar ske, nämligen så, att Sverige efter inträdet i Förenta Nationerna</seg>
            <seg>inte har någon annan utrikespolitik än den, att inom den nya ramen, och undvikande</seg>
            <seg>alla blockbildningar, verka för internationell fred och samförstånd och</seg>
            <seg>för utvecklingen av den internationella rättsordningen? Hur anslående och korrekt</seg>
            <seg>en sådan målsättning än må vara, förefaller den mig ändå något abstrakt</seg>
            <seg>för den värld, där vi faktiskt leva.</seg>
            <seg>Jag menar, att man måste konkretisera denna allmänna välvillighet mot hela</seg>
            <seg>mänskligheten till bestämda ståndpunktstaganden i vissa nu aktuella frågor.</seg>
            <seg>Vårt land står, som jag ser saken, just nu inför åtminstone två spörsmål av</seg>
            <seg>internationell räckvidd, där ett uteblivet ståndpunktstagande skulle vara ganska</seg>
            <seg>onaturligt och där alltså en debatt är påkallad.</seg>
            <seg>Det ena spörsmålet, som jag här vill något beröra, är, herr talman, det tyska</seg>
            <seg>problemet, alltså gestaltningen av det nya Tyskland. Den andra frågan gäller</seg>
            <seg>våra relationer till Franco-Spanien, Europas alltjämt överlevande enda fascistvälde.</seg>
            <seg>Det finns emellan dessa två alltjämt svävande internationella problem</seg>
            <seg>ett inre sammanhang, som jag strax skall beröra.</seg>
            <seg>Vi veta ju alla mycket väl, att vårt land i rådslagningen om Tyskland inte</seg>
            <seg>har någon formell stämmorätt. Men för den skull behöver inte det offentliga</seg>
            <seg>ordet i Sverige hänga på sig något munlås. Ingen lär väl kunna förmena</seg>
            <seg>54 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>oss att även i dessa ting ha en mening och att uttrycka den. Det finns, tror</seg>
            <seg>Jag, knappast någon nu brännande internationell fråga, som i det långa loppet</seg>
            <seg>blir så betydelsefull för Sverige och för alla Nordens länder som just</seg>
            <seg>denna, hur detta nya Tyskland skall se ut, vilka politiska och ekonomiska</seg>
            <seg>krafter som därifrån omsider skola göra sig gällande.</seg>
            <seg>Att problemet Tyskland naturligtvis berör hela världen, hindrar inte att</seg>
            <seg>det också på det allra närmaste angår oss. Två av de skandinaviska staterna</seg>
            <seg>blevo ju överfallna och ockuperade av Tyskland, och även Finland drogs in</seg>
            <seg>i dess cirklar; att vi kommo att stå utanför kriget kan ju inte på något sätt</seg>
            <seg>av oss betraktas såsom någon garanti för framtiden. Också vårt säkerhetsproblem</seg>
            <seg>är alltså nu involverat. Man behöver inte tillägga att givetvis också</seg>
            <seg>hela vårt ekonomiska liv kommer att på det närmaste beröras av den lösning,</seg>
            <seg>som nu kommer till stånd.</seg>
            <seg>Sverige har ingen talerätt i dessa ting, säger man; inga småstater ha det</seg>
            <seg>och alla minst några f. d. neutrala! Nej, men till detta kan man ju ändå helt</seg>
            <seg>stillsamt säga, att då det gäller den internationella framtidens gestaltning i</seg>
            <seg>en demokratisk värld — så demokratisk som den nu kan vara — borde väl</seg>
            <seg>egentligen alla intresserade samverka. Det må emellertid förhålla sig hur</seg>
            <seg>som helst med denna sak, nog bör väl ändå den vakna politiska opinionen i</seg>
            <seg>en demokratisk stat som Sverige låta på något sätt höra av sig, när det egna</seg>
            <seg>landets livsfrågor äro till behandling — till den kraft och verkan det hava</seg>
            <seg>kan! Så tillbakadragna behöva vi väl inte vara, att vi inte kunna, i varje fall</seg>
            <seg>oss emellan, ge till känna vår uppfattning. Det är för övrigt bekant, att synpunkterna</seg>
            <seg>hos stormakterna i dessa ting gå rätt mycket i sär; man får till och</seg>
            <seg>med det intrycket, att vederbörande på vissa håll egentligen inte så noga</seg>
            <seg>veta vad de vilja. Det råder, tycks det, en viss, för resten ganska naturlig</seg>
            <seg>rådvillhet. I ett sådant läge kan det ju tänkas att några väl grundade synpunkter</seg>
            <seg>kunna göra sig gällande, även om de bara föras fram ifrån »neutralt»</seg>
            <seg>håll.</seg>
            <seg>Vi kunna inte ha glömt de fel, som blevo begångna efter det förra kriget, vi</seg>
            <seg>kunna inte vara blinda för, att alla de fel, som eventuellt nu bli begångna,</seg>
            <seg>den politiska kortsynthet, som nu eventuellt kommer att göra sig gällande,</seg>
            <seg>när det under de närmaste åren gäller politiken mot Tyskland, få betalas av</seg>
            <seg>alla stater i framtiden, ingen undantagen.</seg>
            <seg>Jag gör sålunda gällande, herr talman, att den svenska politiska opinionen</seg>
            <seg>inte bara har en rätt utan en plikt att göra vad den kan — det maximalt</seg>
            <seg>möjliga, hur litet det än är — för att hjälpa till att vrida utvecklingen i den</seg>
            <seg>tyska frågan i en för världsfreden och det internationella samarbetet gynnsam</seg>
            <seg>riktning.</seg>
            <seg>Jag vill då tillåta mig att framhålla en, bara en enda, men en fundamental</seg>
            <seg>synpunkt. Vad det nu gäller återigen, som jag ser saken, är i stort sett</seg>
            <seg>detta, att nu äntligen för första gången i historien de folkliga krafterna i</seg>
            <seg>Tyskland få sin chans för att ur det nuvarande tillståndet bygga upp en</seg>
            <seg>verklig politisk, social och ekonomisk demokrati. Där ligger säkerligen kärnpunkten</seg>
            <seg>både beträffande säkerhetsproblemen och beträffande det kommande</seg>
            <seg>Tysklands roll i det internationella samarbetet.</seg>
            <seg>Nå men, säges det, alla äro väl överens om, att det nu skall bli demokrati</seg>
            <seg>i Tyskland? Man är naturligtvis ense om det ganska utslitna ordet demokrati.</seg>
            <seg>Men man kan fråga sig, om det verkligen föreligger enighet om den underliggande</seg>
            <seg>sociala, ekonomiska och politiska verkligheten.</seg>
            <seg>Någon sådan demokrati, någon sådan folkstyrelse kom ju inte till stånd i</seg>
            <seg>Tyskland efter förra kriget. Man gjorde i Tyskland icke rent hus med junkerdömet</seg>
            <seg>och den reaktionära storkapitalismen, utlandet gav icke de folkliga,</seg>
            <seg>Lördagen den 18 januari 1947. Nr 3. 55</seg>
            <seg>Statsverkspropositionen m. m. (Forts.)</seg>
            <seg>fredsälskande krafterna det stöd, som dessa behövde. Det är fara värt att</seg>
            <seg>samma halvhet skall prägla nutiden.</seg>
            <seg>Finns det, herr talman, i vår tid något annat rimligt framtidsprogram, nå:</seg>
            <seg>got annat oförsökt alternativ än detta: att ha förtroende för de breda folklagren,</seg>
            <seg>att lita till arbetarklassens, småfolkets, småböndernas statsbyggande</seg>
            <seg>förmåga och deras naturliga fredsvilja? Har inte, å andra sidan en ofrånkomlig</seg>
            <seg>erfarenhet visat, varifrån farorna hota, vilka sociala och ekonomiska skikt,</seg>
            <seg>som i vissa lägen kunna bli en fara för freden och som hittills ha försvårat</seg>
            <seg>och saboterat det internationella samarbetet? Man måste samordna freds- och</seg>
            <seg>säkerhetsproblemen med detta, som förr i världen kallades för den sociala frågan,</seg>
            <seg>frågan om samhällenas inre struktur. Detta gäller för alla stater, och det</seg>
            <seg>gäller här nu i Europa speciellt för Tyskland och för Spanien!</seg>
            <seg>På alla håll bedyrar man sig vara demokratisk. Ja, men på samma gång är</seg>
            <seg>det ju så, att så snart det blir frågan om verklig folkmakt, verklig demokrati,</seg>
            <seg>är man färdig att benämna detta »de rödas» herravälde och fablar om allehanda</seg>
            <seg>olyckor. Det var ju denna blinda fruktan för »de röda», som dominerade</seg>
            <seg>den politiska förfallsperioden under åren före världskriget, som inspirerade</seg>
            <seg>den eländiga s. k. non-interventionspolitiken mot den spanska demokratien</seg>
            <seg>och gav nazismen och fascismen där fria händer. Det var fruktan för</seg>
            <seg>»de röda», som kom vissa makter att hålla Mussolini under armarna. Det var</seg>
            <seg>samma fruktan, som sedan undergrävde och splittrade Frankrikes försvarskraft</seg>
            <seg>och som i dag hejdar upprensningen och nu låter general Franco fortsätta</seg>
            <seg>sitt blodsregemente över det spanska folket — sålunda bevarande 1</seg>
            <seg>Europa samma mörka och farliga krafter, som man nyss inbillade sig ha besegrat!</seg>
            <seg>Vad är denna skräckpropaganda mot »de röda» annat än just brist på förtroende</seg>
            <seg>för de arbetande klasserna, ett underkännande av deras rätt och deras</seg>
            <seg>förmåga att ta sin styrelse i egna händer?</seg>
            <seg>Vi här i Sverige börja ju för all del få en ganska god demokrati. Men vi ha</seg>
            <seg>ett egendomligt sätt att beträffande allt som sker och skett utomlands bara två</seg>
            <seg>våra händer. Vi kunna ingenting göra, vi ha ingenting att säga till om; det</seg>
            <seg>betyder ingenting, vad vi säga, vad vi tänka och hur vi handla! Och dessutom</seg>
            <seg>anföres det — utan att man märker, hur det ena argumentet slår ihjäl det</seg>
            <seg>andra — sådana principiella teser som den, att det inte går an att blanda sig</seg>
            <seg>i och försöka påverka främmande folks s. k. inre angelägenheter. Ty då kan ju</seg>
            <seg>följden bli, att främlingar komma hit och blanda sig i våra inre angelägenheter!</seg>
            <seg>Detta är enligt mitt sätt att se, herr talman, alltsammans, mycket förlegade,</seg>
            <seg>mycket orealistiska skäl, de obotfärdigas förhinder.</seg>
            <seg>Det är naturligtvis sant, att vi beträffande Tysklands framtida gestaltning</seg>
            <seg>inte kunna göra mycket mer än att säga vår mening. Men beträffande FrancoSpanien</seg>
            <seg>kunna vi däremot företaga oss åtskilliga åtgärder till hjälp för demokratiens</seg>
            <seg>återupprättande. Man tvår sina händer och man förklarar sig maktlös.</seg>
            <seg>Ja, men samtidigt upprätthålla vi livliga och omfattande handelsförbindelser</seg>
            <seg>med Franco-Spanien. Är detta politiskt och ekonomiskt nödvändigt? Är detta</seg>
            <seg>i överensstämmelse med svenska folkets önskan? Det är ju så, att en hel mängd</seg>
            <seg>stater ha brutit alla sina förbindelser med denna fascistiska regim; där finnas</seg>
            <seg>varken politiska eller kommersiella förbindelser. Andra stater återigen ha avbrutit</seg>
            <seg>sina handelsförbindelser, t. ex. Frankrike, och många stater ha erkänt</seg>
            <seg>den republikanska spanska regeringen Giral. Somliga stater ha funnit mellanformer.</seg>
            <seg>De ha t. ex. växlat officiösa representanter med den republikanska</seg>
            <seg>regeringen, samtidigt som de bibehållit någon chargé daffaires i Madrid. Andra</seg>
            <seg>ha avbrutit alla diplomatiska förbindelser men bibehålla sina konsuler i Spanien</seg>
            <seg>och upprätthålla en begränsad handel. Är det så, att man vill finna kompromissformer,</seg>
            <seg>finns det ju flera olika vägar att gå. Men Sverige kompromissar</seg>
            <seg>56 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>icke. Det håller sig inom det av FN beslutade maximiprogrammet för relationer</seg>
            <seg>med Franco-Spanien.</seg>
            <seg>Jag gör all skyldig honnör för hans excellens herr utrikesministerns goda insats</seg>
            <seg>i New York vid den spanska frågans behandling inför FN, men jag är för</seg>
            <seg>min del övertygad om att mycket vida kretsar i vårt land ha den uppfattningen,</seg>
            <seg>att Sverige kan och bör gå ett steg längre nu. Vad skulle vi riskera genom det?</seg>
            <seg>Skulle vi falla i onåd på något håll? Det är svårt att tro det, i betraktande av</seg>
            <seg>att så många andra större och mindre stater redan ha på olika sätt brutit med</seg>
            <seg>Franco-regimen, utan att det fördenskull hänt dem några obehagligheter. Inte</seg>
            <seg>kan man väl göra gällande t. ex. att labourregeringen i London, vars utrikesminister</seg>
            <seg>för resten förklarat sig »avsky» Franco-regimen, skulle uttrycka sitt</seg>
            <seg>misshag mot Sverige, om vi intoge den enda ståndpunkt i den spanska frågan,</seg>
            <seg>som är värdig en uppriktigt demokratisk stat, och avbröte alla förbindelser! Så</seg>
            <seg>till vida ligger ju saken mycket bättre till nu än under non-interventionspolitikens</seg>
            <seg>tid, när den nazistiska nattmaran låg lägrad över Europa och när ett</seg>
            <seg>svenskt statsråd här i kammaren förklarade, att det var nödvändigt, ytterst för</seg>
            <seg>RESTEN skull, att också vi skulle vara med och blockera det republikanska</seg>
            <seg>panien.</seg>
            <seg>Om vi nu skulle företaga några åtgärder mot Franco, skulle säkerligen ingen</seg>
            <seg>kröka ett hår på vårt huvud. Men vad är då det verkliga skälet till att den</seg>
            <seg>svenska demokratien låter exportera allehanda varor till Franco, i denna varuknapphetens</seg>
            <seg>tid? Om man säger att det är för att vi skola få in de billiga</seg>
            <seg>spanska apelsinerna, så tror jag inte på det! Så ädla vänner av folkhälsan äro</seg>
            <seg>nog inte våra exportörer. Jag antar snarare att de vilja sälja med vinst. Det</seg>
            <seg>skulle onekligen vara intressant, om herr handelsministern, som Ju inte är här</seg>
            <seg>närvarande nu, någon gång skulle vilja redogöra litet närmare för dessa våra</seg>
            <seg>spanska affärer. Något handelsavtal med Spanien har ju aldrig kommit under</seg>
            <seg>riksdagens prövning, men ändå lär det äga rum ett ganska betydande handelsutbyte.</seg>
            <seg>Det är således inte sant, att Sverige ingenting kan göra i denna angelägenhet.</seg>
            <seg>Åtgärder av olika beskaffenhet stå oss till buds, både kommersiella och politiska.</seg>
            <seg>— Men då säger man, att det inte betyder något, vad man gör. Ja, säg</seg>
            <seg>inte det! Varje sådan åtgärd blir ett exempel, varje sådan åtgärd utifrån, som</seg>
            <seg>låter den härskande kapitalist- och, jag må väl tillägga, jesuitklicken i Spanien</seg>
            <seg>förstå, att Franco-regeringen är en börda, luckrar säkerligen upp marken under</seg>
            <seg>diktatorn och påskyndar en regimförändring inifrån. Man har ingen anledning</seg>
            <seg>att tro på den där legenden, som har spritts så villigt och vida, att alla</seg>
            <seg>åtgärder utifrån mot Francos regim i själva verket skulle stärka honom och</seg>
            <seg>föranleda det stolta spanska folket att ännu trognare sluta upp och slå vakt</seg>
            <seg>kring sin diktator! Detta är ingenting annat än nonsens! Det är en missledande</seg>
            <seg>propaganda, som kunde ha varit värdig Goebbels. Tvärtom förhåller det Sig</seg>
            <seg>säkerligen på det sättet, att varje sådan åtgärd vidgar och stärker de kretsar</seg>
            <seg>i Spanien, som inse att Francos ställning i längden är ohållbar, på samma sätt</seg>
            <seg>som i verkligheten torde ha blivit följden av beslutet inom FN att kalla hem</seg>
            <seg>ministrarna och ambassadörerna.</seg>
            <seg>Vad återstår då egentligen i fråga om invändningar? Det återstår kanske bara</seg>
            <seg>den där principen om att man inte får blanda sig i främmande länders s. k.</seg>
            <seg>inre angelägenheter. Denna tes har ju framförts nu Just ifrån Franco-bhåll.</seg>
            <seg>Regeringspressen i Madrid hävdade just efter belutet i New York, att utlandet</seg>
            <seg>borde låta Spanien »sköta sig självt». Ja, låt Franco sköta sig själv! Avbryt</seg>
            <seg>förbindelserna! Låt Franco se, hur länge han kan reda sig själv utan de främmande</seg>
            <seg>staternas import, som för övrigt är köpt med den spanska arbetarklassens</seg>
            <seg>hunger.</seg>
            <seg>Lördagen den 18 januari 1947. Nr 3. 57</seg>
            <seg>Statsverkspropositionen m. m. (Forts.)</seg>
            <seg>För övrigt vill jag säga beträffande den ifrågavarande principen, att hur</seg>
            <seg>bra den än kan låta, så måste den tillämpas med förstånd och med hänsyn till</seg>
            <seg>de historiska erfarenheterna. Vi kunna inte tro, att någon nu skulle vilja</seg>
            <seg>göra gällande t. ex. att det skulle vara det tyska folkets egen inre angelägenhet,</seg>
            <seg>om det snart ånyo läte sig toppridas av en nazistisk regim. Det är inte</seg>
            <seg>så, att allt som sker inom en stat är dess inre angelägenhet. Alla veta att det</seg>
            <seg>finns ultrareaktionära element litet varstans i världen: kuppmakare, internationella</seg>
            <seg>intrigörer, före detta nazister och kollaboratörer, som nu göra allt för</seg>
            <seg>att förgifta den politiska atmosfären. Alla veta att Franco-Spanien är en</seg>
            <seg>centralhärd och en asyl för dessa krafter, som i en ännu sjuk värld vilja försöka</seg>
            <seg>provocera fram nya konflikter. Det är inte rätt, mina herrar, det är verkligen</seg>
            <seg>icke rätt att det demokratiska Sverige skall vara med bland de långsammaste,</seg>
            <seg>när det gäller att operera bort denna pesthärd.</seg>
            <seg>Jag vädjar till den frånvarande regeringen, jag vädjar till dess unga, friskt</seg>
            <seg>tänkande statsministers tomma stol, och jag vädjar till den beprövat frisinnade,</seg>
            <seg>demokratiska utrikesministerns tomma stol att ånyo överväga, om vi verkligen</seg>
            <seg>inte här i landet kunna visa det moraliska mod i den spanska frågan,</seg>
            <seg>varigenom vi skulle ta igen en hel del av vår prestige inför den demokratiska</seg>
            <seg>världsopionen.</seg>
          </u>
          <u>
            <seg>Herr Forslund: Herr talman! Endast några få ord! Först vill jag gärna understryka</seg>
            <seg>vad herr Bärg här sade rörande högerledarens senaste anförande. Jag</seg>
            <seg>måste uttala min förvåning över att en ledare för ett parti, vilket ju ändå 1 så</seg>
            <seg>mångt och mycket vill betecknas som ett kulturparti, håller ett anförande, som</seg>
            <seg>egentligen bara är byggt på elakheter och försök att vara rolig. Jag nästan</seg>
            <seg>tvekar att tro att denne praktiske och gode man — herr Domö — har skrivit</seg>
            <seg>vad han läste upp. Jag undrar, om inte högerns kanslipojikar ha skrivit det anförandet.</seg>
            <seg>Det var så fullt av sådant småplock, som jag knappast kan tro att</seg>
            <seg>chefen för kulturpartiet kan komma med — uttrycket »kulturpartiet» har jag</seg>
            <seg>från Svenska Dagbladet, som i en annons, som betecknas som prenumerationsannons,</seg>
            <seg>använder uttrycket de svenska kulturhemmens egen tidning, och då</seg>
            <seg>måste väl också partiet vara ett kulturparti.</seg>
            <seg>Samtidigt vill jag framställa en fråga till de herrar, som ha talat så mycket</seg>
            <seg>om lönesättningens betydelse i vår penningpolitik och betydelsen av en</seg>
            <seg>rundabordskonferens. Om jag varit ordförande i landsorganisationen och skulle</seg>
            <seg>ha deltagit i en sådan konferens, där man ställde krav på lönearbetare med kanske</seg>
            <seg>3 000, 4 000 eller 4 500 kronors inkomst, att de i samhällets intresse måste</seg>
            <seg>hålla igen på sina löneanspråk, så skulle min första fråga till alla dessa herrar,</seg>
            <seg>herr Domö, herr Elon Andersson, herr Bergvall och herr von Heland vara: hur</seg>
            <seg>ha ni tänkt er att ordna det för egen del? Hur mycket vilja ni själva avstå?</seg>
            <seg>Hur mycket vill herr von Heland pressa ned sin köpkraft? Och jag skall passa</seg>
            <seg>på tillfället, eftersom herr Wehtje är nästa talare, att fråga också honom: hur</seg>
            <seg>mycket vill herr Wehtje som chef för ett stort industriföretag och andra industriidkare</seg>
            <seg>av ungefär samma mått bidraga med? När herrarna skola gå till</seg>
            <seg>arbetarna och säga: »I samhällets intresse är det nödvändigt att ni äro återhållsamma</seg>
            <seg>när det gäller edra lönekrav.» deklarera ni då för arbetarna: »Vi</seg>
            <seg>äro beredda att själva ställa oss på ungefär närliggande köpkraftsnivå?» Är</seg>
            <seg>det inte så, mina herrar, att det vore förnuftigare, om man flyttade sig själv</seg>
            <seg>ned i det läge, där de människor befinna sig, till vilka man vädjar? Det är</seg>
            <seg>en rättfärdig linje, men den hör man aldrig talas om. Jag skulle alltså vilja</seg>
            <seg>ha bestämda deklarationer om hur mycket man själv vill nedsätta sin köpkraft</seg>
            <seg>för att gå före med gott exempel på detta område. Jag hoppas att herr</seg>
            <seg>Wehtje, som kommer som nästa talare, skall bli i tillfälle att svara på den</seg>
            <seg>saken på industriledarnas vägnar.</seg>
            <seg>58 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>Visserligen är ingen av statsråden här, men jag skulle gärna vilja ge ett</seg>
            <seg>tips beträffande granskningen och kontrollen över vissa investeringar och fråga:</seg>
            <seg>skulle det inte vara lämpligt, att man omprövade rayonbestämmelserna för lastbilar</seg>
            <seg>just ur denna synpunkt? När det är så svårt att få arbetskraft och materiel</seg>
            <seg>att räcka till och att hålla utgifterna nere, hur kan det då vara möjligt,</seg>
            <seg>att man släpper loss hela denna transportorganisation, som om det gällt en</seg>
            <seg>vanlig kristidsfråga, och återgår till förkrigsförhållandena i fråga om utnyttJandet</seg>
            <seg>av vår lastbilspark? Den representerar oerhörda belopp i pengar, dess</seg>
            <seg>driftkostnader äro oerhört stora, och den är ovanligt personalkrävande.</seg>
            <seg>Det är folkhushållningsministern, som har medgivit upphävandet av rayonbestämmelserna,</seg>
            <seg>och jag skulle ha velat fråga honom, om det kan vara klokt</seg>
            <seg>att göra detta, samtidigt som man söker efter medel att begränsa investeringen.</seg>
            <seg>Jag skulle således vilja ha den frågan upptagen till prövning mycket snart,</seg>
            <seg>och jag skulle vilja, att man därvid såge till, huruvida man inte i stället kunde</seg>
            <seg>utnyttja våra elektrifierade svenska järnvägslinjer. Jag skall inte anföra några</seg>
            <seg>kostnadsberäkningar i detta avseende. Jag vill endast hänvisa till att herr Andersson</seg>
            <seg>i Rasjön på den tid, då han var kommunikationsminister, tillsatte en</seg>
            <seg>särskild delegation, som skulle framlägga förslag, hur man praktiskt skulle</seg>
            <seg>ordna denna sak. Jag vill minnas, att kommittén tillsattes den 14 april 1944,</seg>
            <seg>och man lyckades till ledamot av denna kommitté förvärva en av industriens</seg>
            <seg>främsta ledare, direktör Rausing. Kommittén hade till uppdrag att se till, hur</seg>
            <seg>man på lämpligaste sätt skulle ordna upp saken, då kriget var slut, men denna</seg>
            <seg>kommitté har ännu icke kommit med något som helst förslag, utan den har i</seg>
            <seg>stället sysslat med helt andra ting än som äro angivna i direktiven.</seg>
            <seg>Jag skulle således också till kommunikationsministern vilja ställa den maningen</seg>
            <seg>att se till, att denna kommitté hastigt nog blir färdig, så att regeringen</seg>
            <seg>må kunna taga ställning till huvudfrågan. Här pågår nämligen ett slöseri med</seg>
            <seg>personal och materiel av mycket stora mått.</seg>
          </u>
          <u>
            <seg>Herr Wehtje: Herr talman! Jag skulle först vilja med några ord lämna herr</seg>
            <seg>Forslund ett svar på den fråga, han ställde direkt till mig, hur vi på industrihåll</seg>
            <seg>se på förhållandet mellan löneavvägningen och fördelningen av köpkraften.</seg>
            <seg>Denna fråga kan ju inte bli föremål för annat än generella uttalanden här, ty</seg>
            <seg>herr Forslund menar väl inte, att riksdagen och regeringen skola lägga sig i</seg>
            <seg>den frågan, utan det blir väl i första hand parterna själva, som skola träffa</seg>
            <seg>uppgörelse därom.</seg>
            <seg>Jag vill då påpeka, att i fråga om löneavvägningen har man ju under de</seg>
            <seg>senare åren gått de anställda till mötes med icke oväsentliga lönehöjningar.</seg>
            <seg>När man går till förhandlingarna i år, har man redan lämnat en generell utfästelse</seg>
            <seg>att medge det indextillägg, som var avtalat under förutsättning att</seg>
            <seg>index överskred en viss nivå. Hur långt man i övrigt kan sträcka sig, få väl</seg>
            <seg>resultaten av förhandlingarna utvisa. Hur man är inställd till fördelningen</seg>
            <seg>av köpkraften, ha vi ju givit bevis för i övrigt genom de åtgärder som vi varit</seg>
            <seg>med om. Om jag nu skall tala för min egen del, så var jag i höstas med om</seg>
            <seg>att slopa omsättningsskatten, och detta tillgodosåg väl i första hand de folkgrupper</seg>
            <seg>som herr Forslund talade för och ömmar för.</seg>
            <seg>Jag skall därefter gå över till vad hans excellens herr statsministern yttrade</seg>
            <seg>här för en stund sedan. Han åberopade sig på att industrien visade en utomordentlig</seg>
            <seg>tillförsikt för framtiden, och han förmenade, att den tillförsikt, som</seg>
            <seg>näringslivet visade genom sin investeringsvilja, stod i mycket skarp kontrast</seg>
            <seg>mot den oro för den ekonomiska utvecklingen, som kom till synes främst på</seg>
            <seg>politiskt håll. Statsministern åberopade också som ett exempel det företag som</seg>
            <seg>Lördagen den 18 januari 1947. Nr 3. 59</seg>
            <seg>| Statsverkspropositionen m. m. (Forts.)</seg>
            <seg>jag närmast företräder i min civila gärning, och han pekade då på de stora</seg>
            <seg>utbyggnader, som vi företaga. Hans excellens herr statsministern är emellertid</seg>
            <seg>säkerligen fullt på det klara med av vilken anledning vi företaga dessa</seg>
            <seg>stora utbyggnader. Vi bygga ju nu t. ex. en stor fabrik strax söder om Stockholm,</seg>
            <seg>men att vi skulle göra det uteslutande. därför att vi tro att vårt land</seg>
            <seg>och vårt folk komma att gå en lysande framtid till mötes, är ju ändå att vara</seg>
            <seg>alltför optimistisk. Han måste ju inse, att om vi inte på grund av vår samhällskänsla</seg>
            <seg>ansett oss vara tvungna till det, hade vi haft det mycket lugnare.</seg>
            <seg>Om vi kunnat undgå det, hade vi undgått många svårigheter och de med</seg>
            <seg>en byggnation av den storleksordningen förenade riskerna.</seg>
            <seg>Statsministern måste ju också vara på det klara med att industrien och näringslivet</seg>
            <seg>känna sina samhälleliga plikter och att det är ett direkt och klart</seg>
            <seg>uttryck för det, som ligger i företagarens natur, att man går den väg som</seg>
            <seg>vårt företag och många med oss ha måst välja. Att svenskt näringsliv ser på</seg>
            <seg>framtiden med en stark optimism, är ju att ge en fullständigt felaktig bild</seg>
            <seg>av förhållandena. Jag ber att få hänvisa till den skrivelse, som Sveriges industriförbund</seg>
            <seg>för några dagar sedan tillställde hans excellens herr statsministern.</seg>
            <seg>Jag går ut ifrån att kammarens ledamöter ha sett och tagit del av den</seg>
            <seg>och känna dess väsentliga innehåll. Där påpekas ju och understrykes den oro</seg>
            <seg>man känner inom svensk industri för den ekonomiska utvecklingen, och man</seg>
            <seg>påvisar ju i flera punkter grunden för denna oro. Jag vill gärna anföra några</seg>
            <seg>av de väsentliga styckena här för att för kammarens ledamöter klarlägga, att</seg>
            <seg>statsministerns uppfattning av industriens inställning till de nuvarande förhållandena</seg>
            <seg>icke är riktig.</seg>
            <seg>Man börjar med att säga, att den svenska industrien med växande oro iakttagit</seg>
            <seg>den senaste tidens ekonomiska utveckling, att den nuvarande högkonjunkturen</seg>
            <seg>har gått till överdrifter, som ta sig uttryck i alltför stora anspråk på</seg>
            <seg>nationens resurser, och att det är uppenbart, att dessa anspråk under innevarande</seg>
            <seg>år komma att stegras. Man påpekar sedan, att omsättningsskatten har</seg>
            <seg>avvecklats, att långt gående krav på löneökningar ha framförts och att rörligheten</seg>
            <seg>hos arbetskraften har urartat till en överrörlighet, som man betraktar</seg>
            <seg>med stort bekymmer. Denna desorganisation på arbetsmarknaden är utan tvivel</seg>
            <seg>av mycket allvarlig innebörd. På grund härav har effektiviteten inom näringslivet</seg>
            <seg>icke utvecklats i den takt, man haft anledning förvänta med hänsyn</seg>
            <seg>till de stora ansträngningar, som under alla krigsåren och i ökad utsträckning</seg>
            <seg>efter kriget gjorts inom industrien och andra näringsgrenar för att stegra produktiviteten.</seg>
            <seg>Man övergår sedan till att tala om utrikeshandeln och säger, att det är tydligt,</seg>
            <seg>att ökningen av den inhemska köpkraften kan leda oss in i ett system av</seg>
            <seg>starkt reglerad utrikeshandel. Inte minst allvarlig synes oss risken vara,</seg>
            <seg>att vi på detta sätt drivas in i en begränsning av vår utrikeshandel</seg>
            <seg>med alla de hinder för näringslivets rörlighet och effektivitet, som följa</seg>
            <seg>därmed. Det vore ytterst betänkligt, om nya band skulle läggas på importen</seg>
            <seg>och om handlingsfrihet icke skulle lämnas vår exportindustri, så att gynnsammast</seg>
            <seg>möjliga bytesrelationer med utlandet kunde komma till stånd. Regeringens</seg>
            <seg>underlåtenhet att genomföra ett mot den nya situationen svarande penningpolitiskt</seg>
            <seg>program har inom näringslivet uppväckt stark oro. De isolerade</seg>
            <seg>åtgärder, som vidtagits, ha kommit till stånd utan inbördes samband och därigenom</seg>
            <seg>understundom blivit stridande mot varandra. Vissa mått och steg från</seg>
            <seg>regeringens sida under den sista tiden ha sålunda snarast varit ägnade att ytterligare</seg>
            <seg>tillspetsa den nuvarande inflationsbetonade konjunkturen.</seg>
            <seg>Man talar därefter om pris- och byggnadsregleringarna och framhåller, att</seg>
            <seg>en fortsatt priskontroll på ett flertal varuområden ännu så länge synes vara</seg>
            <seg>60 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>nödvändig. Man erkänner också det nödvändiga i att investeringsverksamheten</seg>
            <seg>regleras. Sedan övergår man till att tala om att en ökad efterfrågan på konsumtionsvaror,</seg>
            <seg>som är möjliggjord bland annat genom höjda penninglöner, i</seg>
            <seg>dagens läge spelar en utomordentligt viktig roll för konjunkturutvecklingen.</seg>
            <seg>Ett av de allvarligaste dragen i den aktuella situationen är tvivelsutan den</seg>
            <seg>tendens till ökad konsumtion och minskat sparande, som under den senaste tiden</seg>
            <seg>med stigande styrka framträtt. Denna tendens står obestridligen i samband</seg>
            <seg>med riskerna för en fortgående försämring av penningvärdet och även</seg>
            <seg>med det hot om höjda bolagsskatter och konfiskatorisk beskattning av de enskildas</seg>
            <seg>uppsamlade kapital, som det nyss framlagda statsskatteförslaget innebär.</seg>
            <seg>Långt ifrån att främja ett ökat sparande är sålunda den nuvarande ekonomiska</seg>
            <seg>politiken ägnad att ge näring åt en varuefterfrågan, som hotar att</seg>
            <seg>spränga ramen för våra resultat.</seg>
            <seg>I stället för att informera medborgarna om de faror, som sålunda hota, har</seg>
            <seg>man från regeringshåll med allmänna talesätt sökt ge riksdagen och allmänheten</seg>
            <seg>den föreställningen, att allting är ganska väl beställt. Industriföretagarna,</seg>
            <seg>som på nära håll kunna följa verkningarna inom näringslivet av den förda</seg>
            <seg>penningpolitiken, kunna icke ta lika lätt på dessa problem. De ha velat ge</seg>
            <seg>uttryck åt den åsikten, att regeringen måste, innan det är för sent, med riksintresset</seg>
            <seg>för ögonen samla nationen till en allvarlig kamp emot den påträngande</seg>
            <seg>inflationen för att åter bringa samhällsekonomien i jämvikt. De enskilda</seg>
            <seg>medborgarna böra väckas till insikt om, att var och en i nuvarande situation</seg>
            <seg>måste visa återhållsamhet och besinning och att en fortgående penningvärdeförsämring</seg>
            <seg>måste medföra skadeverkningar för alla utan undantag.</seg>
            <seg>Man säger till slut: »Det är en gammal erfarenhet, att ju mer högkonjunkturen</seg>
            <seg>tillspetsas, desto större blir sannolikheten för en efterföljande kris med</seg>
            <seg>stagnation och arbetslöshet. Ofta har gjorts gällande, att tidigare kriser haft</seg>
            <seg>sin orsak i en felaktig framtidsbedömning från företagarnas sida. Det förtjänar</seg>
            <seg>därför fastslås, att ansvaret för den inom landet pågående konjunkturutvecklingen</seg>
            <seg>främst påvilar de myndigheter och statsorgan, som svara för penningpolitiken.</seg>
            <seg>Den nuvarande högkonjunkturen kan snart nog komma att utmynna</seg>
            <seg>i en kris. I den mån regeringen icke visar vilja och förmåga att framlägga</seg>
            <seg>och sätta i tillämpning ett program anpassat efter lägets krav, kan hela</seg>
            <seg>den ekonomiska och sociala utvecklingen under många år bliva lidande härav.</seg>
            <seg>Ansvaret blir i så fall regeringens.»</seg>
            <seg>Detta ger ju en annan bild av industriens och näringslivets förhållanden än</seg>
            <seg>den hans excellens herr statsministern gav. Han framhöll i sitt uttalande här,</seg>
            <seg>att industrien uppsökte regeringen ofta och med envishet för att få igenom</seg>
            <seg>sina byggnadsprogram och sina investeringsplaner. Det är nog riktigt, men</seg>
            <seg>det grundar sig på skäl, som jag förut har nämnt. Jag vill understryka, att</seg>
            <seg>näringsföretagarna lika ofta få söka regeringen för att komma med konstruktiva</seg>
            <seg>förslag, med förslag till förbättring av produktiviteten och för upprätthållande</seg>
            <seg>av vår industriella verksamhet. Jag skall återkomma till det något</seg>
            <seg>senare.</seg>
            <seg>Innan jag går in på det, som jag egentligen hade tänkt säga i dag,</seg>
            <seg>skulle jag också vilja ta upp de frågor, som fru Alm berörde. Jag vet ju inte,</seg>
            <seg>från vilken korrespondenskurs hon har inhämtat sitt vetande om näringsekonomien,</seg>
            <seg>men jag tycker, att det var beklagligt att höra hennes utläggningar</seg>
            <seg>om näringslivets inställning till dess egna arbetsuppgifter. Hon sade, att näringslivets</seg>
            <seg>bekymmer närmast bestodo i att företagen inte ville höja lönerna.</seg>
            <seg>De ville inte heller betala höjda skatter, utan de siktade mest till att kunna</seg>
            <seg>lämna, som hon själv uttryckte det, feta utdelningar. Sådana utläggningar är</seg>
            <seg>Lördagen den 18 januari 1947. Nr 3. 61</seg>
            <seg>Statsverkspropositionen m. m. (Forts.)</seg>
            <seg>det beklämmande att höra här i riksdagen. Näringslivet och näringsföretagen</seg>
            <seg>känna ju som sin främsta uppgift att producera goda och billiga varor, och</seg>
            <seg>finns det möjligheter att sänka priserna, är det ju dem, som företagen i första</seg>
            <seg>hand ha att överväga.</seg>
            <seg>Till den diskussion om den ekonomiska politiken, som har förts i anknytning</seg>
            <seg>till den i statsverkspropositionen framlagda finansplanen, skulle jag nu vilja</seg>
            <seg>foga några reflexioner. Men innan jag gör det, skulle jag också vilja taga upp</seg>
            <seg>några av de frågor, som herr von Heland ställde till regeringen och till en del</seg>
            <seg>av kammarens ledamöter, och jag skall svara på dem han ställde till mig.</seg>
            <seg>Jag vill därvid först säga, att svensk industri mycket väl känner sitt ansvar</seg>
            <seg>och inte alls är så ensidigt inställd som herr von Heland synes vilja göra</seg>
            <seg>gällande. Industrien inser, att vi i vårt land behöva ett jordbruk, och den inser</seg>
            <seg>också, att vi inte kunna räkna med att ett svenskt jordbruk kan drivas utan att</seg>
            <seg>vi skapa nödiga betingelser för dess existens, förutsättningar för dess lönsamhet</seg>
            <seg>och trivsel. Jag är mycket väl medveten om att vi i vårt land ha mycket skickliga</seg>
            <seg>utövare av denna näring både på fältet och i vetenskapen. Jag vet, att</seg>
            <seg>de produktionsresultat man här har kunnat uppvisa äro fullt i nivå med vad</seg>
            <seg>som kan uppnås i andra länder. Därför hoppas jag också, att det skall beredas</seg>
            <seg>tillfälle för våra jordbrukare och deras medhjälpare på laboratorier och i</seg>
            <seg>undersökningsinstitutioner att föra näringen vidare.</seg>
            <seg>Att jordbruket liksom industrien måste räkna med knapphet på arbetskraft,</seg>
            <seg>står väl klart också för herr von Heland. Att det i detta avseende måste ske</seg>
            <seg>en avvägning mellan olika näringsgrenar är väl ofrånkomligt, och vi få hoppas,</seg>
            <seg>att den kan göras i samförstånd och i samverkan. Att säga, att svensk industri</seg>
            <seg>skulle uteslutande med tillfredsställelse se på den nuvarande utvecklingen av</seg>
            <seg>vår utrikeshandel, är ju att söka ge en bild av förhållandena, som inte alls</seg>
            <seg>stämmer med verkligheten. Här har många gånger omvittnats, vilka bekymmer</seg>
            <seg>svensk industri hyser på grund av just utrikeshandelns utveckling. Svensk</seg>
            <seg>industri — och däri inbegripes svensk exportindustri — ser med verklig oro</seg>
            <seg>på framtiden. Industrien måste lika väl som jordbruket arbeta på lång sikt.</seg>
            <seg>Man kan inte ett år besluta sig för att ha jordbruk och ett annat år för att</seg>
            <seg>inte ha det. Samma är förhållandet inom exportindustrien. Där gäller det också</seg>
            <seg>att arbeta på lång sikt, arbeta upp marknader och söka behålla dem. Därför</seg>
            <seg>inger utvecklingen med dess delvis nya inriktning — försäljning genom stora</seg>
            <seg>exportkrediter — mycket allvarliga farhågor.</seg>
            <seg>Vi, som arbeta på hemmamarknaden — jag representerar ju en hemmamarknadsindustri,</seg>
            <seg>och jordbruket, som herr von Heland företräder, måste betraktas</seg>
            <seg>som en för hemmamarknaden avsedd näring — måste göra klart för</seg>
            <seg>oss, att vårt lands utveckling i mycket stor utsträckning grundar sig på våra</seg>
            <seg>naturrikedomar och våra möjligheter att nyttiggöra dem. Därför skola också</seg>
            <seg>vi, som arbeta för en marknad inom landets gränser, slå vakt om vår exportindustris</seg>
            <seg>framtida möjligheter. Jag tror, att vi kunna säga, att vårt land var</seg>
            <seg>fattigt och skulle så förblivit, om vi inte hade haft vår exportindustri.</seg>
            <seg>Jag skall sedan gå över till några punkter i finansplanen. Frågorna där ha</seg>
            <seg>Ju av finansministern behandlats punkt för punkt, och som en tredje punkt</seg>
            <seg>har finansministern upptagit nödvändigheten att befrämja produktivitetsförbättringar,</seg>
            <seg>så att den efterfrågan, som håller på att växa oss över huvudet,</seg>
            <seg>kan mötas genom en fortlöpande, i möjligaste mån tillfredsställande utveckling</seg>
            <seg>av tillgången på varor, nyttigheter och tjänster. Det heter också, att balans</seg>
            <seg>mellan efterfrågan och tillgång i längden endast kan vinnas genom en ökning</seg>
            <seg>av tillgången. Senare säges det, att man måste försöka få fram den eftersträvade</seg>
            <seg>jämvikten genom en ökning av tillgången på varor. Man måste »hålla uppe</seg>
            <seg>sysselsättningen och öka arbetets effektivitet». När man ser dessa behjärtans-</seg>
            <seg>62 Nr 3. Lördagen den 18 januari 1947.</seg>
            <seg>Statsverkspropositionen m. m. (Forts.)</seg>
            <seg>värda uttalanden, frågar man sig: vad göres då för att främja produktiviteten,</seg>
            <seg>för att möjliggöra en bättre tillgång på varor? För min del måste jag erkänna,</seg>
            <seg>att jag tycker det är beklämmande att konstatera, hur litet man har kunnat</seg>
            <seg>komma med.</seg>
            <seg>Jag vill ta ett exempel: I investeringsbilagan anföras några varor, på vilka</seg>
            <seg>det råder stor knapphet, och så säges det: »Tillgången på smidda rör har under</seg>
            <seg>år 1946 berett särskilt stort bekymmer. Utsikterna för 1947, både vad gäller</seg>
            <seg>den inhemska produktionen och importen, äro mycket ovissa». Svenska företagare</seg>
            <seg>ha ju uppvaktat regeringen samt föreslagit, att de skulle få ta in utländsk</seg>
            <seg>arbetskraft. Det behövdes ungefär 200 utländska arbetare, för vilka</seg>
            <seg>inga svårigheter finnas att skaffa bostäder. Detta är ju annars ett av de</seg>
            <seg>största hindren för att ta in utländsk arbetskraft. Men det resulterade i ingenting.</seg>
            <seg>Med detta relativt begränsade antal arbetare skulle dock denna väsentliga</seg>
            <seg>brist på nödvändiga varor kunna till stor del avhjälpas.</seg>
            <seg>Då så är fallet, förvånar man sig över att det sedan från regeringens sida</seg>
            <seg>efterlyses åtgärder och förslag från oppositionspartiernas sida, och vi få väl</seg>
            <seg>också räknas till dem, som inte skulle ha kunnat lämna några positiva bidrag.</seg>
            <seg>Man frågar sig: så glömmas omedelbart alla dessa framställningar, som gjorts</seg>
            <seg>till regeringen, eller är det bara hänsynen till olika förhållanden, som gör,</seg>
            <seg>att man skjuter åt sidan svåra och inte särskilt tilltalande frågor och låter</seg>
            <seg>svårigheterna sedan bli vilka som helst?</seg>
            <seg>På tal om produktiviteten kan jag inte underlåta att också säga några ord</seg>
            <seg>om skattepolitiken och det nu framlagda skatteförslaget. Det kommer helt</seg>
            <seg>visst att beröra företagsamheten på ett mycket kännbart sätt.</seg>
            <seg>Herr Sjödahl framförde i går en del synpunkter, som ådagalade hans bristande</seg>
            <seg>förståelse för vad detta långt gående förslag till en ökad skattebelastning</seg>
            <seg>innebär. Han reagerade först emot att man använde beteckningen konfiskation.</seg>
            <seg>Detta finner jag för min del förvånande, ty det framstår ju klart</seg>
            <seg>för stora delar av vårt lands befolkning, att man med detta förslag direkt inkräktar</seg>
            <seg>på äganderätten, och det uppfattas allmänt som rent konfiskatoriska</seg>
            <seg>åtgärder.</seg>
            <seg>Vidare får jag säga, att det är skrämmande att se, hur verklighetsfrämmande</seg>
            <seg>en kommittéledamot är, när han nu redogör för detta förslags verkningar.</seg>
            <seg>Han säger ju rent ut, att det väl för de flesta skattedragare inte känns,</seg>
            <seg>när de skola betala sina skatter, det har inte känts förut, och det kommer väl</seg>
            <seg>inte att kännas så tungt nu heller. Genom källskattereformen kommer det</seg>
            <seg>Ju att för skattedragarna framstå mera direkt och tydligt, vad de ökade skatterna</seg>
            <seg>innebära — det goda har denna reform också med sig.</seg>
            <seg>Nu verkar det, som om herr Sjödahl trodde, att när man skall betala en</seg>
            <seg>skatt, som utgår på förmögenheten, så är det bara att ta fram pengarna ur</seg>
            <seg>ett kassaskåp eller gå till ett bankkonto och lyfta pengarna. Men det är ju</seg>
            <seg>inte så. Förmögenhet och kapital motsvaras av reella produktiva tillgångar, och</seg>
            <seg>när de skola tillgripas, gäller det ju att realisera dem eller att belåna dem,</seg>
            <seg>och det är åtgärder av så genomgripande innebörd, att man måste göra klart</seg>
            <seg>för sig vad det verkligen kommer att innebära. Jag är alldeles övertygad om</seg>
            <seg>att när man får se verkningarna av detta skatteförslag, kommer man att finna,</seg>
            <seg>att många företagare måste gå från sina företag eller verkstäder och många</seg>
            <seg>Jordbrukare från gård och grund. Skatteförslaget kommer otvivelaktigt att</seg>
            <seg>ha så genomgripande följder, att det kommer att förändra strukturen av vårt</seg>
            <seg>näringsliv, och att det kommer att bli till fördel för produktiviteten, finns</seg>
            <seg>det helt visst skäl att betvivla.</seg>
            <seg>Ser man sedan på verkningarna för den enskilde, finner man, att redan vid</seg>
            <seg>inkomstlägen på 10 000—-20 000 kronor kommer en ökning av inkomsten att</seg>
            <seg>Lördagen den 18 januari 1947. Nr 3. 63</seg>
            <seg>Statsverkspropositionen m. m. (Forts.)</seg>
            <seg>till en tredjedel tas ut i skatt. I högre inkomstlägen blir det mellan 50 och</seg>
            <seg>70 2 av inkomstökningen, som kommer att tas. Den, som driver verksamhet</seg>
            <seg>1 bolagsform, kommer ju genom dubbelbeskattningen att drabbas än hårdare.</seg>
            <seg>Hur skola medel kunna skaffas till genomförande av vårt sociala reformprogram,</seg>
            <seg>frågade sedan herr Sjödahl, om inte skatterna skärpas? Jag kan</seg>
            <seg>inte förstå, att en sådan fråga överhuvud taget kan ställas. Det naturliga</seg>
            <seg>underlaget för ett fortsatt socialprogram skall ju ändå vara den ökade produktiviteten</seg>
            <seg>och effektiviteten av vårt arbete. Vi ha ju räknat med att produktiviteten</seg>
            <seg>skall öka med mellan 2 och 3 Z om året. Det är på den grunden</seg>
            <seg>vi ha att bygga hela vårt framstegsprogram, och det är det, som utgör underlaget</seg>
            <seg>för vårt lands välstånd, det är det vi skola slå vakt om. Se vi oss om.</seg>
            <seg>måste vi ju dock konstatera, att det finns inget land i världen, som för närvarande</seg>
            <seg>lever under så goda och lyckliga förhållanden som vårt.</seg>
            <seg>Innan skatteförslaget nu går till den slutliga behandlingen, skulle jag vilja</seg>
            <seg>understryka de krav, som redan ha ställts i den offentliga debatt, som uppstått</seg>
            <seg>kring detsamma. Dessa krav innebära, att man skall göra väsentligt grundligare</seg>
            <seg>undersökningar av förslagets verkningar än vad man hittills har gjort.</seg>
            <seg>Det skall inte bara gälla verkningarna för de enskilda skattedragarna, utan</seg>
            <seg>också de samhälleliga verkningarna.</seg>
            <seg>Finansministern åberopade för övrigt som försvar för det nya skatteförslaget</seg>
            <seg>förhållandena i utlandet och framhöll, att skatterna vore mycket hårdare</seg>
            <seg>i bra många länder än till och med enligt det förslag, som nu framlagts.</seg>
            <seg>Till skattebetänkandet har fogats en kort resumé över dessa förhållanden,</seg>
            <seg>men om de skola åberopas som argument vid framförandet av det slutliga</seg>
            <seg>förslaget, blir det nödvändigt — jag upprepar det kravet — att framlägga</seg>
            <seg>en väsentligt fullständigare redovisning. Den redogörelse, som finansministern</seg>
            <seg>lämnade, var ju ofullständig och därigenom missvisande. Man måste se beskattningen</seg>
            <seg>som helhet. Man kan exempelvis inte jämföra inkomstbeskattningen</seg>
            <seg>här med den i England och arvsbeskattningen här med den i England</seg>
            <seg>utan att ta hänsyn också till att i England inte finns någon egentlig förmögenhetsskatt.</seg>
            <seg>Herr talman! Jag skall sluta nu. Jag skulle vilja framföra som ett önskemål</seg>
            <seg>och som en sammanfattning av vad jag här har anfört, att regeringen</seg>
            <seg>måtte iaktta ett mera realistiskt tänkande och ett mera praktiskt handlande</seg>
            <seg>än vad den hittills har gjort.</seg>
            <seg>Efter härmed slutad överläggning hänvisades ifrågavarande kungl. propositioner</seg>
            <seg>till statsutskottet, varjämte de i nedan angivna delar remitterades till</seg>
            <seg>följande utskott, nämligen propositionen nr 1, i vad propositionen rörde pensionsväsendet</seg>
            <seg>(tolfte huvudtiteln, dock med undantag av anslagen under avdelning</seg>
            <seg>C. Allmänna indragningsstaten) samt riksdags- och revisionskostnader</seg>
            <seg>ävensom kostnader för riksdagens hus och riksdagens verk, till bankoutskottet,</seg>
            <seg>såvitt propositionen angick det promilletal, varmed skogsvårdsavgiften</seg>
            <seg>för år 1947 skulle utgå, till bevillningsutskottet och, i vad propositionen</seg>
            <seg>avsåg Jordbruksärenden, till jordbruksutskottet samt propositionen nr 2, såvitt</seg>
            <seg>den angick jordbruksärenden, till jordbruksutskottet.</seg>
            <seg>Till vederbörande utskott skulle jämväl överlämnas de i anledning av propositionerna</seg>
            <seg>inom kammaren nu avgivna yttrandena.</seg>
            <seg>Föredrogos och hänvisades till konstitutionsutskottet nedannämnda motioner:</seg>
            <seg>nr 13, av herr Herlitz, om intensifiering av utrikesnämndens verksamhet;</seg>
            <seg>nr 14, av herr Herlitz, om överflyttning till utrikesutskottet av granskningen</seg>
            <seg>av statsrådsprotokollen i utrikesärenden;</seg>
            <seg>64 Nr 3. Lördagen den 18 januari 1947.</seg>
            <seg>nr 15, av herr Herlitz, angående åtgärder för stärkande av riksdagens kontrollmakt</seg>
            <seg>över regering, förvaltning och rättskipning;</seg>
            <seg>nr 16, av herr Herlitz, om vidgad medbestämmanderätt för riksdagen beträffande</seg>
            <seg>författningar, som innebära väsentliga ingrepp i medborgares frihet</seg>
            <seg>och egendom; samt</seg>
            <seg>nr 17, av herr Schlyter m. fl., om inrättande av en riksdagens ombudsmannabefattning</seg>
            <seg>för övervakning av frihetsberövanden.</seg>
            <seg>Föredrogos och hänvisades till statsutskottet nedannämnda motioner:</seg>
            <seg>nr 18, av herrar Nerman och Johannesson, om förslag till fast lönestat för</seg>
            <seg>Sveriges för närvarande oavlönade konsulära representation i utlandet;</seg>
            <seg>nr 19, av herr Schlyter, om uppflyttning i högre lönegrad av föreståndaren</seg>
            <seg>för kronohäktet i Örebro Ragnar Leufstedt;</seg>
            <seg>nr 20, av herr Karlsson, Gustaf, m. fl., i anledning av Kungl. Maj:ts framställning</seg>
            <seg>om anslag till Marinen: Fartygsbyggnader;</seg>
            <seg>fr 21, av herr Olofsson, om anslag till väg Tännäs kyrkby—Tännåns kraftstation;</seg>
            <seg>nr 22, av herr Gustavson och herr Andersson, Karl, om statsbidrag till ett</seg>
            <seg>vattenförsörjnings- och avloppsföretag inom Öckerö kommun; samt</seg>
            <seg>nr 23, av herr Lindström, om anslag till resestipendier år journalister.</seg>
            <seg>2 Föredrogos och hänvisades till behandling av lagutskott nedannämnda moioner:</seg>
            <seg>nr 24, av herr Nerman, med förslag till lag om ändrad lydelse av 2 kap.</seg>
            <seg>9 $ giftermålsbalken m. m.; och</seg>
            <seg>nr 25, av herrar Ahlkvist och Leander, om ändring i 14 kap. 15 8 och 15</seg>
            <seg>kap. 23 och 24 $$ strafflagen.</seg>
            <seg>Föredrogos och hänvisades till jordbruksutskottet nedannämnda motioner:</seg>
            <seg>nr 26, av herr Lindén m. fl., om ökat anslag till samfundet för hembygdsvård;</seg>
            <seg>nr 27, av herr Bergh, Ragnar, i anledning av Kungl. Maj:ts framställning</seg>
            <seg>om anslag till bidrag till jordbrukets yrkesskolor;</seg>
            <seg>nr 28, av herr Bergh, Ragnar, om åtgärder för laxstammens bibehållande</seg>
            <seg>och eventuella utökande; samt</seg>
            <seg>nr 29, av herr Grym m. fl., om statsbidrag till Rånebygdens kalkbruksförening</seg>
            <seg>u. p. a. för uppförande av en kalkbruksanläggning.</seg>
            <seg>Föredrogos och hänvisades till tillfälligt utskott nedannämnda motioner:</seg>
            <seg>nr 30, av herr Herlitz, om vidsträcktare publicering av Kungl. Maj:ts beslut</seg>
            <seg>1 statsrådet;</seg>
            <seg>nr 31, av herr Hesselbom och herr Andersson, Birger, om utredning angående</seg>
            <seg>en statlig elektrisk storindustri; samt</seg>
            <seg>nr 32, av herr Nerman, om strykning av greve- och friherretitlarna i statskalendern</seg>
            <seg>och riksdagens kamrars ledamotsförteckningar.</seg>
            <seg>Föredrogs och hänvisades till jordbruksutskottet Kungl. Maj:ts proposition</seg>
            <seg>nr 14, angående anslag till åtgärder för hästavelns främjande m. m.</seg>
            <seg>Lördagen den 18 januari 1947. Nr 3. 65</seg>
            <seg>Föredrogos och hänvisades till statsutskottet nedannämnda motioner:</seg>
            <seg>nr 33, av herr Schlyter m. fl., angående löneställningen för chefen för fångvårdsstyrelsen;</seg>
            <seg>nr 34, av herr Mannerskantz m. fl., om anslag till fria resor för meniga volontärer</seg>
            <seg>vid krigsmakten;</seg>
            <seg>nr 35, av herr Löthner m. fl., om: anslag till anordnande av en fritidsgård</seg>
            <seg>vid Göta ingenjörkår i Eksjö;</seg>
            <seg>nr 36, av herr Nilsson, Hjalmar, m. fl., i anledning av Kungl. Maj:ts framställning</seg>
            <seg>om anslag till uppförande av central beklädnadsverkstad;</seg>
            <seg>nr 37, av herrar Löthner och Albertsson, angående viss förändring av befattningen</seg>
            <seg>som snickeriföreståndare vid vissa sinnessjukhus;</seg>
            <seg>nr 38, av herrar Wagnsson och Wetter, om anslag till nykterhetsfrämjande</seg>
            <seg>verksamhet bland sjömännen; samt</seg>
            <seg>nr 39, av herr Lindblom m. fl., om viss ändring av bestämmelserna rörande</seg>
            <seg>statsbidrag till enskilda mellanskolor.</seg>
            <seg>Föredrogos och hänvisades till behandling av lagutskott nedannämnda motioner:</seg>
            <seg>nar 40, av fru Alm och fru Sjöström-Bengtsson, om en allmän översyn av</seg>
            <seg>gällande äktenskapslagstiftning;</seg>
            <seg>nr 41, av herr Lundgren, om inrättande av lokala utskrivningsnämnder vid</seg>
            <seg>sinnessjukhusen; samt</seg>
            <seg>nr 42, av herr Lundgren, angående revision av medicinalstyrelsens formulär</seg>
            <seg>till läkarintyg avseende styrkande jämlikt 3 kap. 2 $ 4 mom. giftermålsbalken</seg>
            <seg>av frihet från sinnesslöhet.</seg>
            <seg>Föredrogs och hänvisades till jordbruksutskottet den av herr Isaksson och</seg>
            <seg>friherre Beck-Friis väckta motionen, nr 43, om revision av kungörelserna angående</seg>
            <seg>lån från frukt- och potatislagerhusfonden samt angående statsbidrag</seg>
            <seg>för uppförande av frukt- och potatislagerhus.</seg>
            <seg>Föredrogos och hänvisades till tillfälligt utskott nedannämnda motioner:</seg>
            <seg>nr 44, av herr Leander, angående inskränkning av tiden för nedsättning av</seg>
            <seg>taxan för rikstelefonsamtal; och</seg>
            <seg>nr 45, av herr Persson, Ivar, m. fl., angående en allmän decentralisering av</seg>
            <seg>statsförvaltningen.</seg>
            <seg>Föredrogs och hänvisades till behandling av lagutskott den av herr Gränebo</seg>
            <seg>m. fl. väckta motionen, nr 46, om utfärdande av vissa föreskrifter att av</seg>
            <seg>länsstyrelserna beaktas vid fastställande av brandordningar.</seg>
            <seg>Då alla ärenden på föredragningslistan nu blivit behandlade, medgav kammaren,</seg>
            <seg>på framställning av herr talmannen, att de anslag, som utfärdats till</seg>
            <seg>sammanträdets fortsättande på aftonen, finge nedtagas.</seg>
            <seg>Avgåvos och bordlades nedannämnda motioner:</seg>
            <seg>ur 47, av herrar Norling och Öhman, om provisorisk höjning av dagavlöningen</seg>
            <seg>för de värnpliktiga;</seg>
            <seg>Pörsla kammarens protokoll 1947. Nr 3. 5</seg>
            <seg>66 Nr 3. Lördagen den 18 januari 1947.</seg>
            <seg>nr 48, av herr Svedberg m. fl., angående statens övertagande av vintervägunderhållet</seg>
            <seg>på vissa enskilda vägar;</seg>
            <seg>nr 49, av herr Forslund m. fl., om utökning av antalet järnvägsfullmäktige;</seg>
            <seg>ar 50, av herr Forslund m. fl., om en utredning angående järnvägsnämnder;</seg>
            <seg>nr 51, av herr Grym m. fl., om ökat anslag till bidrag till anläggningar för</seg>
            <seg>vattenförsörjning och avlopp;</seg>
            <seg>nr 52, av herr Amdrén m. fl., om anslag till bestridande av kostnaderna för</seg>
            <seg>riksdagens interparlamentariska grupps deltagande i konferens i Kairo;</seg>
            <seg>nr 53, av herr Lundgren, om utredning angående avskaffande av den fortlöpande</seg>
            <seg>kontrollen över städernas donationsjord; samt</seg>
            <seg>nr 54, av herr Nilsson, Bror, och herr Persson, Ivar, angående utredning om</seg>
            <seg>utvidgning och effektivisering inom växtskyddets område.</seg>
            <seg>Anmäldes och bordlades</seg>
            <seg>bankoutskottets memorial:</seg>
            <seg>nr 1, med överlämnande av fullmäktiges i riksbanken till bankoutskottet avgivna</seg>
            <seg>berättelse; och</seg>
            <seg>nr 2, med överlämnande av fullmäktiges i riksgäldskontoret till innevarande</seg>
            <seg>riksdag avgivna, till bankoutskottet avlämnade berättelse; samt</seg>
            <seg>kanslideputerades memorial nr 1, angående antagande av tjänstemän i riksdagens</seg>
            <seg>kansli.</seg>
            <seg>Upplästes en till kammaren inkommen ansökning, som jämte därvid fogat</seg>
            <seg>läkarintyg var så lydande:</seg>
            <seg>Till riksdagens första kammare.</seg>
            <seg>Med hänvisning till bifogade läkarintyg får undertecknad vördsamt hemställa</seg>
            <seg>om ledighet från riksdagsarbetet under tiden 20 januari—20 februari</seg>
            <seg>1947.</seg>
            <seg>Centrallasarettet, Linköping, den 18 januari 1947.</seg>
            <seg>Josef Hagman.</seg>
            <seg>Härmed intygas, att riksdagsman Josef Hagman på grund av sjukdom</seg>
            <seg>(neuralgi m. m.) är oförmögen att deltaga i riksdagsarbetet tills vidare under</seg>
            <seg>tiden 20 januari—20 februari 1947.</seg>
            <seg>Linköping den 17 januari 1947.</seg>
            <seg>S. Hesser,</seg>
            <seg>lasarettsläkare.</seg>
            <seg>Den begärda ledigheten beviljades.</seg>
            <seg>Justerades protokollsutdrag för denna dag, varefter kammarens sammanträde</seg>
            <seg>avslutades kl. 5.28 eftermiddagen.</seg>
            <seg>In fidem</seg>
            <seg>G. H. Berggren.</seg>
            <seg>Stockholm 1947. Kungl. Boktryckeriet P. A. Norstedt &amp; Söner.</seg>
            <seg>470388</seg>
          </u>
        </div>
      </body>
    </text>
  </TEI>
</teiCorpus>
