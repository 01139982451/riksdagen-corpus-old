<protocol id="prot-199495--5">
  <contentBlock page="0" id="i-11e5a88e86a9e1a3">
    <textBlock id="i-97f829f5900ca651">Det justerade protokollet beräknas utkomma om 3 veckor</textBlock>
    <textBlock id="i-2766b494e6dc9b43">________________________________________________________________________________</textBlock>
    <textBlock id="i-20ed60eae1e527de">_________</textBlock>
  </contentBlock>
  <contentBlock page="0" id="i-b71d6b6c4727371a">
    <textBlock id="i-45eefb06e4ae9330"/>
    <textBlock id="i-a9e727dcc85a77f2">1 §  Prövning av förslaget om statsminister</textBlock>
  </contentBlock>
  <contentBlock page="0" id="i-06e056080af07ff3">
    <textBlock id="i-3cd19bd4b2ab09f1">Anf.  1  TALMANNEN:</textBlock>
    <textBlock id="i-4feb3872bebfd7a9">Tisdagen den 4 oktober föreslog jag riksdagen att till statsminister utse Ingvar Carlsson. Förslaget bordlades. Förslaget bordlades ånyo vid kammarens sammanträde i går. Riksdagens prövning av förslaget kan ske antingen i dag eller vid följande sammanträde, dock senast lördagen den 8 oktober.</textBlock>
  </contentBlock>
  <contentBlock page="0" id="i-2dd778656b7538bd">
    <textBlock id="i-1954a9e28a104c64">Anf.  2  LARS TOBISSON (m):</textBlock>
    <textBlock id="i-eed55b56885f98aa">Fru talman! Vid tidigare omröstningar om förslag till statsminister, där siktet varit inställt på en regering utan Moderata samlingspartiets medverkan, har vi moderater antingen röstat nej eller lagt ned våra röster.</textBlock>
    <textBlock id="i-a329eac5e1f76b2d">Vi har röstat nej, när vi ansett en bättre lösning vara politiskt möjlig. Det gällde t.ex. 1978, då vi förordade en bredare borgerlig regering, och 1990, då vi förordade nyval.</textBlock>
    <textBlock id="i-361630f2d069e259">Vi har avstått från att rösta, när förslaget framstått som en naturlig - om än för oss ovälkommen - följd av det parlamentariska läget. Det gällde t.ex. efter valet 1982 med den ändrade majoritetssituation som då uppstått. Ett sådant ställningstagande innebär givetvis inte något omdöme om den blivande regeringens politik.</textBlock>
    <textBlock id="i-6fddcd4616beeebc">Mot denna principiella bakgrund är det naturligt att vi moderata ledamöter denna gång - på samma sätt som i motsvarande situation 1982 - i den förestående omröstningen avser att lägga ned våra röster.</textBlock>
  </contentBlock>
  <contentBlock page="0" id="i-9683001636584c75">
    <textBlock id="i-b11c6e643e45b8f3">Anf.  3  PER-OLA ERIKSSON (c):</textBlock>
    <textBlock id="i-f4c8ef6e90a85519">Fru talman! Resultatet av årets val innebär en vänstermajoritet i riksdagen. En regering med</textBlock>
    <textBlock id="i-dc7e2b0be4efad6e">Socialdemokratiska partiets ordförande Ingvar</textBlock>
    <textBlock id="i-c3ff9eaf29f50ae0">Carlsson som statsminister är i detta parlamentariska läge naturlig.</textBlock>
    <textBlock id="i-3b952e1d794b24ff">Valet av statsminister är enligt vår uppfattning en fråga om att pröva huruvida talmannens förslag överensstämmer med den parlamentariska princip som är utformad i vår grundlag. Centerns riksdagsgrupp anser att talmannens förslag är i enlighet med den parlamentariska situationen.</textBlock>
    <textBlock id="i-545c420185c534c6">Detta innebär inte på något sätt ett ställningstagande till den politik som regeringen</textBlock>
    <textBlock id="i-fd880614af83b428">Carlsson avser att föra. Centerns riksdagsledamöter kommer därför att avstå vid voteringen om statsminister.</textBlock>
    <textBlock id="i-ca83eb7b362794e0">I det löpande riksdagsarbetet kommer vi att kritiskt granska regeringens förslag och politik. Vi kommer att göra det genom en konstruktiv oppositionspolitik i hela folkets intresse och för landets bästa.</textBlock>
  </contentBlock>
  <contentBlock page="0" id="i-94cd0ac16e582ea0">
    <textBlock id="i-ffe2cbe6e9a8fd6b">Anf.  4  LARS LEIJONBORG (fp):</textBlock>
    <textBlock id="i-40261f2bb8ac382d">Fru talman! Folkpartiet liberalerna anser att</textBlock>
    <textBlock id="i-2801b4a4685d049b">Sverige behöver en majoritetsregering. Även om den ekonomiska nedgången har brutits, kvarstår problemen med den höga arbetslösheten och den snabbt växande statsskulden. I en situation där vårt internationella beroende blir allt större och där</textBlock>
    <textBlock id="i-b68fee183c68284d">Sverige förhoppningsvis kommer att inträda i den europeiska unionen, vore det en stor fördel om regeringen hade en egen majoritet i riksdagen. Det skulle skingra mycket av den osäkerhet som vi av erfarenhet vet följer med minoritetsregeringar och öka möjligheten till långsiktighet.</textBlock>
    <textBlock id="i-63c0effc8aa7dcb2">När valet inte gav majoritet åt vare sig partierna i fyrpartiregeringen eller Socialdemokraterna, förordade Folkpartiets ordförande i sina samtal med talmannen att möjligheterna borde prövas att åstadkomma en majoritetsregering genom en koalition över blockgränsen.</textBlock>
    <textBlock id="i-571a5940c6e001de">Ingvar Carlsson fick också talmannens uppdrag att sondera möjligheten att bilda en så bred regering som möjligt. Men enligt vår uppfattning prövade han aldrig på ett seriöst sätt möjligheten att bilda en majoritetsregering.</textBlock>
    <textBlock id="i-f7a240f4727c0b6e">Talesmän för Folkpartiets riksdagsgrupp har vid tidigare statsministeromröstningar markerat att vi inte ser omröstningarna som ett ställningstagande till den föreslagna statsministerns personliga lämplighet som regeringsbildare eller till den till den tillträdande regeringens politik. Vi tolkar regeringsformen så, att det gäller att bedöma om den föreslagna lösningen av regeringsfrågan är den bästa. Av det skälet röstade vi nej när talmannen i februari 1990 föreslog att Ingvar</textBlock>
    <textBlock id="i-ce801d2d86f7e995">Carlsson skulle godkännas som statsminister för att bilda sin andra regering. Vi ansåg då att nyval hade varit en bättre lösning.</textBlock>
    <textBlock id="i-158f217082e24992">Vi anser alltså att Ingvar Carlsson inte tillräckligt ingående har prövat förutsättningarna att bilda en majoritetsregering. Vi kommer därför att rösta nej till förslaget att utse honom till statsminister med uppdrag att bilda en socialdemokratisk minoritetsregering. I</textBlock>
    <textBlock id="i-787610a1c29e8a58">detta ligger, som framgått, alltså ingen värdering av</textBlock>
    <textBlock id="i-92f8b797e67505a9">Ingvar Carlssons personliga lämplighet för uppgiften som regeringsbildare och inte heller någon värdering av den politik den nya regeringen kommer att föra.</textBlock>
    <textBlock id="i-41ea48dabc48a749">Folkpartiet liberalerna går nu i opposition. Vilket utrymme för samarbete med den nya regeringen som kommer att finnas avgörs av hur denna regering väljer att utforma sin politik.</textBlock>
  </contentBlock>
  <contentBlock page="0" id="i-c82a0a800f9fdb6b">
    <textBlock id="i-b49e6405284b177a">Anf.  5  GUDRUN SCHYMAN (v):</textBlock>
    <textBlock id="i-08db4ca4f9276ee0">Fru talman!  Valet har resulterat i en vänstermajoritet i den nya riksdagen.</textBlock>
    <textBlock id="i-e73757f0275356db">Socialdemokraterna blev största parti men har inte fått egen majoritet. Det innebär att Socialdemokraterna behöver stöd av andra partier för att kunna regera landet.</textBlock>
    <textBlock id="i-0ac6a94e7a765b39">Vänsterpartiet gjorde sitt bästa val på 46 år, och efter samtal med Ingvar Carlsson väljer vi att i dag rösta för en socialdemokratisk statsminister.</textBlock>
    <textBlock id="i-9d249757aa3bad2d">Sverige står i dag inför stora problem. De största är arbetslösheten, budgetunderskottet och den växande statsskulden, de ökande miljöproblemen och de försämringar av välfärden som har genomförts.</textBlock>
    <textBlock id="i-703b2b8c2335f733">Men Sverige har också goda möjligheter att lösa problemen.</textBlock>
    <textBlock id="i-536b89d03c90486e">Vänsterpartiet vill i dag understryka vikten av stabilitet och långsiktighet i den nya riksdagens arbete. Ett icke-förutsägbart tuvhoppande i olika frågor vore inte bra.</textBlock>
    <textBlock id="i-563f0f0717b34aa8">Det stora budgetunderskottet måste minskas och på sikt försvinna. Vi tror att det är möjligt att klara detta, trots att det nu är en minoritets- och inte en majoritetsregering som skall styra landet. Störst möjlighet att klara detta ger ett samarbete mellan</textBlock>
    <textBlock id="i-073e91029032f678">Socialdemokraterna och Vänsterpartiet.</textBlock>
    <textBlock id="i-98d39f777be8b5ad">Genom det nya samarbetsklimat som Ingvar</textBlock>
    <textBlock id="i-7e24f10c88a7185e">Carlsson eftersträvar, och som vi förutsätter omfattas av hela regeringen, bör riksdagsarbetet kunna bli stabilare än under den föregående mandatperioden.</textBlock>
    <textBlock id="i-b777de0679b177fc">De politiska motiven för oss att stödja Ingvar</textBlock>
    <textBlock id="i-5a6662b39aa45603">Carlsson som statsminister är att det härigenom skapas förutsättningar att genomföra viktiga delar av vår, dvs. Vänsterpartiets, politik, nämligen att få ned arbetslösheten, att få en rättvisare fördelning, att få en hållbar utveckling på miljöområdet där kärnkraftsavvecklingen ingår som en del, att få ett slut på nedskärningarna och avskedandena inom kommuner och landsting och tillsammans på allvar börja diskutera förändringar av den dagliga arbetstiden.</textBlock>
    <textBlock id="i-df7fce634dc6139d">Genom Vänstersegern i valet kan det också bli ett slut på vågen av privatisering av allmän egendom, av experimenten med husläkeri, skolpeng, arbetsrätt och vårdnadsbidrag.</textBlock>
    <textBlock id="i-6d7319e8b072cb30">Vi tar nu ställning i regeringsfrågan men kommer naturligtvis att sakligt pröva den socialdemokratiska regeringens alla olika förslag.</textBlock>
    <textBlock id="i-5f8a2afd0d5ff8a2">Valresultatet visar att svenska folket vill ha en ny regering och en ny politik. Vi kommer att göra allt vad på oss ankommer för att motsvara de stora förväntningar som finns hos många människor på den nya riksdagen.</textBlock>
    <textBlock id="i-bcd1b1418a18ecc8">Fru talman! Det här är våra utgångspunkter och skäl till att vi i dag stöder talmannens förslag till ny statsminister.</textBlock>
  </contentBlock>
  <contentBlock page="0" id="i-4347d6025b17b6f9">
    <textBlock id="i-88da06053653fd6b">Anf.  6  MARIANNE SAMUELSSON (mp):</textBlock>
    <textBlock id="i-d012d2bbbf425332">Fru talman!  Vi i Miljöpartiet de gröna hade förordat en regering med bredast möjliga majoritet.</textBlock>
    <textBlock id="i-ab90b0519a14eb92">Vi har också sagt oss vara villiga att bidra till detta.</textBlock>
    <textBlock id="i-2fbbc5a45b6a8a22">Tyvärr föll möjligheterna, och Ingvar Carlsson väljer nu att bilda en minoritetsregering. Vi har ställt oss bakom att man kan bilda en minoritetsregering, men vi har också sagt att vi för att aktivt stödja valet av statsminister vill ha utfästelser om att kärnkraften kommer att börja avvecklas under mandatperioden.</textBlock>
    <textBlock id="i-60a6e5ac166e2d9b">Tyvärr har vi inte fått några sådana löften, utan</textBlock>
    <textBlock id="i-8276cb1e4fb53c60">Ingvar Carlsson hänvisar till Energikommissionen.</textBlock>
    <textBlock id="i-c8e2758b4d7e46d3">Det gör att Miljöpartiet de grönas riksdagsledamöter kommer att avstå i voteringen.</textBlock>
    <textBlock id="i-e0d50d131c2a7c84">Vi hoppas dock att vi kommer att få samförståndslösningar där Miljöpartiet kan vara med och påverka i politiken genom att trycka på i miljöfrågorna, i energifrågorna och i andra viktiga frågor där vi har fått folkets förtroende.</textBlock>
  </contentBlock>
  <contentBlock page="0" id="i-477da5b78466ebea">
    <textBlock id="i-a60a0dd26d565fda">Anf.  7  GÖRAN HÄGGLUND (kds):</textBlock>
    <textBlock id="i-ded68621adaf082e">Fru talman!  Riksdagen har i dag att ta ställning till talmannens förslag att till ny statsminister utse</textBlock>
    <textBlock id="i-084b9c8f637cbf77">Ingvar Carlsson. Förslaget har presenterats efter sedvanliga kontakter med riksdagspartiernas ledare i enlighet med riksdagsordningen. Förslaget är naturligt utifrån valutslaget och de deklarationer som under valrörelsen gjordes av representanter för Miljöpartiet och Vänsterpartiet.</textBlock>
    <textBlock id="i-4bd7999d1c6bf74d">För den kristdemokratiska riksdagsgruppen vill jag deklarera att vi kommer att lägga ned våra röster.</textBlock>
    <textBlock id="i-1593bdf346240565">Det skall inte uppfattas som ett ställningstagande till den politik vars huvudlinje vi kommer att få ta del av på fredag. Kristdemokraterna kommer i riksdagen att föra en sakligt grundad och konstruktiv oppositionspolitik.</textBlock>
  </contentBlock>
  <contentBlock page="0" id="i-ebcfe50f91a1c8e6">
    <textBlock id="i-d759c31dcc46fe42">Överläggningen var härmed avslutad.</textBlock>
  </contentBlock>
  <contentBlock page="0" id="i-4c386fa9717be313">
    <textBlock id="i-b9a4ada1cf335172">Kammaren beslöt att pröva förslaget om statsminister vid dagens sammanträde.</textBlock>
  </contentBlock>
  <contentBlock page="0" id="i-27e1673ba430dfe1">
    <textBlock id="i-4b24df883b4eee39">Beslut</textBlock>
  </contentBlock>
  <contentBlock page="0" id="i-305ea3df4db09c4b">
    <textBlock id="i-259a4810291b2bb6">Talmannen erinrade om att förslaget om statsminister skulle prövas av riksdagen genom omröstning med rösträkning.</textBlock>
  </contentBlock>
  <contentBlock page="0" id="i-d2d89cfa6f96ec92">
    <textBlock id="i-6376cde83956e304">Följande voteringsproposition upplästes och godkändes:</textBlock>
  </contentBlock>
  <contentBlock page="0" id="i-92f11863276f14b1">
    <textBlock id="i-86b06c6ac3b26a60">Den som vill att kammaren bifaller talmannens förslag att till statsminister utse Ingvar Carlsson röstar ja.</textBlock>
    <textBlock id="i-bb7f6637c8098e18">Den det ej vill röstar nej.</textBlock>
    <textBlock id="i-85c6aa374c9931e0">Om mer än hälften av riksdagens ledamöter röstar nej, har riksdagen förkastat förslaget.</textBlock>
  </contentBlock>
  <contentBlock page="0" id="i-cb79a011476c933e">
    <textBlock id="i-8741a13a83b12ca8">Votering:</textBlock>
    <textBlock id="i-86583c51cc030630">180 för bifall</textBlock>
    <textBlock id="i-33bb412cdb686fce">26  för avslag</textBlock>
    <textBlock id="i-c5cd2f323a4bbb7c">130 avstod</textBlock>
    <textBlock id="i-a98ca8b6c3a654f7">13 frånvarande</textBlock>
    <textBlock id="i-2f7b812cbf365551">Mindre än hälften av riksdagens ledamöter hade röstat mot förslaget.</textBlock>
    <textBlock id="i-463c054c0760bb00">Riksdagen hade alltså utsett Ingvar Carlsson till statsminister.</textBlock>
    <textBlock id="i-3a4942e33cd5dc1c">Partivis fördelning av rösterna:</textBlock>
    <textBlock id="i-1474602a3a8592e8">För bifall: 158 s, 22 v</textBlock>
    <textBlock id="i-5e214491d8f59ace">För avslag: 26 fp</textBlock>
    <textBlock id="i-50ad9f6f6c2ebe1a">Avstod: 72 m, 25 c, 18 mp, 15 kds</textBlock>
    <textBlock id="i-2a5b6859cccfe4ae">Frånvarande: 3 s, 8 m, 2 c</textBlock>
  </contentBlock>
  <contentBlock page="0" id="i-637911a45a19d3e4">
    <textBlock id="i-a64eb86e32faeba1">Anf. 8  TALMANNEN:</textBlock>
  </contentBlock>
  <contentBlock page="0" id="i-1705fb6d013e93a8">
    <textBlock id="i-a4af0f517cbe1cf5">Får jag be tillträdande statsministern Ingvar</textBlock>
    <textBlock id="i-8a520af270de4740">Carlsson att komma fram till talmanspodiet och hämta förordnandet.</textBlock>
    <textBlock id="i-f4bf294ad10c53d3">(Applåder)</textBlock>
  </contentBlock>
  <contentBlock page="0" id="i-9e0e421f7dbe715d">
    <textBlock id="i-efc0c4c013be3efe"> 2 §  Bordläggning</textBlock>
    <textBlock id="i-e540f5e9f9c98c5b">Anmäldes och bordlades</textBlock>
    <textBlock id="i-ea47b5e87e9ac06f">Proposition</textBlock>
    <textBlock id="i-470bac35e90b6ee6">1994/95:27 Fortsatt reformering av instansordningen m.m. i de allmänna förvaltningsdomstolarna</textBlock>
  </contentBlock>
  <contentBlock page="0" id="i-5563b4f2673c0a24">
    <textBlock id="i-5bd67d122391ec20"> 3 §  Kammaren åtskildes kl. 14.17.</textBlock>
  </contentBlock>
  <contentBlock page="0" id="i-b84ba6804a228983">
    <textBlock id="i-c8204ed5ff2cc401">Förhandlingarna leddes av talmannen.</textBlock>
  </contentBlock>
  <contentBlock page="0" id="i-e3e0f6823f00339f"/>
  <contentBlock page="0" id="i-72ff139096737c59">
    <textBlock id="i-590941609206b634">Innehållsförteckning</textBlock>
  </contentBlock>
  <contentBlock page="0" id="i-0808dfe2c8dc5205"/>
  <contentBlock page="0" id="i-35d84593e1eef234">
    <textBlock id="i-85e27b834f48bad4">1 §  Prövning av förslaget om statsminister     1</textBlock>
    <textBlock id="i-8f396d527e3089b7">Anf.  1  TALMANNEN:     1</textBlock>
    <textBlock id="i-aa6d466c490859ef">Anf.  2  LARS TOBISSON  (m):    1</textBlock>
    <textBlock id="i-ad3c2d8bd75962aa">Anf.  3  PER-OLA ERIKSSON  (c): 1</textBlock>
    <textBlock id="i-db9f08e1a11567d5">Anf.  4  LARS LEIJONBORG  (fp): 1</textBlock>
    <textBlock id="i-fd8bc2c54dc52703">Anf.  5  GUDRUN SCHYMAN  (v):   2</textBlock>
    <textBlock id="i-faf6f2b6d4dad093">Anf.  6  MARIANNE SAMUELSSON  (mp):     2</textBlock>
    <textBlock id="i-6e3ef9a2f98e4e86">Anf.  7  GÖRAN HÄGGLUND  (kds): 2</textBlock>
    <textBlock id="i-3202f8d6588bd534">Beslut  3</textBlock>
    <textBlock id="i-90c969ed22c7500a">Anf. 8  TALMANNEN:      3</textBlock>
    <textBlock id="i-d2a2f8ab3d61a6ee">2 §  Bordläggning       3</textBlock>
    <textBlock id="i-8ccba03cdf9d42de">3 §  Kammaren åtskildes kl. 14.17.      3</textBlock>
  </contentBlock>
  <contentBlock page="0" id="i-05b5a5b0898ba69b"/>
  <contentBlock page="0" id="i-9c2ad5c9d04744df"/>
  <contentBlock page="0" id="i-cfd1685acaa2c97d">
    <textBlock id="i-208763f4fb723e7f"/>
    <textBlock id="i-922dea18b72b6550">Prot.</textBlock>
    <textBlock id="i-36b8977aef2e2d73">1994/95:5</textBlock>
    <textBlock id="i-9b86097b9370f914">6 oktober</textBlock>
    <textBlock id="i-5174403cfb539a70">___________</textBlock>
  </contentBlock>
  <contentBlock page="0" id="i-84054e5b4586679c"/>
  <contentBlock page="0" id="i-e893a7d5a6e31ac1">
    <textBlock id="i-bff4a5b6dcb0ac77">Prot.</textBlock>
    <textBlock id="i-89fdcbd2f5d855e8">1994/95:5</textBlock>
    <textBlock id="i-4afe4e543b59ac26">6 oktober</textBlock>
    <textBlock id="i-c4f8316f0b95e843">___________</textBlock>
  </contentBlock>
  <contentBlock page="0" id="i-781badd4eba848d2"/>
  <contentBlock page="0" id="i-156c0a6843e2d4f2">
    <textBlock id="i-2e4da2acba0a37c7">4</textBlock>
  </contentBlock>
  <contentBlock page="0" id="i-1dca5667fb8330dc">
    <textBlock id="i-7d280805524f73f5"/>
    <textBlock id="i-7be88d8390990fea">3</textBlock>
  </contentBlock>
</protocol>
