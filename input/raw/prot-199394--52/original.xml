<protocol id="prot-199394--52">
  <contentBlock page="0" id="i-4ceb7e77865336ad">
    <textBlock id="i-58f13e08eef0de5d">1 §  Justering av protokoll</textBlock>
  </contentBlock>
  <contentBlock page="0" id="i-21d0d9f847f2d095">
    <textBlock id="i-21721622eb78499c">Justerades protokollen för den 10 och 11 januari.</textBlock>
  </contentBlock>
  <contentBlock page="0" id="i-90f7d1c217c52cab">
    <textBlock id="i-bb4347568430af49">2 §  Ledigheter</textBlock>
  </contentBlock>
  <contentBlock page="0" id="i-0e8f380c9ef40f7f">
    <textBlock id="i-3d4b7190a171da0e">Talmannen meddelade att Olle Schmidt (fp) ansökt om föräldraledighet under tiden den 7 februari --</textBlock>
    <textBlock id="i-13e3310503637fdd">den 29 maj.</textBlock>
  </contentBlock>
  <contentBlock page="0" id="i-60c1179aba8b8f81">
    <textBlock id="i-ea1862c0738e4585">Kammaren biföll denna ansökan.</textBlock>
  </contentBlock>
  <contentBlock page="0" id="i-ef15e91a1309f5a2">
    <textBlock id="i-43e8974d35258617">Talmannen anmälde att Kjell Arne Welin skulle tjänstgöra som ersättare för Olle Schmidt.</textBlock>
  </contentBlock>
  <contentBlock page="0" id="i-2b076ef907f79b9d">
    <textBlock id="i-52d2d7c759ddd9b5">Talmannen meddelade att Håkan Holmberg (fp)</textBlock>
    <textBlock id="i-fd0e5759794194e5">ansökt om föräldraledighet under tiden den 7</textBlock>
    <textBlock id="i-7b2b6b9ad194564d">februari -- den 31 mars.</textBlock>
  </contentBlock>
  <contentBlock page="0" id="i-f3cc95d060030d7d">
    <textBlock id="i-5176293b32b7db33">Talmannen anmälde att Bengt Ahlquist skulle tjänstgöra som ersättare för Håkan Holmberg.</textBlock>
  </contentBlock>
  <contentBlock page="0" id="i-5239fc79c542a907">
    <textBlock id="i-38922bd2b8cb846d">Kammaren biföll denna ansökan.</textBlock>
  </contentBlock>
  <contentBlock page="0" id="i-8a5df4c1038de329">
    <textBlock id="i-30f778a861e5c7de">3 §  Bordläggning</textBlock>
  </contentBlock>
  <contentBlock page="0" id="i-9b94a7e4d1eaa93d">
    <textBlock id="i-7a06166f382b9bfb">Anmäldes och bordlades</textBlock>
  </contentBlock>
  <contentBlock page="0" id="i-e9e4ee31297f3870">
    <textBlock id="i-54541565d7a93d90">Motionerna</textBlock>
  </contentBlock>
  <contentBlock page="0" id="i-a840e9dafe6c33c1">
    <textBlock id="i-83d53a9e1c617378">med anledning av prop. 1993/94:109</textBlock>
    <textBlock id="i-4fe53a713644d7a4">Fotografirättens integration i upphovsrättslagen</textBlock>
  </contentBlock>
  <contentBlock page="0" id="i-5a697028fd3cb69c">
    <textBlock id="i-204154108054fb94">1993/94:L6 av Maj-Lis Lööw m.fl. (s)</textBlock>
  </contentBlock>
  <contentBlock page="0" id="i-85ee391994053ebd">
    <textBlock id="i-7cc73a1890c728fa">1993/94:L7 av Berit Löfstedt och Berit Oscarsson</textBlock>
    <textBlock id="i-ec4a3131e09ee467">(s)</textBlock>
  </contentBlock>
  <contentBlock page="0" id="i-65f248825902bf62">
    <textBlock id="i-e53bfc574634128b">1993/94:L8 av Göthe Knutson m.fl. (m,fp,c)</textBlock>
  </contentBlock>
  <contentBlock page="0" id="i-f09889055ce0b635">
    <textBlock id="i-f709c2747107b315">1993/94:L9 av Peeter Luksep (m)</textBlock>
  </contentBlock>
  <contentBlock page="0" id="i-1cd4f1984d04c5e5">
    <textBlock id="i-67f293599c7a653e">4 §  Anmälan om interpellation</textBlock>
  </contentBlock>
  <contentBlock page="0" id="i-246ecbf06a5d814f">
    <textBlock id="i-bf752d99de4d5ba8">Anmäldes att följande interpellation framställts</textBlock>
  </contentBlock>
  <contentBlock page="0" id="i-1e2c4338c176dde3">
    <textBlock id="i-36d61da09c8c7095">den 14 januari</textBlock>
  </contentBlock>
  <contentBlock page="0" id="i-b59924553b06ce14">
    <textBlock id="i-cf22a0d2260e0c09">1993/94:81 av Johan Lönnroth (v) till statsrådet</textBlock>
    <textBlock id="i-9cf4bdc223fa2c66">Beatrice Ask om ökande segregation i skolorna:</textBlock>
  </contentBlock>
  <contentBlock page="0" id="i-5916f3392808686e">
    <textBlock id="i-009ad1c0340bc449">Denna vecka demonstrerar elever på Gustaf Adolfs</textBlock>
    <textBlock id="i-ab2613729161a559">Torg i Göteborg mot beslutet att lägga ner</textBlock>
    <textBlock id="i-9f88162efba7ab40">Svartedalsskolan i stadsdelen Biskopsgården -- en av stadens mest invandrartäta stadsdelar -- och flytta eleverna till en större skola. I samband med att jag besökte dem i går bad mig eleverna att ta upp frågan med statsrådet Ask.</textBlock>
  </contentBlock>
  <contentBlock page="0" id="i-5032b53bce7c8e98">
    <textBlock id="i-94f188c8e76f0012">Bakgrunden är denna: Göteborgs kommun har stora finansiella problem. Obalansen i ekonomin var stor redan innan det nya statsbidragssystemet till kommunerna genomfördes, vilket starkt missgynnade Göteborg. I budgetpropositionen skjuter nu regeringen upp frågan om ett nytt fördelningssystem till 1996 och därmed också frågan om bättre villkor för Göteborg. Detta kom som ytterligare en börda för kommunen.</textBlock>
  </contentBlock>
  <contentBlock page="0" id="i-22d10e2ed010a93b">
    <textBlock id="i-0a6afe1830561010">Enligt en faktasammanställning gjord hösten 1993</textBlock>
    <textBlock id="i-a0b9ed6f8770074e">av Göteborgs stads hem-och skoladistrikt i samarbete med Lärarförbundet minskar antalet lärarledda veckotimmar i grundskolan med 15 %</textBlock>
    <textBlock id="i-0eccd30962d9da6b">mellan läsåren 1991/92 och 1993/94. En stark omfördelning av resurserna inom grundskolan har också skett så att stadsdelar med en hög andel invandrare och stora sociala problem fått relativt sett mindre resurser. De stora vinnarna är privatskolorna som 1993/94 ökat elevantalet med</textBlock>
    <textBlock id="i-d78d09c027d0b280">60 % sedan förra läsåret. Enligt en utredning om skolpengens effekter, gjord av stadskansliet i</textBlock>
    <textBlock id="i-6561bb38be113fe4">Göteborg, skulle kostnaden för kommunen öka med 110--140 miljoner kronor per år om eleverna i den kommunala skolan gavs motsvarande resurser som privatskolorna.</textBlock>
  </contentBlock>
  <contentBlock page="0" id="i-7f621e75b530ea40">
    <textBlock id="i-0d691a8cec6ac68d">Statsrådet utlovade i höstas initiativ mot den växande segregationen i skolorna, men läget är nu så akut att det inte går att vänta på nya utredningar.</textBlock>
    <textBlock id="i-d1153c5233ec45d7">Något måste göras nu.</textBlock>
  </contentBlock>
  <contentBlock page="0" id="i-666cc6b8ee7dd24b">
    <textBlock id="i-8519a1002e247bb7">Mot denna bakgrund vill jag fråga statsrådet:</textBlock>
  </contentBlock>
  <contentBlock page="0" id="i-c3d50f89584453bb">
    <textBlock id="i-ca74b6322b197aea">Vilka initiativ avser statsrådet ta för att motverka ökande segregation och klasskillnader i Göteborgs och andra kommuners skolor?</textBlock>
  </contentBlock>
  <contentBlock page="0" id="i-f3fcb78f6e9f68e8">
    <textBlock id="i-5704d5b49265c5f4">5 §  Anmälan om frågor</textBlock>
  </contentBlock>
  <contentBlock page="0" id="i-10d9b8ed6a608063">
    <textBlock id="i-95c3b9b7906d9008">Anmäldes att följande frågor framställts</textBlock>
  </contentBlock>
  <contentBlock page="0" id="i-ecd96203abd19f2d">
    <textBlock id="i-34fdf5e71ce57aa0">den 13 januari</textBlock>
  </contentBlock>
  <contentBlock page="0" id="i-5293fc4c8c871d4f">
    <textBlock id="i-a7f0531a7aed6eb6">1993/94:295 av Roland Larsson (c) till kulturministern om asylsökande tamiler från Sri</textBlock>
    <textBlock id="i-69756438bca3bf4b">Lanka:</textBlock>
  </contentBlock>
  <contentBlock page="0" id="i-637e5eff916afea3">
    <textBlock id="i-222531723b93aef3">Det finns för närvarande i olika flyktingförläggningar i Sverige ett antal asylsökande srilankesiska tamiler. I de flesta fall uppger dessa som skäl för sin asylansökan att man tvingas fly från Sri Lanka därför att man varit förföljda och hotade till livet av såväl grupper som står den singalesiska statsmakten nära som av den tamilska gerillan. Man hävdar också att den srilankesiska regeringen varit både oförmögen och ovillig att förhindra förföljelsen. Från de organisationer och kyrkor som starkt engagerat sig i flyktingfrågorna vidimeras att situationen på Sri</textBlock>
    <textBlock id="i-fdbb000aaae009c9">Lanka väl överensstämmer med de uppgifter som de asylsökande lämnat. Utlänningsnämnden delar dock inte denna uppfattning. Nämden menar att den srilankesiska regeringen både vill och kan förhindra förföljelsen av tamiler. Det är möjligen bara i den norra och östra delan av landet som man inte fullt ut kan klara detta, säger man.</textBlock>
  </contentBlock>
  <contentBlock page="0" id="i-0428ef530db14925">
    <textBlock id="i-5b08c6e2f55851e5">Det råder således vitt skilda uppfattningar om tamilernas situation på Sri Lanka.</textBlock>
  </contentBlock>
  <contentBlock page="0" id="i-ad42d7bbf6b4ed94">
    <textBlock id="i-cb03c5f1353b996f">Det är mot denna bakgrund enligt min mening mycket angeläget att få klarlagt vilken bild som är den riktiga.</textBlock>
  </contentBlock>
  <contentBlock page="0" id="i-f87ab1f71eee7a76">
    <textBlock id="i-281aa6850822127a">Jag vill därför fråga kulturministern om regeringen har för avsikt att ta initiativ till detta.</textBlock>
  </contentBlock>
  <contentBlock page="0" id="i-cd3668744865295e">
    <textBlock id="i-58ec63844353735f">1993/94:296 av Kjell Eldensjö (kds) till försvarsministern om hemvärnets rekryteringsbas:</textBlock>
  </contentBlock>
  <contentBlock page="0" id="i-9613c1aabab35552">
    <textBlock id="i-1bae2af9b6a41d26">Sverige befinner sig i en tid av ovisshet beträffande framtida behovsnivån för svenska försvaret.</textBlock>
    <textBlock id="i-21413ff3a3e28a8b">Mycket hänger på demokratiprocessens utveckling i Ryssland och andra öststater.</textBlock>
  </contentBlock>
  <contentBlock page="0" id="i-a0e2e8ef352f6dca">
    <textBlock id="i-33e30428626d4b98">Det finns emellertid de som menar att den frivilliga delen av försvaret i framtiden kommer att få en ökad betydelse för bevakning och försvar av samhällsviktiga anläggningar och av lokalsamhället. Om denna bedömning är riktig så är det naturligtvis angeläget att bl.a. basen för rekrytering till hemvärnet breddas. Samtidigt är det viktigt att behövliga möjligheter finns tillgängliga för att undvika att olämpliga personer rekryteras.</textBlock>
  </contentBlock>
  <contentBlock page="0" id="i-86ecb07fe3b38063">
    <textBlock id="i-dc59e7b3ae176df3">Min fråga till försvarsministern blir därför följande:</textBlock>
  </contentBlock>
  <contentBlock page="0" id="i-5f0a42720b7127d0">
    <textBlock id="i-a53199e496bf6582">Har försvarsministern några planer på att bredda rekryteringsbasen till hemvärnet, men samtidigt stärka skyddet mot olämplig rekrytering?</textBlock>
  </contentBlock>
  <contentBlock page="0" id="i-52d9b7f392ee24b3">
    <textBlock id="i-61470e7ccea82d62">1993/94:297 av Kjell Eldensjö (kds) till försvarsministern om krigsplacering i hemvärnet för ungdomar i utbildningsreserven:</textBlock>
  </contentBlock>
  <contentBlock page="0" id="i-23f3d87acbbcad1c">
    <textBlock id="i-8390874ea7f40db7">I en krymt krigsorganisation behövs nu färre värnpliktiga för utbildning än tidigare. Av de mönstrande värnpliktiga hamnar emellertid omkring 10 % i den s.k. utbildningsreserven. Det finns en risk att denna reserv kommer att uppfattas som ett B-lag. Många av de ungdomar som hamnar i reserven är motiverade att göra sin militärtjänst och söker finna andra möjligheter att få aktivera sig inom totalförsvarets ram. Följden har därför blivit att hemvärnets chefer ideligen får förfrågningar från dessa ungdomar om möjligheten att i stället få kommma in i hemvärnet. Detta är i dag en omöjlighet, eftersom endast personal med fullgjord värnplikt tas in.</textBlock>
  </contentBlock>
  <contentBlock page="0" id="i-02c3b795f359783d">
    <textBlock id="i-d0c933b5ded7880a">Min fråga till försvarsministern blir då:</textBlock>
  </contentBlock>
  <contentBlock page="0" id="i-88b9fd2eb6339e77">
    <textBlock id="i-c3123bc3a37182cb">Kan försvarsministern tänka sig att införa en sådan ordning, att ungdomar i utbildningsreserven som har intresse av krigsplacering i hemvärnet ges en</textBlock>
    <textBlock id="i-7e50ccb025b1b73b">10--12-veckors skyddsvaktsutbildning på något regemente, och därefter i mån av behov placeras i ett hemvärnsförband?</textBlock>
  </contentBlock>
  <contentBlock page="0" id="i-6acae7d6d0d43171">
    <textBlock id="i-9c3efb0d24ca5143">1993/94:298 av Karl-Göran Biörsmark (fp) till justitieministern om innehav av barnpornografiska alster:</textBlock>
  </contentBlock>
  <contentBlock page="0" id="i-e6701373f93f1e19">
    <textBlock id="i-f21288b4046ef7b6">Under den senaste tiden har det ifrågasatts om tryck- och yttrandefrihetslagstiftningen är ändamålsenlig när det gäller att stoppa spridningen av barnpornografi. Bl.a. har ledamöter i konstitutionsutskottet övervägt behovet av att kriminalisera innehavet av barnpornografi.</textBlock>
  </contentBlock>
  <contentBlock page="0" id="i-d549416e72c95d3f">
    <textBlock id="i-871fb525e3e21f27">Min fråga till statsrådet är därför:</textBlock>
  </contentBlock>
  <contentBlock page="0" id="i-6f69a9f16926fb58">
    <textBlock id="i-a7650eb8a3945148">Är justitieministern beredd att medverka till att denna fråga löses under våren?</textBlock>
  </contentBlock>
  <contentBlock page="0" id="i-1c474033fce13a21">
    <textBlock id="i-aeea9c3b30a6e9d8">1993/94:299 av Karin Pilsäter (fp) till justitieministern om innehav av barnpornografi:</textBlock>
  </contentBlock>
  <contentBlock page="0" id="i-9f3df42da42a16ab">
    <textBlock id="i-e3d859fc636418c9">I Justitiedepartementets utredning ''Ökat skydd för barn-- Ytterligare åtgärder mot sexuella övergrepp m.m.'' (Ds 1993:80) har man bl.a. behandlat frågan om kriminalisering av innnehav av barnpornografi.</textBlock>
    <textBlock id="i-3e469d0a7c121dcd">I utredningen drar man dock slutsatsen att en kriminalisering av innehav av barnpornografi inte bör genomföras.</textBlock>
  </contentBlock>
  <contentBlock page="0" id="i-8260b800530962b8">
    <textBlock id="i-2b6e7fd6c57743f1">Med anledning av det ovan anförda vill jag ställa följande fråga:</textBlock>
  </contentBlock>
  <contentBlock page="0" id="i-b418f6a53c3341e3">
    <textBlock id="i-4c6d11367180887b">Vilka andra åtgärder överväger</textBlock>
    <textBlock id="i-0f803360e55607ca">Justitiedepartementet för att motverka barnpornografi?</textBlock>
  </contentBlock>
  <contentBlock page="0" id="i-3bba2ffb9e5d2e98">
    <textBlock id="i-a8c1ffe6c4d92b48">1993/94:300 av Patrik Norinder (m) till jordbruksministern om användning av s.k.</textBlock>
    <textBlock id="i-48dd06f4b7188f7c">kodressörer:</textBlock>
  </contentBlock>
  <contentBlock page="0" id="i-db228c69ce58b872">
    <textBlock id="i-fbe89a546561ac2a">Kodressörer är från den 1 januari 1994 förbjudna i mjölkkostall. En av landets ledande experter på sjukdomar hos kor, docent Bo Pehrson,</textBlock>
    <textBlock id="i-b968ac2d68816aff">Veterinärinrättningen, Skara, anför att frekvensen kor med klövröta ökat markant när inga s.k.</textBlock>
    <textBlock id="i-5684aa9988b3b8b4">kodressörer använts. Detta har nyligen presenterats i vetenskapliga undersökningar vid försöksgården i Skara.</textBlock>
  </contentBlock>
  <contentBlock page="0" id="i-8d2124ba08dfbc67">
    <textBlock id="i-c23f361d9910fefd">En rmlig åtgärd skulle kunna vara att låta en arbetsgrupp utvärdera och klargöra hur kodressörer i framtiden skall få nyttjas.</textBlock>
  </contentBlock>
  <contentBlock page="0" id="i-3d06640574b986d7">
    <textBlock id="i-3595ca4b763af887">Vilka åtgärder är statsrådet beredd att vidta för att kodressörer i framtiden skall få nyttjas för att främja en god djurhälsa?</textBlock>
  </contentBlock>
  <contentBlock page="0" id="i-efe395daa5e71f24">
    <textBlock id="i-35c9818b9aa13dd9">1993/94:301 av Bengt Hurtig (v) till kommunikationsministern om avbrott i teleförbindelserna:</textBlock>
  </contentBlock>
  <contentBlock page="0" id="i-64346fabfa49ecbb">
    <textBlock id="i-971bc5ae683317bc">Fungerande teleförbindelser är av största vikt i hela det svenska samhället. Riksdagen har lagt fast mål för den service och kvalitet som skall gälla för Telia</textBlock>
    <textBlock id="i-ddcfe367e9cad9bb">AB. Däri ingår bl.a. målet att fel på telenätet skall repareras inom ett dygn. Särskilt för boende på landsbygden är det av säkerhetsskäl viktigt att teleförbindelserna fungerar. Många fastboende där är äldre och saknar bil. Larmcentraler skall kunna nås vid t.ex. sjukdom, brand och strömavbrott.</textBlock>
    <textBlock id="i-db42ed49a56c0f65">Även försvaret har intresse av att teleförbindelserna inte bryts vid t.ex. ymnigt snöfall. Trots de mål som riksdagen uppställt har det i vinter inträffat att boende på landsbygden veckovos varit utan teleförbindelser på grund av snöfall. Otillräcklig röjning av ledningsgator och eftersläpning i arbetet att ersätta blanktråd med kabel synes vara orsaker till de långvariga avbrotten. Tillsynen av att Telia AB fullgör sina uppgifter åligger Telestyrelsen. Ytterst finns dock ett politiskt ansvar.</textBlock>
  </contentBlock>
  <contentBlock page="0" id="i-acc5832b7f69f8bf">
    <textBlock id="i-a2b1ec591d64e80c">Avser kommunikationsministern att ta några initiativ med anledning av långa avbrott av teleförbindelserna på en del håll på landsbygden?</textBlock>
  </contentBlock>
  <contentBlock page="0" id="i-787198190278b1e5">
    <textBlock id="i-f4903e471fb5bd35">1993/94:302 av Eva Zetterberg (v) till statsrådet Alf</textBlock>
    <textBlock id="i-ce18ac28cdf74d16">Svensson om Mexico och de mänskliga rättigheterna:</textBlock>
  </contentBlock>
  <contentBlock page="0" id="i-5a558cdd3de396d9">
    <textBlock id="i-2d13be1167a73c02">Under flera århundraden har den indianska befolkningen i provinsen Chiapas i södra Mexico levt under förtryck ooch svåra sociala, ekonomiska villkor. Det uppror från fattiga bönder i området som ägt rum under den senaste tiden är ett uttryck för det stora missnöje som råder bland befolkningen.</textBlock>
  </contentBlock>
  <contentBlock page="0" id="i-2fc0333acac37074">
    <textBlock id="i-4b49ed23d740ebe2">Enligt rapportering från organisationer för mänskliga rättigheter har den mexikanska regeringen använt oerhört brutala metoder för att slå ned upproret. Eventuellt har avrättningar ägt rum efter summarisk rättegång. Erbjudandet att använda Rigoberta Menchu, 1992 års fredspristagare, som medlare har inte accepterats.</textBlock>
  </contentBlock>
  <contentBlock page="0" id="i-d6cd0c028231f8c1">
    <textBlock id="i-dfb6bfc688bd1f59">Jag vill därför fråga statsrådet:</textBlock>
  </contentBlock>
  <contentBlock page="0" id="i-35ab4d3305dc6c37">
    <textBlock id="i-9a1ab379a4f8cfad">På vad sätt har svenska regeringen agerat för att mänskliga rättigheter skall respekteras i Mexico?</textBlock>
  </contentBlock>
  <contentBlock page="0" id="i-fe2ce409283929b8">
    <textBlock id="i-9dea1af8660d9bb1">1993/94:303 av Eva Zetterberg (v) till justitieministern om innehav av barnpornografiska alster:</textBlock>
  </contentBlock>
  <contentBlock page="0" id="i-78b14143d40f75e0">
    <textBlock id="i-765fbc49576ee050">Vid en rättegång i Norrköping som gäller barnpornografiska alster har det framgått vilken tortyr och vilka fruktansvärda övergrepp som sker mot barn även i vårt land. Redan vid tidigare rättegångar har opinionen i vårt samhälle entydigt fördömt användningen och spridningen av barnpornografi. För att stoppa användningen och spridningen av barnpornografi krävs ett beslut om kriminalisering av innehavet. Den grundlagsändring som krävs för ett sådant beslut uppfattas av en bred allmänhet som absolut nödvändig att vidta skyndsamt.</textBlock>
  </contentBlock>
  <contentBlock page="0" id="i-26bd214fe0f48bb1">
    <textBlock id="i-4169fd275c27b873">Jag vill därför fråga:</textBlock>
  </contentBlock>
  <contentBlock page="0" id="i-beb0a28a671d5d84">
    <textBlock id="i-52303dfb67eb4804">Är justitieministern beredd att stödja kravet på förbud av innehav av barnpornografiska filmer m.m.?</textBlock>
  </contentBlock>
  <contentBlock page="0" id="i-c67c4eeec0abf97b">
    <textBlock id="i-469402d3dbd2c480">1993/94:304 av Roland Larsson (c) till justitieministern om försäkringsmäklares ansvarsförsäkring:</textBlock>
  </contentBlock>
  <contentBlock page="0" id="i-f2e5cd115fc4003b">
    <textBlock id="i-6eb7b565c2d94270">I Sverige har vi på senare tid fått en ny yrkeskår som är i stark tillväxt -- försäkringsmäklarna. I</textBlock>
    <textBlock id="i-9e250d47a536f878">många europeiska länder har denna yrkesgrupp funnits i hundratals år. I Sverige har det genom ändrad lagstiftning först på senare år blivit möjligt att etablera sig som försäkringsmäklare.</textBlock>
  </contentBlock>
  <contentBlock page="0" id="i-ee1fc8eda0ac5c1f">
    <textBlock id="i-abe89815ac0a65af">Mäklarna svarar för oberoende försäkringsrådgivning som gagnar både konsumenten och näringslivet och står under tillsyn av Finansinspektionen.</textBlock>
  </contentBlock>
  <contentBlock page="0" id="i-4ecb99838c99c532">
    <textBlock id="i-a398c46ba5103a1d">Den reglering som gäller för svenska försäkringsmäklare ställer dock i fråga om ansvar långt större krav än vad som t.ex. gäller inom EU.</textBlock>
  </contentBlock>
  <contentBlock page="0" id="i-926ecb789e95a291">
    <textBlock id="i-98f30e81e94518b7">Av detta följer att en ensam svensk försäkringsmäklare kan få betala upp till 150 000:-</textBlock>
    <textBlock id="i-54b52d52b112c5ac">per år för en ansvarsförsäkring jämfört med ca</textBlock>
    <textBlock id="i-7944ceaedca9be46">30 000:- för motsvarande med de regler som gäller i övriga Europa.</textBlock>
  </contentBlock>
  <contentBlock page="0" id="i-81c4320d85d3e9f6">
    <textBlock id="i-833166f16b8f6fc2">Min fråga till justitieministern är:</textBlock>
  </contentBlock>
  <contentBlock page="0" id="i-8297b557fd1acfee">
    <textBlock id="i-592d79580ed2b726">När skall kraven på ansvarsförsäkring för svenska försäkringsmäklare bli sådana att de kan anses arbeta på samma villkor som försäkringsmäklare inom EU?</textBlock>
  </contentBlock>
  <contentBlock page="0" id="i-03e3dd039989e35c">
    <textBlock id="i-f48d1d2cffa2ce07">den 14 januari</textBlock>
  </contentBlock>
  <contentBlock page="0" id="i-fd79e8c0197585de">
    <textBlock id="i-9f926f53b58bdfa2">1993/94:305 av Ylva Annerstedt (fp) till statsrådet</textBlock>
    <textBlock id="i-5a48ab02330c7958">Ulf Dinkelspiel om EU och den svenska offentlighetsprincipen:</textBlock>
  </contentBlock>
  <contentBlock page="0" id="i-13bb558d24382070">
    <textBlock id="i-fbf26c9bb5ff0c81">Under hösten diskuterades flera gånger våra möjligheter att få ett tillfredsställande skydd i EU</textBlock>
    <textBlock id="i-3578fb27104b4cb2">för vår offentlighetsprincip. Statsrådets svar var då att olika möjligheter övervägdes.</textBlock>
  </contentBlock>
  <contentBlock page="0" id="i-c811fcfdccb13909">
    <textBlock id="i-2f7dcc164debaccd">Eftersom förhandlingarna accelererat på senaste tiden vill jag fråga statsrådet:</textBlock>
  </contentBlock>
  <contentBlock page="0" id="i-bfef5c4289e6ff23">
    <textBlock id="i-ff5a79c356f186ff">I vilken form avser statsrådet framföra Sveriges krav på skydd för offentlighetsprincipen?</textBlock>
  </contentBlock>
  <contentBlock page="0" id="i-1064fe24b69a939d">
    <textBlock id="i-5f1bddd08472c200">1993/94:306 av Margitta Edgren (fp) till finanministern om Statens person- och adressregisternämnd:</textBlock>
  </contentBlock>
  <contentBlock page="0" id="i-d4277a2a61d5b176">
    <textBlock id="i-b413a17d0e4847c6">Jag är en av de ledamöter som riksdagen utsett till</textBlock>
    <textBlock id="i-c4997156e681daf8">SPAR-nämnden (Statens person- och adressregisternämnd). Nämndens uppgift är att vara huvudman och registeransvarig för SPAR-</textBlock>
    <textBlock id="i-ff62264f29f0646a">registret. Som registeransvarig har nämnden tagit beslut om att införa en fyraveckors karenstid innan uppgifter över avlidna personer utlämnas. Beslutet togs med hänvisning till de efterlämnades personliga integritet och respekt för deras sorgearbete.</textBlock>
  </contentBlock>
  <contentBlock page="0" id="i-9a0f43c857750f27">
    <textBlock id="i-51d93c37832636ea">Det beslutet har överklagats till regeringen som nu undanröjt nämndens beslut. Motivet till undanröjningen är enligt uppgift att nämnden överskridit sina befogenheter.</textBlock>
  </contentBlock>
  <contentBlock page="0" id="i-5613e59a59bd1892">
    <textBlock id="i-abed39cfd72b3c77">Min fråga till ministern är:</textBlock>
  </contentBlock>
  <contentBlock page="0" id="i-387dde5e8e6b490f">
    <textBlock id="i-83c0495b2d6d86a6">Avser regeringen att utfärda nya instruktioner för</textBlock>
    <textBlock id="i-621cd723da1b8146">SPAR-nämnden eftersom nämnden själv anser att den nuvarande ger utrymme för denna typ av beslut?</textBlock>
  </contentBlock>
  <contentBlock page="0" id="i-2718d666e174c118">
    <textBlock id="i-cf2e9955bb16867e">1993/94:307 av Gullan Lindblad (m) till kulturministern om Sverige som asylland för kosovoalbaner:</textBlock>
  </contentBlock>
  <contentBlock page="0" id="i-9557f1483f0e9b8e">
    <textBlock id="i-eb87b331bbd9c3c4">Den 13 januari meddelades att en specialdomstol i</textBlock>
    <textBlock id="i-8b0e2b1391b0a7c2">Storbritannien inte ansett sig kunna återsända två flyktingar till Sverige som första asylland, eftersom</textBlock>
    <textBlock id="i-fb2ee40542138fa8">Sverige enligt domstolens mening inte anses vara ett tryggt asylland för kosovoalbaner.</textBlock>
  </contentBlock>
  <contentBlock page="0" id="i-cfdad37942dc0882">
    <textBlock id="i-85542d59f736e1af">Vilka åtgärder avser invandrarministern vidta med anledning av detta domslut?</textBlock>
  </contentBlock>
  <contentBlock page="0" id="i-025050c253d5d4e9">
    <textBlock id="i-5a27ee9f4e9a77dc">6 §  Kammaren åtskildes kl. 15.01.</textBlock>
  </contentBlock>
  <contentBlock page="0" id="i-ab2711d89b5c44ae">
    <textBlock id="i-8b31c278c6e7bfad">Förhandlingarna leddes av talmannen.</textBlock>
  </contentBlock>
</protocol>
