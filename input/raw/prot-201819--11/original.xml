<protocol id="prot-201819--11">
  <contentBlock page="0" id="i-dc4e119653fca3c5">
    <textBlock id="i-4a3e2a3f84572ec2">§ 1 Avsägelser</textBlock>
  </contentBlock>
  <contentBlock page="0" id="i-556881b95f95cf57">
    <textBlock id="i-b486efa8c62c9b40">Andre vice talmannen meddelade</textBlock>
    <textBlock id="i-87b9b9283a23b779">att Pia Steensland (KD) avsagt sig uppdraget som ledamot i socialutskottet,</textBlock>
    <textBlock id="i-e34a6838936f8c34">att Jessika Roswall (M) avsagt sig uppdraget som ledamot i Riksdagens överklagandenämnd,</textBlock>
    <textBlock id="i-d36e81db48ad2d83">att Helena Bouveng (M) avsagt sig uppdraget som suppleant i Riksdagens överklagandenämnd och</textBlock>
    <textBlock id="i-e20b418978e408d2">att Andreas Norlén (M) avsagt sig uppdraget som personlig ersättare i Domarnämnden.</textBlock>
  </contentBlock>
  <contentBlock page="0" id="i-fede6d963defba9e">
    <textBlock id="i-fa5346921d6e3abc">Kammaren biföll dessa avsägelser.</textBlock>
    <textBlock id="i-f0dafcac0356115a">§ 2 Anmälan om kompletteringsval</textBlock>
  </contentBlock>
  <contentBlock page="0" id="i-96ad812bc361d513">
    <textBlock id="i-6c761810b2aab5b3">Andre vice talmannen meddelade</textBlock>
    <textBlock id="i-2258a479f28a4014">att Kristdemokraternas riksdagsgrupp anmält Acko Ankarberg Johansson som ledamot i socialutskottet och Pia Steensland som suppleant i socialutskottet samt</textBlock>
    <textBlock id="i-d2cb8b202b4a0ae2">att Moderaternas riksdagsgrupp anmält Helena Bouveng som ledamot i Riksdagens överklagandenämnd, Lotta Olsson som suppleant i Riksdagens överklagandenämnd och Carl-Oskar Bohlin som personlig ersättare för Jessika Roswall i Domarnämnden.</textBlock>
  </contentBlock>
  <contentBlock page="0" id="i-5f6088012828b26d">
    <textBlock id="i-da1342e08e2069a0">Andre vice talmannen förklarade valda till</textBlock>
  </contentBlock>
  <contentBlock page="0" id="i-e489c99af62171ee">
    <textBlock id="i-2e3ece2ffbf1148e">ledamot i socialutskottet</textBlock>
    <textBlock id="i-7c1ef2818884835a">Acko Ankarberg Johansson (KD)</textBlock>
  </contentBlock>
  <contentBlock page="0" id="i-601ec4e4e11f7237">
    <textBlock id="i-161ba5ce08dedd6f">suppleant i socialutskottet</textBlock>
    <textBlock id="i-a831c44d069275a4">Pia Steensland (KD)</textBlock>
  </contentBlock>
  <contentBlock page="0" id="i-d8dd629ba62bb036">
    <textBlock id="i-7f70ee8ff80b2b39">ledamot i Riksdagens överklagandenämnd</textBlock>
    <textBlock id="i-3d62ad9caf370afe">Helena Bouveng (M)</textBlock>
  </contentBlock>
  <contentBlock page="0" id="i-934a4ea8209e48e5">
    <textBlock id="i-ff333ea8ad5d0fe3">suppleant i Riksdagens överklagandenämnd</textBlock>
    <textBlock id="i-9d4f716e4dbf606e">Lotta Olsson (M)</textBlock>
    <textBlock id="i-c744963b05a46515">Andre vice talmannen förklarade vald under tiden den 24 oktober ‑ 31 december till</textBlock>
  </contentBlock>
  <contentBlock page="0" id="i-31513e9c6913d81d">
    <textBlock id="i-7a547a8c6db4fab0">personlig ersättare i Domarnämnden</textBlock>
    <textBlock id="i-9e2f3a7de97b9471">Carl-Oskar Bohlin (M)</textBlock>
    <textBlock id="i-30aecba62ffd3377">§ 3 Anmälan om granskningsrapport</textBlock>
  </contentBlock>
  <contentBlock page="0" id="i-e92d132a9b43cee2">
    <textBlock id="i-f974ad585a0c44b5">Andre vice talmannen anmälde att följande granskningsrapport hade kommit in från Riksrevisionen och överlämnats till arbetsmarknadsutskottet:</textBlock>
    <textBlock id="i-64f3681d1761e3cc">RiR 2018:27 A-kassorna, IAF och arbetslöshetsförsäkringen – mer kan göras för att främja likvärdigheten</textBlock>
    <textBlock id="i-8c790d8973a5b29d">§ 4 Ärenden för hänvisning till utskott</textBlock>
  </contentBlock>
  <contentBlock page="0" id="i-5db6b92b471590f5">
    <textBlock id="i-5aa7d155e794d3be">Följande dokument hänvisades till utskott:</textBlock>
    <textBlock id="i-939aa286b4aec93d">Proposition</textBlock>
    <textBlock id="i-06348f1055acb5f1">2018/19:9 till skatteutskottet</textBlock>
  </contentBlock>
  <contentBlock page="0" id="i-3714b87bee6768e3">
    <textBlock id="i-b31084f65d9d853e">EU-dokument</textBlock>
    <textBlock id="i-36a2ecf8e41b9bf1">COM(2018) 283 till trafikutskottet</textBlock>
    <textBlock id="i-af2e88e881825d10">§ 5 Skyldighet för vissa offentliga funktionärer att anmäla innehav av finansiella instrument</textBlock>
  </contentBlock>
  <contentBlock page="0" id="i-3a95b88456821f45">
    <textBlock id="i-ec06eaa19225aa60">Finansutskottets betänkande 2018/19:FiU7</textBlock>
    <textBlock id="i-8fb5b196295bdb3c">Skyldighet för vissa offentliga funktionärer att anmäla innehav av finansiella instrument (prop. 2017/18:263)</textBlock>
    <textBlock id="i-9084ee0dcbe2d5b8">föredrogs.</textBlock>
  </contentBlock>
  <contentBlock page="0" id="i-b736daab1178becd">
    <textBlock id="i-d96f0eb40ba4f9f8">Andre vice talmannen konstaterade att ingen talare var anmäld.</textBlock>
    <textBlock id="i-631329bf8470efcc">(Beslut fattades under § 11.)</textBlock>
    <textBlock id="i-99c82b99f56adeb0">§ 6 Rättelse i lagen om ändring i rättegångsbalken</textBlock>
  </contentBlock>
  <contentBlock page="0" id="i-12bdf63fccc359ee">
    <textBlock id="i-3cf439dd1738ccb3">Justitieutskottets betänkande 2018/19:JuU2</textBlock>
    <textBlock id="i-6612b46bba1bccbc">Rättelse i lagen om ändring i rättegångsbalken</textBlock>
    <textBlock id="i-65d97761072b1293">föredrogs.</textBlock>
  </contentBlock>
  <contentBlock page="0" id="i-4a3569085d57ab58">
    <textBlock id="i-e8e5c832742a61c1">Andre vice talmannen konstaterade att ingen talare var anmäld.</textBlock>
    <textBlock id="i-c5ca970ddfd2c7db">(Beslut fattades under § 11.)</textBlock>
    <textBlock id="i-46e555071d27bb39">§ 7 Anpassning av utlänningsdatalagen till EU:s dataskyddsförordning</textBlock>
  </contentBlock>
  <contentBlock page="0" id="i-f6e9139e0d06cbf9">
    <textBlock id="i-e123b67fd928e036">Socialförsäkringsutskottets betänkande 2018/19:SfU5</textBlock>
    <textBlock id="i-e3651099d1c16c95">Anpassning av utlänningsdatalagen till EU:s dataskyddsförordning (prop. 2017/18:254)</textBlock>
    <textBlock id="i-8de4892873075850">föredrogs.</textBlock>
  </contentBlock>
  <contentBlock page="0" id="i-45ab18cbefc22dbb">
    <textBlock id="i-3f69afa396d3c7ee">Andre vice talmannen konstaterade att ingen talare var anmäld.</textBlock>
    <textBlock id="i-f340075290f3494d">(Beslut fattades under § 11.)</textBlock>
    <textBlock id="i-6d0669254a3232b6">§ 8 Riksrevisionens rapport om fastställande av föräldrapenning för egenföretagare</textBlock>
  </contentBlock>
  <contentBlock page="0" id="i-2f37157d429bd7d9">
    <textBlock id="i-178c20456cdcf5d6">Socialförsäkringsutskottets betänkande 2018/19:SfU6</textBlock>
    <textBlock id="i-e3f04d2429ddd9f8">Riksrevisionens rapport om fastställande av föräldrapenning för egenföretagare ( skr . 2017/18:256)</textBlock>
    <textBlock id="i-2026be8e3d7004c1">föredrogs.</textBlock>
  </contentBlock>
  <contentBlock page="0" id="i-c86455a374047c2a">
    <textBlock id="i-26743538739e8027">Andre vice talmannen konstaterade att ingen talare var anmäld.</textBlock>
    <textBlock id="i-a2bc8732d42aaf31">(Beslut fattades under § 11.)</textBlock>
    <textBlock id="i-1076d86087ade692">§ 9 Regelförenklingar inom ekonomisk familjepolitik</textBlock>
  </contentBlock>
  <contentBlock page="0" id="i-d067becbc16d7c02">
    <textBlock id="i-f1194d9204e01310">Socialförsäkringsutskottets betänkande 2018/19:SfU7</textBlock>
    <textBlock id="i-7123cdd638a85809">Regelförenklingar inom ekonomisk familjepolitik (prop. 2017/18:270)</textBlock>
    <textBlock id="i-1d5bdb7e6ba22ff9">föredrogs.</textBlock>
    <textBlock id="i-ab5bcb2a6f4fcf26">Anf. 1 LINDA LINDBERG (SD):</textBlock>
    <textBlock id="i-2d88404fabc6f651">Fru talman! Vi debatterar nu betänkandet Regelförenklingar inom ekonomisk familjepolitik , och jag yrkar bifall till Sverigedemokraternas reservation.</textBlock>
    <textBlock id="i-255e48ebf628051e">Som vi tidigare nämnt ställer vi oss positiva till betänkandet i stort och välkomnar de regelförenklingar som med stor sannolikhet kommer att träda i kraft den 1 januari 2019.</textBlock>
    <textBlock id="i-c178cbb2428739ff">Låt mig kort nämna att i den föreslagna lagtexten gällande tillfällig föräldrapenning vid deltagande i kurs för att lära sig att vårda barnet blir formuleringen ”flera föräldrar” lite svårtolkad.</textBlock>
    <textBlock id="i-526ff5bf0da9da3a">Vad som åsyftas är att inkludera personkretsen som kan likställas med en förälder. Vi motsäger oss inte att även dessa personer kan behöva delta i kurs för att lära sig vårda barnet, men vi menar att uttrycket ”flera föräldrar” blir lite otydligt.</textBlock>
    <textBlock id="i-fc4727b57d814946">Vi föreslår en ändring från ”flera föräldrar” till ”båda föräldrar na, samt personer som kan likställas med en förälder för samma barn och tid ” om de deltar i en kurs som ordnas av en sjukvårdshuvudman för att lära sig att vårda barnet.</textBlock>
    <textBlock id="i-d0238a80e5a83ce5">Fru talman! Det förslag som ger båda föräldrarna ökad möjlighet att delta tillsammans hos mödravården är positivt, och vi välkomnar initiativet. Den förra regeringen föreslår dock att förslaget ska gälla först 60 dagar före beräknad förlossning, med andra ord i slutet av graviditeten, och här är vi inte överens.</textBlock>
    <textBlock id="i-456880f16769000b">Sverigedemokraterna har länge drivit frågan att även pappan ska få er ­ sättning för att delta vid besök hos mödravården. Vi menar att båda för ­ äldrarna ska ges förutsättning till ökad delaktighet i graviditetens utveck ­ ling så snart den är bekräftad och besök hos mödravården inleds.</textBlock>
    <textBlock id="i-b4f07c9b7ac6240d">Två viktiga ultraljud äger rum tidigt i graviditeten. De är inte alltid förenade med positiva besked. Vid dessa tillfällen är det extra viktigt att båda föräldrarna kan vara med och ta del av den information som ges. Det är också oftast då som graviditeten och det väntade barnet eller barnen i någon mening blir verkliga.</textBlock>
    <textBlock id="i-5475b3b0de9e21b4">Fru talman! Den förra regeringen framhåller som skäl till förslaget att samhällets stöd bör organiseras så att förutsättningarna för ett jämställt föräldraskap är goda och att man tidigt vill signalera till medborgarna det delade ansvar det innebär att bli förälder, vilket är rätt. Att då föreslå att pappan inte behöver introduceras förrän de 60 sista dagarna är ju märkligt av en feministisk regering.</textBlock>
    <textBlock id="i-8aeef5a23f50c4a0">Man menar alltså att föräldrarna inte gemensamt ska ges stöd att besöka mödravården vare sig under första eller andra delen av graviditeten, då de båda viktiga ultraljuden görs, utan endast i slutet.</textBlock>
    <textBlock id="i-03ecf263666fe840">Man har även med i sin beräkning att flera föräldrar inte kommer att nyttja den möjlighet förslaget ger.</textBlock>
    <textBlock id="i-db8f78a5ed658331">Vi vet av erfarenhet att blivande föräldrar väljer att spara sina föräldradagar i så stor utsträckning som möjligt för att kunna nyttja dem tillsammans med det nyfödda barnet eller barnen.</textBlock>
    <textBlock id="i-956f2db926341c2c">Vi menar därför att man har landat fel och att förslaget till stor del blir ett slag i luften.</textBlock>
    <textBlock id="i-b8ce3d52b0fcefc0">Fru talman! Har man som vi sverigedemokrater för avsikt att föräldrar tillsammans ska kunna delta på mödravården är det viktigt att det möjliggörs fullt ut. För att det ska ske och inte påverka familjens ekonomi vill vi ge föräldrar rätt att söka en ny form av tillfällig föräldrapenning från graviditetens start.</textBlock>
    <textBlock id="i-4c6c754c89c3f66f">För att ytterligare befästa denna möjlighet menar vi att föräldrar redan från den dag graviditeten är bekräftad ska ges lagstadgad rätt att få ledigt från sitt arbete för besök hos mödravården. I de flesta fall är arbetsgivaren och den blivande föräldern överens om ledighet, men det är inte alltid så.</textBlock>
    <textBlock id="i-639cdd0c86f0a1c8">Vi är medvetna om att en viss bemanningssvårighet kan uppstå på arbetsmarknaden, men vi bedömer att den inte är så stor då det oftast rör sig om ett begränsat antal korta besök hos mödravården.</textBlock>
    <textBlock id="i-c3c75a0fa2fdf1ce">Vi framhåller också att det rimligen bör ges rätt förutsättningar för föräldrar att själva avgöra om de vill delta i mödravården eller ej.</textBlock>
    <textBlock id="i-327017124b0daacc">Utifrån denna övertygelse föreslår vi att riksdagen antar våra tillägg att besök hos mödravården ska gälla från graviditetens start med tillfällig föräldrapenning och lagstadgad rätt till ledighet från arbete.</textBlock>
    <textBlock id="i-86067ed9454fb82e">(Applåder)</textBlock>
  </contentBlock>
  <contentBlock page="0" id="i-22149f2087fb2a40">
    <textBlock id="i-09a48143aead0420">I detta anförande instämde Julia Kronlid (SD).</textBlock>
    <textBlock id="i-ad87c9349c07b8f3">Anf. 2 KADIR KASIRGA (S):</textBlock>
    <textBlock id="i-1ace551817a3b84f">Fru talman! Jag vill inleda med att yrka bifall till regeringens proposi ­ tion till riksdagen att anta de regelförenklingar som föreslås inom ekonomisk familjepolitik.</textBlock>
    <textBlock id="i-169d3e137358ebc6">Vi lever i ett av världens mest jämställda länder, men det finns fortfarande områden inom föräldraförsäkringen som har hamnat på efterkälken. Med denna proposition blir det förändringar till det bättre.</textBlock>
    <textBlock id="i-6edc303d6901457d">I propositionen finns det många förslag – ett helt batteri – som gör det bättre och lättare för föräldrar, till exempel föräldrapenning vid mödravårdsbesök. Där föreslår regeringen att föräldrarna, för samma barn och tid, ska ha rätt till föräldrapenning i samband med besök hos mödravården under en graviditet. Föräldrapenning för sådana besök ska kunna lämnas från och med den 60:e dagen före den beräknade tidpunkten för barnets födelse till och med dagen för förlossningen. Förslaget lägger en grund för ett jämställt föräldraskap och tydliggör att ansvaret för ett barn är delat redan under graviditeten.</textBlock>
    <textBlock id="i-364604a69cf4ab8d">Ett annat förslag är att en förälder alltid ska få föräldrapenning för att delta vid sitt barns inskolning, även om föräldern inte har barnet i sin vård. Det är viktigt att barn ges möjlighet till en trygg inskolning i förskola eller grundskola och att föräldrar kan delta i den utsträckning barnet behöver. Vi vet att en inskolning är en individuell process och att olika barn har olika behov. Detta förslag gör att den ekonomiska familjepolitiken blir mer modern och mer anpassad utifrån hur det ser ut i en familjs vardag.</textBlock>
    <textBlock id="i-c314bb6ee785a7a2">I propositionen föreslås också att man ska kunna få tillfällig föräldrapenning för att lära sig vårda barnet. Föräldrarna ska inte behöva gå olika kurser för att lära sig att ta hand om barn, utan de ska gå samtidigt. Vi vet att det i dag är jättesvårt att ta hand om sjukt barn, speciellt barn med funktionsnedsättning. En tillfällig föräldrapenning ger en möjlighet att göra det bättre och lättare för dessa föräldrar.</textBlock>
    <textBlock id="i-169b77485d23d448">Med alla de förenklingar och förslag som finns i propositionen skapas en grund för ett mer jämställt föräldraskap och förutsättningar för föräldrar att ha mer tid med sina barn.</textBlock>
    <textBlock id="i-e5afeafc2db1df83">Jag yrkar avslag på Sverigedemokraternas motion, speciellt den del som gäller att införa mödravårdsbesök redan från första dagen, vilket vi anser är orimligt. Det är mer rimligt att det är från 60:e dagen före beräknad förlossning, eftersom det är då det blir mer frekventa besök på mödravårdscentralen.</textBlock>
    <textBlock id="i-b9041243e3a47ca9">Med dessa ord vill jag yrka bifall till regeringens proposition.</textBlock>
    <textBlock id="i-bca59e3ff0e08484">(Applåder)</textBlock>
    <textBlock id="i-99f2d23fd5773c87">Anf. 3 HANS EKLIND (KD):</textBlock>
    <textBlock id="i-1a336e8962d626d8">Fru talman! Det ska vara lätt att göra rätt.</textBlock>
    <textBlock id="i-a2641e1c570719b4">I ett regeringsbeslut från december 2011 heter det: ”Regeringen uppdrar åt Försäkringskassan att identifiera förenklingar av betydelse för den praktiska hanteringen av ärenden, både från medborgarnas och myndighe ­ tens perspektiv i syfte att göra det lättare att göra rätt.”</textBlock>
    <textBlock id="i-8a27ddef5eae8cb2">Alliansen har gett uttryck för att de detaljregler som inte behövs ska tas bort. Många föräldrar – jag är en av dem – har helt ärligt svårt att förstå föräldraförsäkringen i alla dess olika delar. Om vi därtill konstaterar att de detaljregler som finns dessutom skapar onödiga administrativa krav på föräldrarna är de åtgärder som ser till att dessa tas bort mer än välkomna. Just krånglet gör inte bara a tt man riskerar att göra fel utan också i flera fall att man avstår från förmåner som man har rätt till.</textBlock>
    <textBlock id="i-a59e3a4ec34b52ee">Dessa regelförenklingar är på många sätt en vinn - v in n situation. Försäkringskassans arbete förenklas nu, och därmed kan mer tid läggas på annat, samtidigt som det för den enskilde blir lättare att göra rätt. Det torde också kunna leda till att det allt svagare förtroendet nu kan förbättras.</textBlock>
    <textBlock id="i-b90d97036094418b">Fru talman! I dagarna nåddes vi av uppgiften att endast i år har 43 miljoner kronor krävts tillbaka från föräldrar som antingen har gjort fel eller fuskat med vab, vård av sjukt barn. Detta är en dramatisk ökning i jämförelse med i fjol, och det har pågått under en längre tid. Det bygger på att Försäkringskassan nu gör fler kontroller.</textBlock>
    <textBlock id="i-eccec958b32f53cb">Bidragsfusk är något verkligt allvarligt. Att missbruk och fusk måste åtgärdas förstår vi alla, för det handlar om att värna förtroendet för vårt välfärdssystem. Annars riskerar det ytterst att drabba dem som är i verkligt behov av stöd. Om vi vill förenkla för småbarnsföräldrar att vara småbarnsföräldrar samtidigt som vi säkerställer att missbruk och fusk stävjas och förhindras är detta en fin proposition att lägga på riksdagens bord. Jag yrkar bifall till den.</textBlock>
  </contentBlock>
  <contentBlock page="0" id="i-6025d9f6dcabe062">
    <textBlock id="i-63bc38fabecdbba6">Överläggningen var härmed avslutad.</textBlock>
    <textBlock id="i-fb2f52456c42e3e1">(Beslut fattades under § 11.)</textBlock>
    <textBlock id="i-15c1ee0802cbc8cd">§ 10 Fortsatt utbetalning av garantipension inom EES och Schweiz</textBlock>
  </contentBlock>
  <contentBlock page="0" id="i-a83b123aeb24c969">
    <textBlock id="i-04dff190741fc23f">Socialförsäkringsutskottets betänkande 2018/19:SfU8</textBlock>
    <textBlock id="i-fb6f9b26dacc06fd">Fortsatt utbetalning av garantipension inom EES och Schweiz (prop. 2017/18:275)</textBlock>
    <textBlock id="i-356a6b4285733a1e">föredrogs.</textBlock>
  </contentBlock>
  <contentBlock page="0" id="i-067f3318359cd129">
    <textBlock id="i-54930aa99c92ec49">Andre vice talmannen konstaterade att ingen talare var anmäld.</textBlock>
    <textBlock id="i-4d40be7ceacc5e8b">(Beslut fattades under § 11.)</textBlock>
    <textBlock id="i-22446f6faf70166d">Ajournering</textBlock>
  </contentBlock>
  <contentBlock page="0" id="i-50fd1f93526698f5">
    <textBlock id="i-a471c1b5f19cde35">Kammaren beslutade kl. 9.16 på förslag av andre vice talmannen att ajournera sammanträdet till kl. 16.00, då votering skulle äga rum.</textBlock>
    <textBlock id="i-dc80f02b9ea092fb">Återupptaget sammanträde</textBlock>
  </contentBlock>
  <contentBlock page="0" id="i-6b37db0a4e78c378">
    <textBlock id="i-a1a2cf6c8bfa297a">Sammanträdet återupptogs kl. 16.00.</textBlock>
  </contentBlock>
  <contentBlock page="0" id="i-9506221f286eac20">
    <textBlock id="i-7147e78e1a79a2e7">§ 11 Beslut om ärenden som slutdebatterats vid dagens sammanträde</textBlock>
  </contentBlock>
  <contentBlock page="0" id="i-59fa2ae49860eaf4">
    <textBlock id="i-bf1dfd90c387acc4">FiU7 Skyldighet för vissa offentliga funktionärer att anmäla innehav av finansiella instrument</textBlock>
    <textBlock id="i-4b94e90bc0c45737">Kammaren biföll utskottets förslag.</textBlock>
  </contentBlock>
  <contentBlock page="0" id="i-edf26a9e605aeff7">
    <textBlock id="i-fd0ef72c7ba52997">JuU2 Rättelse i lagen om ändring i rättegångsbalken</textBlock>
    <textBlock id="i-be4ddeeda2864ce2">Kammaren biföll utskottets förslag.</textBlock>
  </contentBlock>
  <contentBlock page="0" id="i-a124d545a350b8c9">
    <textBlock id="i-33db3b6e83e1e348">SfU5 Anpassning av utlänningsdatalagen till EU:s dataskyddsförordning</textBlock>
    <textBlock id="i-69295d1255fc45e2">Kammaren biföll utskottets förslag.</textBlock>
  </contentBlock>
  <contentBlock page="0" id="i-1de752ae36fa5847">
    <textBlock id="i-1da924bb110688fd">SfU6 Riksrevisionens rapport om fastställande av föräldrapenning för egenföretagare</textBlock>
    <textBlock id="i-30615ad5d3a926c7">Kammaren biföll utskottets förslag.</textBlock>
  </contentBlock>
  <contentBlock page="0" id="i-7679c137b4e6073e">
    <textBlock id="i-2c9214fd291af1c4">SfU7 Regelförenklingar inom ekonomisk familjepolitik</textBlock>
    <textBlock id="i-a0bad7d8a5f7de00">1. utskottet</textBlock>
    <textBlock id="i-5268deb16c5f1d0f">2. res. (SD)</textBlock>
    <textBlock id="i-f3f0aca9fd31bf85">Votering:</textBlock>
    <textBlock id="i-e5122dd03d2103a5">264 för utskottet</textBlock>
    <textBlock id="i-80a61923b6becbab">60 för res.</textBlock>
    <textBlock id="i-9a70c771f54dee80">25 frånvarande</textBlock>
    <textBlock id="i-8a84b40e410c7e0a">Kammaren biföll utskottets förslag.</textBlock>
    <textBlock id="i-510f57c101123a8b">Partivis fördelning av rösterna:</textBlock>
    <textBlock id="i-3ae64adc1c125a84">För utskottet: 90 S, 65 M, 27 C, 26 V, 21 KD, 19 L, 16 MP</textBlock>
    <textBlock id="i-c83c6a7050f3d802">För res. : 60 SD</textBlock>
    <textBlock id="i-c6ecc62cb4400388">Frånvarande: 10 S, 5 M, 2 SD, 4 C, 2 V, 1 KD, 1 L</textBlock>
    <textBlock id="i-1eee5bdd079a2a35">Helena Gellerman (L) anmälde att hon avsett att rösta ja men markerats som frånvarande.</textBlock>
  </contentBlock>
  <contentBlock page="0" id="i-8a6c6e40550798bb">
    <textBlock id="i-0174370b059cccbe">SfU8 Fortsatt utbetalning av garantipension inom EES och Schweiz</textBlock>
    <textBlock id="i-dc6c5309a3c477c6">Kammaren biföll utskottets förslag.</textBlock>
    <textBlock id="i-6ce90af5f3178534">§ 12 Bordläggning</textBlock>
  </contentBlock>
  <contentBlock page="0" id="i-e967d4a34626afcd">
    <textBlock id="i-334e2815499b0bc3">Följande dokument anmäldes och bordlades:</textBlock>
    <textBlock id="i-c6320dd5987794d2">Propositioner</textBlock>
    <textBlock id="i-64b187d0e1bcb5de">2018/19:5 Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</textBlock>
    <textBlock id="i-4e6478c987175879">2018/19:6 Fortsatt svenskt deltagande i den militära utbildningsinsatsen i Irak</textBlock>
  </contentBlock>
  <contentBlock page="0" id="i-de242c7eeb247a0b">
    <textBlock id="i-2b6724d145eb5b37">Skrivelse</textBlock>
    <textBlock id="i-93b40378fc6df400">2018/19:8 Riksrevisionens rapport om att nekas sjukersättning och aktivitetsersättning</textBlock>
  </contentBlock>
  <contentBlock page="0" id="i-b2ea84460217b04c">
    <textBlock id="i-32ebce2fc38c4112">EU-dokument</textBlock>
    <textBlock id="i-c8fa8e219b717c04">COM(2018) 719 Förslag till Europaparlamentets och rådets förordning om ändring av Europaparlamentets och rådets förordning (EU) nr 516/2014 vad gäller förnyade åtaganden för de återstående belopp som anslagits till stöd för genomförandet av rådets beslut (EU) 2015/1523 och (EU) 2015/1601 eller omfördelning av dessa till andra åtgärder inom ramen för de nationella programmen</textBlock>
    <textBlock id="i-dede6b54ed93b2d5">§ 13 Kammaren åtskildes kl. 16.02.</textBlock>
  </contentBlock>
  <contentBlock page="0" id="i-01d3e5b68acad575">
    <textBlock id="i-99049528b5551c5b">Sammanträdet leddes</textBlock>
    <textBlock id="i-4aa040115a9351a3">av andre vice talmannen från dess början till ajourneringen kl. 9.16 och</textBlock>
    <textBlock id="i-11cef010cf1726e1">av talmannen därefter till dess slut.</textBlock>
  </contentBlock>
  <contentBlock page="0" id="i-ed8db2898a24091c">
    <textBlock id="i-df9f256a31628aa5">Vid protokollet</textBlock>
  </contentBlock>
  <contentBlock page="0" id="i-ad37dbe18591ba55">
    <textBlock id="i-dba5cabeb6b37462">ANNA ASPEGREN</textBlock>
  </contentBlock>
  <contentBlock page="0" id="i-59af2604a809357a">
    <textBlock id="i-05387219f1f20189">/Olof Pilo</textBlock>
  </contentBlock>
  <contentBlock page="0" id="i-690868746d6538b6">
    <textBlock id="i-b185860f6d5169d0">Innehållsförteckning</textBlock>
    <textBlock id="i-783fedca99fe8238">§ 1 Avsägelser</textBlock>
    <textBlock id="i-66ac6c502d18ae91">§ 2 Anmälan om kompletteringsval</textBlock>
    <textBlock id="i-428c533b34e07a68">§ 3 Anmälan om granskningsrapport</textBlock>
    <textBlock id="i-e27ae9fb825deb25">§ 4 Ärenden för hänvisning till utskott</textBlock>
    <textBlock id="i-ee9237946b45d05d">§ 5 Skyldighet för vissa offentliga funktionärer att anmäla innehav av finansiella instrument</textBlock>
    <textBlock id="i-0b9fcde958a92c78">Finansutskottets betänkande 2018/19:FiU7</textBlock>
    <textBlock id="i-f59582c7267c5a7d">(Beslut fattades under § 11.)</textBlock>
    <textBlock id="i-60e94f59f9b15519">§ 6 Rättelse i lagen om ändring i rättegångsbalken</textBlock>
    <textBlock id="i-ff4762b8d2a4e354">Justitieutskottets betänkande 2018/19:JuU2</textBlock>
    <textBlock id="i-d51b92a5782e0d82">(Beslut fattades under § 11.)</textBlock>
    <textBlock id="i-312a3cdb4127efa5">§ 7 Anpassning av utlänningsdatalagen till EU:s dataskyddsförordning</textBlock>
    <textBlock id="i-4e635e41a734abf6">Socialförsäkringsutskottets betänkande 2018/19:SfU5</textBlock>
    <textBlock id="i-f8b29a9b050711ef">(Beslut fattades under § 11.)</textBlock>
    <textBlock id="i-f11bcc8aa4f50bb1">§ 8 Riksrevisionens rapport om fastställande av föräldrapenning för egenföretagare</textBlock>
    <textBlock id="i-f4d00d4620c610b6">Socialförsäkringsutskottets betänkande 2018/19:SfU6</textBlock>
    <textBlock id="i-e24104b9007485f6">(Beslut fattades under § 11.)</textBlock>
    <textBlock id="i-ec6c2e1c978e3dcf">§ 9 Regelförenklingar inom ekonomisk familjepolitik</textBlock>
    <textBlock id="i-62babaf449fd6497">Socialförsäkringsutskottets betänkande 2018/19:SfU7</textBlock>
    <textBlock id="i-5972feee47eb67bc">Anf. 1 LINDA LINDBERG (SD)</textBlock>
    <textBlock id="i-5d28f62ab7cef5d1">Anf. 2 KADIR KASIRGA (S)</textBlock>
    <textBlock id="i-4128ec631cc7594b">Anf. 3 HANS EKLIND (KD)</textBlock>
    <textBlock id="i-0967b8f0d5bcab82">(Beslut fattades under § 11.)</textBlock>
    <textBlock id="i-ada4631d271d4282">§ 10 Fortsatt utbetalning av garantipension inom EES och Schweiz</textBlock>
    <textBlock id="i-b50854dfbab4ee19">Socialförsäkringsutskottets betänkande 2018/19:SfU8</textBlock>
    <textBlock id="i-5da200bcff8c003b">(Beslut fattades under § 11.)</textBlock>
    <textBlock id="i-f73197346ad21001">Ajournering</textBlock>
    <textBlock id="i-1e1871095a4af817">Återupptaget sammanträde</textBlock>
    <textBlock id="i-2d86a5070864d1bd">§ 11 Beslut om ärenden som slutdebatterats vid dagens sammanträde</textBlock>
    <textBlock id="i-c0f59540a8c13ddf">FiU7 Skyldighet för vissa offentliga funktionärer att anmäla innehav av finansiella instrument</textBlock>
    <textBlock id="i-8300d92473d4bb87">JuU2 Rättelse i lagen om ändring i rättegångsbalken</textBlock>
    <textBlock id="i-6f634d224cbb05c5">SfU5 Anpassning av utlänningsdatalagen till EU:s dataskyddsförordning</textBlock>
    <textBlock id="i-2d32784f3f2f0bd9">SfU6 Riksrevisionens rapport om fastställande av föräldrapenning för egenföretagare</textBlock>
    <textBlock id="i-a73c2b78e4545e08">SfU7 Regelförenklingar inom ekonomisk familjepolitik</textBlock>
    <textBlock id="i-e9b4b7aac188d044">SfU8 Fortsatt utbetalning av garantipension inom EES och Schweiz</textBlock>
    <textBlock id="i-869f3bdd5030f511">§ 12 Bordläggning</textBlock>
    <textBlock id="i-54d3254958f1ac84">§ 13 Kammaren åtskildes kl. 16.02.</textBlock>
  </contentBlock>
  <contentBlock page="0" id="i-539201567b8780c8">
    <textBlock id="i-f76912c72801cb9a">Tryck: Elanders Sverige AB, Vällingby 2018</textBlock>
  </contentBlock>
</protocol>
