<protocol id="prot-200102--49">
  <contentBlock page="0" id="i-883653d5520bfdc5">
    <textBlock id="i-c41b25b03d68562d">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-b1e7009080844530">
    <textBlock id="i-1ec7c9a8201fd0f9">--------------------------------------------------------------------------</textBlock>
  </contentBlock>
  <contentBlock page="0" id="i-eabaede088886b71">
    <textBlock id="i-90751a82d9585bd0">1 §  Hänvisning av ärenden till utskott och beslut om förlängd motionstid</textBlock>
  </contentBlock>
  <contentBlock page="0" id="i-8d7f67d6b53e3671">
    <textBlock id="i-a5a35999a3727223">Föredrogs och hänvisades</textBlock>
    <textBlock id="i-9b0503e38a64ead7">Propositioner</textBlock>
    <textBlock id="i-68432a37b5254450">2001/02:74 till konstitutionsutskottet</textBlock>
    <textBlock id="i-80cb808b78babd05">2001/02:81 till socialförsäkringsutskottet</textBlock>
  </contentBlock>
  <contentBlock page="0" id="i-6edc80b078914555">
    <textBlock id="i-d237d689484daf89">Kammaren biföll talmannens förslag att motionstiden för ovanstående propositioner skulle förlängas till fredagen den 18 januari 2002.</textBlock>
    <textBlock id="i-e0867f855cf772cd">Motioner</textBlock>
    <textBlock id="i-6bb6b47941fb7737">2001/02:Bo11-Bo20 till bostadsutskottet</textBlock>
    <textBlock id="i-2ab0c0189b50d522">2001/02:K26-K29 till konstitutionsutskottet</textBlock>
    <textBlock id="i-e66f9f8c9ea37914">2001/02:Bo21-Bo26 till bostadsutskottet</textBlock>
  </contentBlock>
  <contentBlock page="0" id="i-9445bfb9cecfdd51">
    <textBlock id="i-d100d28edc578630">2 §  Statsbudget för budgetåret 2002</textBlock>
  </contentBlock>
  <contentBlock page="0" id="i-a682fa7968b9cbab">
    <textBlock id="i-db03cc1d37f016a2">Föredrogs finansutskottets betänkande 2001/02:FiU10</textBlock>
    <textBlock id="i-25afd8ac3993b5cd">Statsbudget för budgetåret 2002 (prop. 2001/02:1).</textBlock>
  </contentBlock>
  <contentBlock page="0" id="i-173e606111b4b885">
    <textBlock id="i-def5a87b337e92a9">Kammaren biföll utskottets förslag om att ärendet fick avgöras efter endast en bordläggning.</textBlock>
  </contentBlock>
  <contentBlock page="0" id="i-9e2c3677aecb7d2f">
    <textBlock id="i-5af4115cdd9dec9b">Talmannen konstaterade att ingen talare var anmäld.</textBlock>
    <textBlock id="i-b1ad70b4937ac574">Beslut</textBlock>
  </contentBlock>
  <contentBlock page="0" id="i-fa49b14500e0e426">
    <textBlock id="i-d015b47d061e9122">Kammaren biföll utskottets förslag.</textBlock>
  </contentBlock>
  <contentBlock page="0" id="i-665dc8b4a1da6183">
    <textBlock id="i-aeab7d090c9f06d0">3 §  Bordläggning</textBlock>
  </contentBlock>
  <contentBlock page="0" id="i-8bdbc7b7c58115ca">
    <textBlock id="i-c93e17bc8cf0b430">Anmäldes och bordlades</textBlock>
    <textBlock id="i-5ce858c34c330b35">Motion</textBlock>
    <textBlock id="i-c95a2f0b5d11ccdb">Förhållandet mellan riksdag och regering i fråga om</textBlock>
    <textBlock id="i-909df507938e9a89">Sveriges agerande i EU av Agne Hansson m.fl. (c)</textBlock>
  </contentBlock>
  <contentBlock page="0" id="i-ad873b9d78608481">
    <textBlock id="i-5086f062c589d7f2">Motionen väcktes med åberopande av 3 kap. 15 §</textBlock>
    <textBlock id="i-7497bfa0f173e15b">riksdagsordningen om rätt att väcka motion med anledning av händelse av större vikt.</textBlock>
    <textBlock id="i-48d72d51c523e2c8">Frågan om hänvisning av motionen till utskott skulle behandlas vid sammanträdet tisdagen den</textBlock>
    <textBlock id="i-840eff81510017f2">15 januari 2002.</textBlock>
  </contentBlock>
  <contentBlock page="0" id="i-f4bff0f0f20cbde3">
    <textBlock id="i-3e290fbc6e7f3a8d">4 §  Avslutning</textBlock>
  </contentBlock>
  <contentBlock page="0" id="i-9d84df57cf96cae0">
    <textBlock id="i-3ce552999e4e42ff">Anf.  1  TALMANNEN:</textBlock>
    <textBlock id="i-ed781bfd0870c6db">Ärade riksdagsledamöter! Tre månader har förflutit sedan företrädare för riksdagen, för hela vårt samhälle och för vår omvärld samlades i riksdagens</textBlock>
    <textBlock id="i-df1e76f44c86d6ff">Andrakammarsal. Vi samlades, bara något dygn efter de besinningslösa terrordåden i New York, för att hedra offren och för att manifestera vår orubbliga enighet att försvara grundläggande demokratiska värden.</textBlock>
    <textBlock id="i-8bcaedfbc2b0cf37">Tre månader har förflutit. Ur sorgen, förvirringen och vreden har vi kunnat se beslutsamhet, stärkt ledarskap och internationellt samarbete växa.</textBlock>
    <textBlock id="i-8b67e45bb03aef83">Tre månader har förflutit, och då riktas våra blickar på nytt mot ytterligare ett blödande sår av oförsonlighet - Mellanöstern.</textBlock>
    <textBlock id="i-2f8564bc2e7ca4da">Det har varit en tung höst, en svår höst, där mänsklighetens och världssamfundets utsatthet och otillräcklighet med obarmhärtig slagkraft manifesterats. Det har varit en höst, vars tunga allvar och sorg påverkat oss alla, in i våra vardagsliv.</textBlock>
    <textBlock id="i-0b6bd2461a19095c">Men det har också varit en höst då vi sett en förnyad och förstärkt uppslutning kring Förenta nationerna och en fördjupad tilltro till det internationella samarbetet.</textBlock>
    <textBlock id="i-0679f8ef0b377752">Det var en höst som avslutades med att Nobels fredspristagare, Förenta nationernas generalsekreterare Kofi Annan, formulerade sitt budskap om fredens och frihetens möjligheter, här i den svenska demokratins hjärta, riksdagens kammare.</textBlock>
    <textBlock id="i-0598f54a109de936">Det var ett tydligt budskap, men det var också en påtaglig symbolik.</textBlock>
    <textBlock id="i-f8a920c308cc195b">Kanske har det aldrig framstått som klarare än denna höst, att demokrati och internationellt samarbete är varandras förutsättningar. Internationellt samarbete kan bara nå framgång om det förankras hos dem besluten berör - medborgarna. Demokratin kan bara överleva i en värld av fred och samarbete över alla gränser.</textBlock>
    <textBlock id="i-cb28c26e33d7594f">Ärade riksdagsledamöter! Två dygn efter terrordåden den 11 september skulle Europas talmän ha samlats här i Sveriges riksdag. Vår konferens fick skjutas upp. Parlamentens främsta företrädare behövdes då i sina hemländer. Men vi var fast beslutna att hålla vår konferens och därmed visa att demokratin är stark även när den utsätts för svåra påfrestningar.</textBlock>
    <textBlock id="i-f65fe37c10b6d43f">När talmännen från EU:s medlemsländer - för första gången också tillsammans med talmännen från kandidatländerna - till sist möttes här i Sveriges riksdag i mitten av november, var det en beslutsam och mycket samstämmig församling, som enades kring ett slutdokument. Enligt detta ska huvudtemat för konferenserna i kretsen av Europas talmän de närmaste tre åren inför regeringskonferensen 2004 vara de nationella parlamentens roll i det europeiska samarbetet, som ett led i ansträngningarna att säkerställa den demokratiska legitimiteten i det europeiska samarbetet.</textBlock>
    <textBlock id="i-a9c63a2c0ec627d7">Det är en konsekvent och framåtsyftande inriktning, i ett Europa där det inte behövs fler institutioner av eliter eller längre avstånd mellan medborgare och förtroendevalda, men väl ett Europa där den folkliga förankringen behöver stärkas och utvecklas, och där det därför är nödvändigt att ta hem de internationella frågorna till den nationella vardagen.</textBlock>
    <textBlock id="i-c46210eacba5ab52">Ärade ledamöter! Innan vi avslutar arbetet för hösten vill jag tacka Birger Schlaug och Carl Bildt, som lämnat riksdagen denna höst.</textBlock>
    <textBlock id="i-189d639173af6bf9">Birger Schlaug kom första gången in i riksdagen</textBlock>
    <textBlock id="i-974e86d2fc730487">1988 och återkom 1994. Birger Schlaug har haft uppdrag i ett flertal utskott och varit språkrör för Miljöpartiet under många år, då Miljöpartiet steg för steg tog plats i Sveriges parlamentariska demokrati.</textBlock>
    <textBlock id="i-8a5b095d792b1955">Carl Bildt har varit verksam i den svenska - och internationella - politikens centrum i närmare tre decennier. Till riksdagen kom Carl Bildt som ledamot</textBlock>
    <textBlock id="i-0a86cd893ae0eeb6">1979.</textBlock>
    <textBlock id="i-1c2e6655be321c51">Det är naturligtvis omöjligt att i dessa korta ordalag göra rättvisa åt Carl Bildts gärning i politiken, som riksdagsledamot, som partiordförande, som statsminister, som internationell fredsmäklare och inte minst som alltid engagerad och engagerande debattör, som vi även fortsättningsvis med säkerhet kommer att få höra av. Jag vill vid detta tillfälle på riksdagens vägnar få uttrycka vår tacksamhet till Carl</textBlock>
    <textBlock id="i-441271da0a7639a7">Bildt och önska honom all framgång i hans fortsatta gärning.</textBlock>
    <textBlock id="i-7261b76f2533a556">Tre ledamöter, Per-Richard Molén, Lars Tobisson och Viola Furubjelke, kommer att lämna riksdagen innan vi återsamlas i mitten av januari.</textBlock>
    <textBlock id="i-a0c53ac9047a8445">Per-Richard Molén har varit riksdagsledamot i mer än ett årtionde, med näringsutskottet och trafikutskottet som verksamhetsområden.</textBlock>
    <textBlock id="i-ea85c28c3d021d28">Lars Tobisson tillträder efter årsskiftet uppdraget som ledamot av Europeiska revisionsrätten och lämnar därmed riksdagen efter 22 år som ledamot, med många ansvarsfulla uppdrag, som gruppledare, som ledamot av bl.a. finansutskottet och Utrikesnämnden, som vice ordförande i EU-nämnden och med ett flertal viktiga uppdrag med anknytning till Sveriges inträde i Europeiska unionen. För detta har han åtnjutit respekt och uppskattning från oss alla.</textBlock>
    <textBlock id="i-0c18246cc1de7412">Jag vill personligen tacka Lars Tobisson för ett utomordentligt gott och givande samarbete under många och långa sammanträden, i gruppledarkretsen och i Riksdagskommittén. Lars Tobisson har varit en oundgänglig kraft och tillgång, med sin konstitutionella kunskap och erfarenhet, alltid konstruktiv och inriktad på att lösa svåra problem. Jag är övertygad om att Lars Tobisson, med dessa gedigna erfarenheter, kommer att göra en god insats i Europeiska revisionsrätten.</textBlock>
    <textBlock id="i-e9e3e97efa890ce5">Den 1 januari lämnar även Viola Furubjelke riksdagen, för att tillträda uppdraget som ambassadör i</textBlock>
    <textBlock id="i-2052589af2e0babe">Damaskus.</textBlock>
    <textBlock id="i-a824d91deb1e84ea">Viola Furubjelke har varit riksdagsledamot sedan</textBlock>
    <textBlock id="i-68026893b05f8c04">1985 och varit verksam i utbildningsutskottet, justitieutskottet, lagutskottet och utrikesutskottet, där</textBlock>
    <textBlock id="i-c043afc542b5960f">Viola Furubjelke varit ordförande sedan 1995 och därvid bl.a. gjort en viktig pionjärinsats när det gäller att utveckla utskottets arbetsformer. Viola Furubjelke har dessutom gjort framstående insatser inom det internationella samarbetet, bl.a. som FN-delegat, som ordförande i den svenska IPU-delegationen och i</textBlock>
    <textBlock id="i-50ff7d7f17b667b0">Svenska FN-förbundet.</textBlock>
    <textBlock id="i-0f2239b57271f391">Vi tackar Viola Furubjelke för hennes sällsport framstående insatser i riksdagen och önskar henne varmt lycka till i diplomatins tjänst.</textBlock>
    <textBlock id="i-bacb008079ef2c97">Ärade riksdagsledamöter! Varmt tack till er alla -</textBlock>
    <textBlock id="i-f4e0886642e0fd64">och till riksdagens anställda - för engagerade arbetsinsatser denna höst.</textBlock>
    <textBlock id="i-973b28f74544d466">Julens budskap - såsom den gamla texten i Karl</textBlock>
    <textBlock id="i-c2e0ccf989e0b02e">XII:s bibel lyder - om "frid på jorden och människorna en god vilja" är ett budskap om människans eviga dröm, men också ett budskap om ett ansvar som tillkommer oss alla.</textBlock>
    <textBlock id="i-86ae156a67b564e1">Låt oss växa med ansvaret och glädjas - trots allt</textBlock>
    <textBlock id="i-7a1c562721cb62c6">- av vårt hopp och vår tilltro till demokratins och det internationella samarbetets möjligheter.</textBlock>
    <textBlock id="i-9326d57f90787151">Till sist önskar jag er en riktigt god helg med tid för både återhämtning och ny stimulans, med tid för umgänge med era nära och kära.</textBlock>
    <textBlock id="i-6b679f1be126a789">God Jul och Gott Nytt År!</textBlock>
  </contentBlock>
  <contentBlock page="0" id="i-951e9f25e6bd7fbf">
    <textBlock id="i-0b3408dc7512efda">5 §  Kammaren åtskildes kl. 17.02.</textBlock>
  </contentBlock>
  <contentBlock page="0" id="i-4d19a40ad9de0441">
    <textBlock id="i-7da6685cd8edefed"/>
    <textBlock id="i-a90e34899d952e4c">Förhandlingarna leddes av talmannen.</textBlock>
  </contentBlock>
</protocol>
