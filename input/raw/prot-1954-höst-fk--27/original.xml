<protocol id="prot-1954-höst-fk--27">
  <contentBlock page="0" id="i-5a02b55b044c9034">
    <textBlock id="i-79f554c3b05a8bc5">RIKSDAGENS PROTOKOLL</textBlock>
  </contentBlock>
  <contentBlock page="0" id="i-b7ebed43e2fc3294">
    <textBlock id="i-c272a7af97b6f106"> </textBlock>
  </contentBlock>
  <contentBlock page="0" id="i-620c6ef002bd8c1d">
    <textBlock id="i-9e7d11d892be0a6a">1954 FÖRSTA KAMMAREN Nr 27</textBlock>
  </contentBlock>
  <contentBlock page="0" id="i-8c25a878d5f3c422">
    <textBlock id="i-bdb513b66d7fe886">2—3 november.</textBlock>
  </contentBlock>
  <contentBlock page="0" id="i-310444639d624e2f">
    <textBlock id="i-7fda71f359ef8a76">Debatter m. m.</textBlock>
  </contentBlock>
  <contentBlock page="0" id="i-034d112f168793b6">
    <textBlock id="i-967970c9491f3261">Tisdagen den 2 november. Sid. Interpellationer: av herr Pålsson om inrättande av ett universitet i Norrland .... 3</textBlock>
  </contentBlock>
  <contentBlock page="0" id="i-854cc1a4c33833c1">
    <textBlock id="i-78e1aa0c3dd9f1a7">av herr Norling om beredande av full sysselsättning åt textilindustriens anställda m,. m.</textBlock>
  </contentBlock>
  <contentBlock page="0" id="i-bc8fb2c8fa3d12bc">
    <textBlock id="i-8c14a8ce9c14e655">3: så Ä oöt öron ÅT BBR OR BÖR Ron «seine bb on ÄG 180 d9NE fed nm 4 Onsdagen den 3 november. Interpellation av herr Elofsson, Gustaf, ang. rågpriset i prisorten Kristianstad—ÅDNUS soseoseresererserersrrserrrrr rese rss ess ss sea 6</textBlock>
  </contentBlock>
  <contentBlock page="0" id="i-b53ac1e3a8cc2eeb">
    <textBlock id="i-d51713988fe5a936">1 Första kammarens protokoll 1954. Nr 27.</textBlock>
  </contentBlock>
  <contentBlock page="2" id="i-73e11db29ad652dd">
    <textBlock id="i-519260387ef89915">Tisdagen den 2 november 1954.</textBlock>
  </contentBlock>
  <contentBlock page="2" id="i-feb51e6c397a3e7e">
    <textBlock id="i-07b572038a1318fa">Nr 27. 3</textBlock>
  </contentBlock>
  <contentBlock page="2" id="i-6a9e6cd26ce684e4">
    <textBlock id="i-0b8111ae6ad68155">Tisdagen den 2 november.</textBlock>
  </contentBlock>
  <contentBlock page="2" id="i-58c3c1c676923c70">
    <textBlock id="i-baa763d644227ea9">Kammaren sammanträdde kl 16.00.</textBlock>
  </contentBlock>
  <contentBlock page="2" id="i-bfd83b85f5063a17">
    <textBlock id="i-c10455f7c4d71790">Justerades protokollen för den 26 och den 27 nästlidne oktober.</textBlock>
  </contentBlock>
  <contentBlock page="2" id="i-67a7968cafd8e477">
    <textBlock id="i-88b265270ec3824e">Föredrogos och lades till handlingarna bankoutskottets jämlikt $ 21 riksdagsstadgan gjorda anmälningar, att till utskottet från fullmäktige i riksbanken inkommit framställningar:</textBlock>
    <textBlock id="i-448c8403482ceeda">1) angående anskaffande av en ny ångpanna för Tumba bruk; och</textBlock>
    <textBlock id="i-fdc36dd2d84eb9ed">2) angående sjukpension åt förre förste kammarskrivaren vid riksbankens huvudkontor Karl Ivar Harry Dahl.</textBlock>
  </contentBlock>
  <contentBlock page="2" id="i-83b7af25c57738fa">
    <textBlock id="i-01b8815af8bb9f85">Föredrogos och hänvisades till statsutskottet nedannämnda motioner:</textBlock>
    <textBlock id="i-fe9a1ea05e3533ff">nr 557, av herrar Huss och Sunne, i anledning av Kungl. Maj:ts proposition angående statstjänstemännens sjuklöneoch sjukvårdsförmåner efter den allmänna sjukförsäkringens ikraftträdande m. m.; samt</textBlock>
    <textBlock id="i-683fbd4f37a33ed8">nr 558, av herr Lundqvist, i samma ämne.</textBlock>
  </contentBlock>
  <contentBlock page="2" id="i-8d32ef7e96c6a1dc">
    <textBlock id="i-650835bedfddedff">Interpellation om inrättande av ett universitet i Norrland.</textBlock>
  </contentBlock>
  <contentBlock page="2" id="i-6462784deba00449">
    <textBlock id="i-f931f78b9a44c9d9">Herr PÅLSSON (bf) erhöll på begäran ordet och anförde: Herr talman! Vid skilda tillfällen och</textBlock>
  </contentBlock>
  <contentBlock page="2" id="i-855e0ff5bda7bdb9">
    <textBlock id="i-25f063787b65f52c">i olika sammanhang har såväl inom riksdagen som annorstädes påtalats svårigheter att erhålla sökande för</textBlock>
  </contentBlock>
  <contentBlock page="2" id="i-c0da5ce6da7ab338">
    <textBlock id="i-0d483326c8a68e5d">besättande av ledigblivna eller nyinrättade läkaroch tandläkartjänster i Norrland. Svårigheterna i detta avseende har framträtt synnerligen markerade, då det gällt att besätta provinsialläkartjänster, ävensom = tandläkartjänster vid folktandvårdens kliniker, och då särskilt i de fyra nordligaste länen. Att hälsooch sjukvården inom</textBlock>
  </contentBlock>
  <contentBlock page="2" id="i-5c4ddf726968c8bf">
    <textBlock id="i-2d1f95960ca97b9b">detta stora område över huvud taget kunnat till nöds klaras, har vi väl närmast att tacka de utländska läkare och tandläkare, som under den senaste tioårsperioden sökt sig till vårt land och företrädesvis i norrlandslänen erhållit förordnanden på kortare eller längre tid. Denna lösning — i och för sig tacknämlig i en bristsituation — kan dock icke betecknas som tillfredsställande. För framtiden måste denna angelägenhet lösas efter andra och mera tillfredsställande linjer.</textBlock>
    <textBlock id="i-36f02076c7d4ff4d">I denna situation tränger sig frågan om en norrländsk högskola eller universitet alltmer i förgrunden. Redan norrlandskommittén uttalade i sitt år 1947 avgivna betänkande bland annat, att skälen för en högskola i Norrland skulle komma att visa sig så starka, att kraven härpå i längden ej skulle kunna avvisas. Sedan dess har frågan vid skilda tillfällen på nytt aktualiserats. Det är inte min avsikt att i detta sammanhang ånyo redovisa alla de skäl, som talar för inrättande av en ny högskola med förläggning till Norrland. Ett av dessa skäl vill jag emellertid särskilt understryka, nämligen den nyssnämnda bristen på läkare och tandläkare, villiga att söka tjänster i de övre norrlandslänen. Det synes mig uppenbart, att en till Norrland förlagd högskola skulle skapa ett väsentligt bättre och stabilare underlag för rekryteringen av nämnda tjänster, samtidigt som en sådan högskola skulle få en utomordentlig betydelse jämväl för övrig högskoleutbildning. Det synes mig vidare lika uppenbart, att den vid högskolan studerande ungdomen — den må nu vara från Norrland eller andra delar av vårt land — skulle få en helt annan förankring till och fastare tro på denna vår nordliga landsdel, dess betydelse och framtid, än den ungdom, som inhämtar sin utbildning vid sydligare belägna lärosäten.</textBlock>
    <textBlock id="i-b17b03c607de4b4b">Med denna, i förhållande till frågans</textBlock>
  </contentBlock>
  <contentBlock page="3" id="i-bedc8e74a7247c22">
    <textBlock id="i-73a34d6c6c35ef51">4 Nr 27;</textBlock>
  </contentBlock>
  <contentBlock page="3" id="i-ff22027aecd9cd82">
    <textBlock id="i-08b88b337bd0e7f4">Tisdagen den 2 november 1954.</textBlock>
  </contentBlock>
  <contentBlock page="3" id="i-fde3b4fad4312aa6">
    <textBlock id="i-3653cdf5df47ef25">Interpellation om beredande av full sysselsättning åt textilindustriens anställda m. m.</textBlock>
  </contentBlock>
  <contentBlock page="3" id="i-9f00397965be34c9">
    <textBlock id="i-4589c5ae7063bf5e">omfattning mycket korta motivering, anhåller jag, herr talman, om kammarens tillstånd att till herr statsrådet och chefen för ecklesiastikdepartementet få framställa följande fråga:</textBlock>
    <textBlock id="i-ba3a540b0190ff40">Har herr statsrådet för avsikt att vidtaga åtgärder för att bringa frågan om en till Norrland förlagd högskola eller universitet närmare sin lösning?</textBlock>
  </contentBlock>
  <contentBlock page="3" id="i-ec328e544d063848">
    <textBlock id="i-7400cc0d187bd886">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="3" id="i-bf8705d213cd3943">
    <textBlock id="i-3f746d22c83e9a2d">Interpellation om beredande av full sysselsättning åt textilindustriens anställda m. m.</textBlock>
  </contentBlock>
  <contentBlock page="3" id="i-13df70420c902a5d">
    <textBlock id="i-4947e321caefe6a1">Ordet lämnades härefter på begäran till herr NORLING (k), som yttrade:</textBlock>
    <textBlock id="i-7c047f1dd92c197c">Herr talman! Läget inom textilindustrien, liksom i viss mån också beklädnadsfacket, är nu sådant att tiotusentals anställda går i ständig osäkerhet för morgondagen. En färsk belysning härav ges i konjunkturinstitutets höstrapport, som för hela industriens del visar en ökning av produktionsvolymen under 1954 med 4,5 Zoo, medan för textiloch sömnadsindustrien konstateras en fortsatt minskning med 0,8 2. Mot »en markant förbättring av konjunkturläget» inom verkstadsindustrien står exempelvis det faktum, att antalet sysselsatta arbetare i textilindustrien är 10 2 lägre än 1950 och att de korttidsarbetande är fler i år än 1953.</textBlock>
    <textBlock id="i-45e21e855dffaa3f">Flera fall under senare tid, där det varslats om driftsnedläggelser eller sådana genomförts, har bidragit att öka oron bland de anställda och samtidigt ge ytterligare aktualitet åt kraven på ingripande från samhällets sida. Vid midsommartid meddelades att Uddevallas äldsta industri, textilbolaget Kampenhof, skulle träda i likvidation och driften nedläggas, vilket direkt berörde över 300 anställda. I augusti gick Wahlqvistska Klädesfabriken i Svängsta i konkurs, och cirka 170 anställda erhöll preliminära uppsägningar. Några veckor senare kom besked om att Drags yllefabrik i Norr-</textBlock>
  </contentBlock>
  <contentBlock page="3" id="i-a494e01f9a48ece0">
    <textBlock id="i-2f2e880de09ba60b">köping skulle läggas ned, vilket direkt berörde 160 arbetare. Att märka är att många av dessa är äldre, med 40 å 50 års anställningstid i företaget.</textBlock>
    <textBlock id="i-e76ccda23d5f9ec0">Det ligger ingen överdrift i det konstaterande, som görs i fackorganet Beklädnadsfolket, att »den svenska textilindustrien åter har kriskänningar». Det framgår också av tillgängliga uppgifter om utbetalningarna från arbetslöshetskassorna: inom Textilarbetareförbundet utbetalades i fjol i arbetslöshetsunderstöd nära 839 000 kronor och inom Beklädnadsarbetareförbundet nästan lika mycket. Under de första fyra månaderna i år har det inom sistnämnda förbund utbetalats mer i arbetslöshetsunderstöd än under hela fjolåret. även om ökningen till en del beror på att understödsbeloppen höjts, så är den dock av en storleksordning, som måste betecknas som uppseendeväckande.</textBlock>
    <textBlock id="i-63c43bb28a3ac869">Kristendenserna inom textilindustrien, medan näringslivet i övrigt i stort sett kännetecknas av högkonjunktur, gör att den eftersläpning i lönehänseende, som städse kännetecknat denna industrigren, ytterligare accentueras. Den genomsnittliga timförtjänsten inom hela industrien utgjorde 1953 för män 4:11, men inom textiloch beklädnadsindustrien endast 3:54, För kvinnor var motsvarande siffror 3:11 respektive 2:84. Det beräknas att årslönen för en manlig textilarbetare nu ligger cirka 1500 kr. under genomsnittet för manliga industriarbetare mot cirka 500 kr. 1949.</textBlock>
    <textBlock id="i-4cd18545695f7f50">Den ökade otryggheten i anställningen, korttidsarbetet och låglönerna gör att textilindustriens anställda allmänt förväntar ett initiativ från statsmakternas sida. Så har inom Textilarbetareförbundet, såväl i förbundsrådet som ute i avdelningarna, dryftats kravet på en branschutredning. Ett uttryck för inställningen i denna fråga är vad ordföranden i förbundets största avdelning, Textils avd. 19 i Borås, anfört: »En branschutredning, där statsmakterna visar sitt intresse för en ekonomiskt eftersatt grupp, skulle enligt mitt förmenande vara ett av medlen att finna vägar, som skulle leda till bättre förhållanden</textBlock>
  </contentBlock>
  <contentBlock page="4" id="i-4c29e915169e3a34">
    <textBlock id="i-90dc9bf7887d68af">Tisdagen den 2 november 1954.</textBlock>
  </contentBlock>
  <contentBlock page="4" id="i-08836ee751b1c71e">
    <textBlock id="i-f0b522dcfc0db9ab">Nr 27. 5</textBlock>
  </contentBlock>
  <contentBlock page="4" id="i-661d1add7b2a2742">
    <textBlock id="i-d8e586935c78bab6">Interpellation om beredande av full sysselsättning åt textilindustriens anställda m. m.</textBlock>
  </contentBlock>
  <contentBlock page="4" id="i-51ed738605c5bb31">
    <textBlock id="i-ebd36ea2f0e289e0">rör textilens anställda. Om man är enig om att industrien är nödvändig för vårt land så måste man även vara enig om likvärdiga ekonomiska förhållanden för denna industris anställda och den övriga arbetarklassen.»</textBlock>
    <textBlock id="i-1d1036de3d2ecfaa">Fråga är emellertid om det inte oavsett den branschutredning på statligt initiativ, som de anställda med rätta anser vara i hög grad angelägen, borde träffas vissa omedelbara åtgärder från statsmakternas sida i syfte att så långt möjligt eliminera otryggheten i anställningen och säkra full sysselsättning. Som en av de åtgärder, som härvidlag borde övervägas, kan nämnas beställningar från det allmännas sida. Kommittén för produktionsfrämjande åtgärder vid vikande konjunkturer har ju kommit fram till att sådana beställningar från textiloch beklädnadsindustrien under 1954/55 till ett värde av 63 miljoner kr. vid behov kan »tidigareläggas». Detta är emellertid ett belopp som endast avser planerade beställningar. En allmän genomgång av behoven att komplettera och förnya förråden av textilier, linne etc. på sjukhus, ålderdomshem, barnhem och övriga allmänna inrättningar skulle med säkerhet föra till en mångdubbelt högre siffra. Det förefaller som om detta kunde vara en angelägen uppgift för den nyinrättade nämnden för planering av ekonomiska stabiliseringsåtgärder.</textBlock>
    <textBlock id="i-d6dbf7faab8375d9">I liknande syfte borde det vara angeläget att statsmakterna tog initiativ till upparbetande av export av svenska textilprodukter, främst konfektionsvaror. Den snabbt försiggående välståndsökningen i de östeuropeiska länderna medför en efterfrågestegring av bl. a. beklädnadsvaror, som i en del av dessa länder knappast kan tillgodoses utan viss</textBlock>
  </contentBlock>
  <contentBlock page="4" id="i-7210e63c4f79b4d6">
    <textBlock id="i-47b59179446cbeeb">import. Här borde det vara angeläget att, inom ramen för en allmän utvidgning av handeln med dessa länder, ge vårt lands textiloch beklädnadsindustri en chans.</textBlock>
    <textBlock id="i-3ae902e1f09328e9">Den ytterligare försämring, som textilindustriens läge undergått, de varslade eller genomförda driftsnedläggelserna och riskerna för en ny omfattande våg av permitteringar och avskedanden i vinter gör att det för de anställda framstår som ytterligt viktigt att få klarhet i fråga om statsmakternas inställning. Jag hemställer därför om kammarens tillstånd att till statsrådet och chefen för handelsdepartementet få rikta frågan:</textBlock>
    <textBlock id="i-a91aa111f327e6c7">Överväges från regeringens sida åtgärder för att återställa respektive i fortsättningen säkra full sysselsättning för textiloch beklädnadsindustriens anställda och därigenom underlätta för dem att uppnå en med andra arbetargrupper likvärdig standard, och vari kommer i så fall dessa åtgärder att bestå?</textBlock>
  </contentBlock>
  <contentBlock page="4" id="i-261d10585d71a1f8">
    <textBlock id="i-c903b4288bb5e6cb">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="4" id="i-090b19e2422145bd">
    <textBlock id="i-a49b9dd7dcec9fc2">Anmäldes att till kammaren överlämnats Kungl. Maj:ts proposition nr 220, angående bestridande av ytterligare kostnader för det svenska deltagandet i stilleståndsövervakningen i Korea m. m.</textBlock>
  </contentBlock>
  <contentBlock page="4" id="i-20da2933c77b82e6">
    <textBlock id="i-5fd152d2040c3347">Den kungl. propositionen blev nu föredragen och lagd på bordet.</textBlock>
  </contentBlock>
  <contentBlock page="4" id="i-278a3d2bb261c910">
    <textBlock id="i-226dffaa1cf66d7d">Justerades protokollsutdrag för denna dag, varefter kammarens sammanträde avslutades kl. 16.13.</textBlock>
  </contentBlock>
  <contentBlock page="4" id="i-649e47f0fa0e6a42">
    <textBlock id="i-21678b73ccc3edb7">In fidem</textBlock>
  </contentBlock>
  <contentBlock page="4" id="i-9e039cb2bb68b560">
    <textBlock id="i-3663758830342018">G. H. Berggren.</textBlock>
  </contentBlock>
  <contentBlock page="5" id="i-3d1b8ea0d306a863">
    <textBlock id="i-0616ff6689658eeb">6 Nr 27.</textBlock>
  </contentBlock>
  <contentBlock page="5" id="i-9f8732a04b39820e">
    <textBlock id="i-b71fd7709cfeec33">Onsdagen den 3 november 1954.</textBlock>
  </contentBlock>
  <contentBlock page="5" id="i-65c715a9939f4255">
    <textBlock id="i-af3831bcb3ced64b">Onsdagen den 3 november.</textBlock>
  </contentBlock>
  <contentBlock page="5" id="i-e7c0100a81bd4eab">
    <textBlock id="i-178053cffbcab26b">Kammaren sammanträdde kl. 14.00; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="5" id="i-be96926e0929cb45">
    <textBlock id="i-dff9a6594282aa63">Föredrogs och hänvisades till statsutskottet Kungl. Maj:ts proposition nr 220, angående bestridande av ytterligare kostnader för det svenska deltagandet i stilleståndsövervakningen i Korea m. m.</textBlock>
  </contentBlock>
  <contentBlock page="5" id="i-452c5ecaa79d162e">
    <textBlock id="i-0df743b3be5de432"> </textBlock>
  </contentBlock>
  <contentBlock page="5" id="i-89e1c034df3c716e">
    <textBlock id="i-5e4887b924f903a6">Interpellation ang. rågpriset i prisorten Kristianstad—Åhus.</textBlock>
  </contentBlock>
  <contentBlock page="5" id="i-845d6758581da7ab">
    <textBlock id="i-fc9b0831248550df">Herr ELOFSSON, GUSTAF, (bf) erhöll på begäran ordet och yttrade:</textBlock>
    <textBlock id="i-ec26dccae84d6efa">Herr talman! Under en lång följd av år har landet varit indelat i 14 prisorter för svensk spannmål. Två av dessa prisorter har varit dubbelprisorter, nämligen Norrköping—Djurön och Kristianstad—Åhus.</textBlock>
    <textBlock id="i-50e431ef4fcf0a11">För tre år sedan bestämde Svenska spannmålsaktiebolaget, att de nämnda dubbelprisorterna skulle omregleras till enkelprisorter. Mot detta beslut anmälde jag som ledamot av spannmålsaktiebolagets styrelse avvikande mening, då jag ansåg, att beslutet skulle innebära en försämring för flertalet leverantörer. Dessa mina synpunkter visade sig också vara riktiga, och spannmålsaktiebolaget införde året därpå de båda dubbelprisorterna på nytt.</textBlock>
    <textBlock id="i-32d699a8ee26682a">Då nu Aktiebolaget Svensk spannmålshandel i år övertagit spannmålsaktiebolagets uppgifter på detta område, har det beslutet fattats, att man delat på Kristianstad—Åhus prisort på så sätt, att prisorten är enkel vad beträffar råg men dubbel vad beträffar vete. Detta betyder, att jordbrukarna i kristianstadstrak-</textBlock>
  </contentBlock>
  <contentBlock page="5" id="i-f8a0e34e3d0e5f4d">
    <textBlock id="i-ab12d08330ba6e8b">ten, vilka i stor utsträckning odlar råg, får 42 öre mindre per 100 kg för sin råg. Det synes mig vara ett missförhållande, som bör rättas till genom att Kristianstad—Åhus omregleras till dubbelprisort även beträffande råg.</textBlock>
    <textBlock id="i-ce55599a4d37c4a4">Med stöd av vad jag här anfört anhåller jag om kammarens tillstånd att till statsrådet och chefen för jordbruksdepartementet få framställa följande interpellation:</textBlock>
    <textBlock id="i-0c4d8555a24f32d6">Har statsrådet uppmärksammat påtalade olägenheter och är statsrådet beredd att vidtaga sådana åtgärder, att Kristianstad—Åhus skall utgöra dubbelprisort även beträffande råg?</textBlock>
  </contentBlock>
  <contentBlock page="5" id="i-94a988a8ab873c76">
    <textBlock id="i-ae5079aefc39693f">På gjord proposition medgav kammaren, att ifrågavarande spörsmål finge framställas,</textBlock>
  </contentBlock>
  <contentBlock page="5" id="i-f5f70facf5bbde3c">
    <textBlock id="i-efea5a4cb7946a38">Anmäldes och bordlades statsutskottets utlåtanden:</textBlock>
    <textBlock id="i-787401715aa38478">nr 158, i anledning av Kungl. Maj:ts proposition med förslag till reglemente angående förvaltningen av riksförsäkringsanstaltens  yrkesskadeförsäkringsfond;</textBlock>
    <textBlock id="i-4b82e31471708597">nr 159, i anledning av väckta motioner om bildande av ett statligt aktiebolag med uppgift att i Norrland starta vissa förädlingsindustrier; och</textBlock>
    <textBlock id="i-99b60b9fd51cfa33">nr 160, i anledning av väckt motion angående utredning av frågan om ledarhundar till de blinda.</textBlock>
  </contentBlock>
  <contentBlock page="5" id="i-75fd2401c91178e3">
    <textBlock id="i-a4092d83d2401b02">Justerades ett protokollsutdrag för denna dag, varefter kammarens sammanträde avslutades kl. 14.03.</textBlock>
    <textBlock id="i-33b71f2e9acf76f1">In fidem</textBlock>
  </contentBlock>
  <contentBlock page="5" id="i-a560d40f1833af98">
    <textBlock id="i-b80b3c06b1a2eecf">G. H. Berggren.</textBlock>
  </contentBlock>
  <contentBlock page="5" id="i-411a0bf1f93ef2f4">
    <textBlock id="i-a9111990d34c4bca">Stockholm 1954. Kungl. Boktryckeriet P. A. Norstedt &amp; Söner 542844</textBlock>
  </contentBlock>
</protocol>
