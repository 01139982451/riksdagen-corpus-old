<protocol id="prot-1943--ak--1">
  <contentBlock page="0" id="i-ddcb15ace79cbb7a">
    <textBlock id="i-355f5b421bc66271">RIKSDAGENS PROTOKOLL. 1943. Andra kammaren. Nr I.</textBlock>
  </contentBlock>
  <contentBlock page="0" id="i-01ac1cf34cafab58">
    <textBlock id="i-a19e4a7ab48128dc"> </textBlock>
  </contentBlock>
  <contentBlock page="0" id="i-676d883982cd4d4a">
    <textBlock id="i-ac6484bb47e2a29c"> </textBlock>
  </contentBlock>
  <contentBlock page="0" id="i-24df6fd991c5c8af">
    <textBlock id="i-84ff05d305ddcd07">I enlighet med 8 49 regeringsformen och $ 2 riksdagsordningen sammanträdde andra kammaren till lagtima möte här i huvudstaden i den uti riksdagens hus för kammaren anordnade samlingslokalen</textBlock>
  </contentBlock>
  <contentBlock page="0" id="i-0f3d11dc8ac2bf7c">
    <textBlock id="i-e77ac2295bdd51a0">Måndagen den 11 januari, kl 11 f. m.</textBlock>
  </contentBlock>
  <contentBlock page="0" id="i-3e11afd822cb8f1e">
    <textBlock id="i-12939e50639d9664">$ 1.</textBlock>
  </contentBlock>
  <contentBlock page="0" id="i-66a8a5ca9ac7d79f">
    <textBlock id="i-32a8a574f9281cdf">Sammanträdet öppnades av representanten för Gävleborgs län herr Sävström såsom den ledamot, vilken bevistat de flesta riksdagarna, med följande ord: Mina damer och herrar! Enligt gällande bestämmelser tillkommer det mig att öppna detta första sammanträde med 1943 års lagtima riksdag.</textBlock>
    <textBlock id="i-23365fff7dbb7abc">Då vi nu återigen samlas till riksmöte, böra vi allt fortfarande hålla samman i våra livsviktiga frågor. Det är en förutsättning för att vi i denna svåra tid skola kunna på bästa sätt gagna vårt land. Vi äro nu långt inne på det fjärde krigsåret, men ännu synas inga tecken på fredens återvändande. Någon begränsning av kriget kan icke skönjas. Tvärtom synes mänskligheten få vara beredd på ännu många prövningar och påfrestningar.</textBlock>
    <textBlock id="i-ce5cdc869e5321b8">Vårt folk har klart och tydligt intagit sin ställning att undvika deltagande i det pågående kriget. Den svenska riksledningen har också deklarerat sin bestämda vilja att avvisa varje försök utifrån att tvinga oss till en avvikelse från den neutrala linjen.</textBlock>
    <textBlock id="i-8fe53996e35ccf7b">Vid fjolårets riksdag behandlades många stora och viktiga frågor. Även vid denna riksdag komma otvivelaktigt många spörsmål av större betydelse att bli föremål för riksdagens behandling. Jag är viss om att denna kammare, i likhet med vad som alltid skett, skall med omsorg och noggrannhet pröva de ärenden, som föreläggas till vårt avgörande.</textBlock>
    <textBlock id="i-4b29914719fcf3e0">Jag hälsar Eder alla välkomna och uttalar förhoppning om att det goda samarbete, som hittills varit rådande bland oss, skall komma att fortsätta.</textBlock>
    <textBlock id="i-be77688943bdf52e">Härmed förklarar jag kammarens förhandlingar öppnade.</textBlock>
  </contentBlock>
  <contentBlock page="0" id="i-71f5d472ec47c7b1">
    <textBlock id="i-e78b513d350724be">g 2.</textBlock>
  </contentBlock>
  <contentBlock page="0" id="i-ed62d9808f38d0f0">
    <textBlock id="i-d7069c89c87322f4">Herr ordföranden tillkännagav, att han anmodat undertecknade att föra protokollet till dess sekreterare hunnit utses, ävensom att kanslibiträden och vaktbetjäning blivit till erforderligt antal av honom för tillfället antagna; och blevo på framställd proposition dessa åtgärder av kammaren godkända.</textBlock>
  </contentBlock>
  <contentBlock page="0" id="i-46beb268fafa74e2">
    <textBlock id="i-76021b5a2d0adf2d">$ 3.</textBlock>
  </contentBlock>
  <contentBlock page="0" id="i-68eede29a9109b3d">
    <textBlock id="i-4b8459354f0d71a5">Upplästes följande till kammaren ankomna protokoll angående den i $ 32 riksdagsordningen föreskrivna fullmaktsgranskningen:</textBlock>
  </contentBlock>
  <contentBlock page="0" id="i-d844e6902090a9b5">
    <textBlock id="i-edf6b21f5b6a7163">Andra kammarens protokoll 1943. Nr 1. 1</textBlock>
  </contentBlock>
  <contentBlock page="1" id="i-af246609695d74d4">
    <textBlock id="i-c3103d8b0ea296db">2 Nr 1. Måndagen den 11 januari 1943.</textBlock>
  </contentBlock>
  <contentBlock page="1" id="i-fa134e746601dbd7">
    <textBlock id="i-55e8e7a43d408d82">Protokoll, hållet inför statsrådet och chefen för justitiedepartementet den 4 januari 1943.</textBlock>
  </contentBlock>
  <contentBlock page="1" id="i-02518c7dcf444526">
    <textBlock id="i-75e6de3ba7d438ea">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter som skulle inför departementschefen företagas innan årets lagtima riksdag sammanträdde; och infunno sig nu av fullmäktige i riksbanken herrar E. Björnsson, C. Jonsson och I. Anderson samt av fullmäktige i riksgäldskontoret herrar A. Örne, A. Lindqvist och E. Eriksson.</textBlock>
    <textBlock id="i-9c9b18c77eb301d6">Till justitiedepartementet hade insänts fullmakter för 3 personer, vilka vid nya röstsammanräkningar blivit utsedda såsom ledamöter av riksdagens andra kammare i stället för avgångna ledamöter av samma kammare.</textBlock>
    <textBlock id="i-bfa7ac5c93a65823">Vid granskning av fullmakterna framställdes icke någon anmärkning mot desamma.</textBlock>
    <textBlock id="i-e05aafb9d2bf2ec3">Protokoll över granskningen jämte förteckning å de granskade fullmakterna skulle tillika med dessa överlämnas till andra kammaren.</textBlock>
  </contentBlock>
  <contentBlock page="1" id="i-d758ee1284d5b5a1">
    <textBlock id="i-d94b41668a659cc0">I ämbetet: C. G. Bruno.</textBlock>
  </contentBlock>
  <contentBlock page="1" id="i-973ad3c13de4b154">
    <textBlock id="i-be8932d8bc3568aa">Den i protokollet omförmälda förteckningen var av följande lydelse:</textBlock>
  </contentBlock>
  <contentBlock page="1" id="i-1ef4310687f6444f">
    <textBlock id="i-807b1be9559318db">Förteckning</textBlock>
  </contentBlock>
  <contentBlock page="1" id="i-aed3852d0bef9822">
    <textBlock id="i-0528ead423b26953">å ledamöter av riksdagens andra kammare enligt fullmakter, granskade inför chefen för justitiedepartementet den 4 Januari 1943.</textBlock>
  </contentBlock>
  <contentBlock page="1" id="i-4a914a96efedc5dd">
    <textBlock id="i-5b31d61660812164">Örebro län. 1. Lantbrukaren C. D. Skagerlund i Sörängen.</textBlock>
  </contentBlock>
  <contentBlock page="1" id="i-4465edc7116c8de4">
    <textBlock id="i-2383b219516ce9f7">Gävleborgs län. 2. Ombudsmannen Erik Severin i Gävle.</textBlock>
  </contentBlock>
  <contentBlock page="1" id="i-09846d72d5f1460c">
    <textBlock id="i-261f1a440e1b3d34">Norrbottens län. - 3. Landstingsmannen Jakob Ferdinand Grym i Övertorneå.</textBlock>
  </contentBlock>
  <contentBlock page="1" id="i-7fda9a9ba7c6faae">
    <textBlock id="i-e3ba937bf7e0eb41">$ 4,</textBlock>
  </contentBlock>
  <contentBlock page="1" id="i-7c335cf21c38be4b">
    <textBlock id="i-ed87e9747d0eb184">Företogs upprop av kammarens ledamöter, därvid herr Jonsson i Eskilstuna befanns frånvarande.</textBlock>
  </contentBlock>
  <contentBlock page="1" id="i-e1dbf5dceae89712">
    <textBlock id="i-aa9377999e1081ff">Herr Jonsson i Eskilstuna hade i en vid uppropet uppläst skriftlig ansökan anhållit om ledighet från riksdagsgöromålen under 3 dagar från och med den 11 januari för fullgörande av offentligt uppdrag.</textBlock>
  </contentBlock>
  <contentBlock page="1" id="i-35ab13fa3c4422ce">
    <textBlock id="i-aa3107de5ebfbb82">$ 5.</textBlock>
  </contentBlock>
  <contentBlock page="1" id="i-e98c43e21ec1fd3a">
    <textBlock id="i-8c5d8ef77b7f4097">Anställdes val av talman i kammaren; och befanns efter valets utgång hava till talman blivit utsedd herr Sävström med 227 röster.</textBlock>
  </contentBlock>
  <contentBlock page="1" id="i-bfe9815ff36c6c24">
    <textBlock id="i-daf9d9bcde91223b">En röst tillföll herr Magnusson i Skövde.</textBlock>
  </contentBlock>
  <contentBlock page="1" id="i-a5ea886922852232">
    <textBlock id="i-02a9edc249f6d9c2">$ 6.</textBlock>
  </contentBlock>
  <contentBlock page="1" id="i-8d12da10671c012f">
    <textBlock id="i-98c99c0a3a59a7e9">Vid företaget val av förste vice talman blev därtill utsedd herr Magnusson 1 Skövde med 163 röster. En röst tillföll herr Österström.</textBlock>
  </contentBlock>
  <contentBlock page="2" id="i-ae0315310fc4fcee">
    <textBlock id="i-e5f337ce0e71fa73">Måndagen den 11 januari 1943. Nr 1. 3</textBlock>
  </contentBlock>
  <contentBlock page="2" id="i-abdb47e4fa7798f4">
    <textBlock id="i-2129fcf60aea8834">$ 7. Anställdes val av andre vice talman; och utsågs därvid herr Österström med samtliga avgivna eller 143 röster. .</textBlock>
  </contentBlock>
  <contentBlock page="2" id="i-48388f134f4d68cc">
    <textBlock id="i-a2cc7c221c42f251">$ 8.</textBlock>
  </contentBlock>
  <contentBlock page="2" id="i-6bd19e9d1af87e96">
    <textBlock id="i-267306d08c360799">Herr talmannen yttrade: Å egna och vice talmännens vägnar tackar jag vördsamt för förtroendet att leda kammarens förhandlingar.</textBlock>
  </contentBlock>
  <contentBlock page="2" id="i-a54f84d110e082a1">
    <textBlock id="i-3e2180395616a71d">$ 9.</textBlock>
  </contentBlock>
  <contentBlock page="2" id="i-4dc74b95be9879bc">
    <textBlock id="i-8ae3e84d1d5c07a1">Ledighet från riksdagsgöromålen beviljades herr Jonsson i Eskilstuna under 3 dagar från och med den 11 januari.</textBlock>
  </contentBlock>
  <contentBlock page="2" id="i-0a37039300f234a7">
    <textBlock id="i-8c342cc4ea43e419">$ 10.</textBlock>
  </contentBlock>
  <contentBlock page="2" id="i-8f5122044105c810">
    <textBlock id="i-6c9b926ab894f09f">Föredrogs åter det under $ 3 här ovan intagna protokollet, varefter kammaren beslöt att, med godkännande av de däri omförmälda fullmakterna, lägga protokollet till handlingarna.</textBlock>
  </contentBlock>
  <contentBlock page="2" id="i-b561f9657dea8e35">
    <textBlock id="i-33cb1509e0419b5c">&amp; 11.</textBlock>
  </contentBlock>
  <contentBlock page="2" id="i-0812efefdbf70c65">
    <textBlock id="i-3db9ce3c27f24f35">På hemställan av herr talmannen beslöt kammaren att genast företaga val av sekreterare, varefter det sålunda beslutade valet företogs; och befanns efter valsedlarnas öppnande och uppräkning valet hava så utfallit, att till sekreterare utsetts kammarrättsrådet Sune Norrman med samtliga avgivna eller 142 röster.</textBlock>
  </contentBlock>
  <contentBlock page="2" id="i-d9910df4fa78a0ed">
    <textBlock id="i-9ac7d841fa298a8d">Sedan sekreteraren på kallelse infunnit sig, meddelade herr talmannen honom underrättelse om valets utgång och hälsade honom välkommen.</textBlock>
  </contentBlock>
  <contentBlock page="2" id="i-5f4420d6d9dfe805">
    <textBlock id="i-486800fedf6a4fec">Protokollsföringen övertogs härefter av sekreteraren.</textBlock>
  </contentBlock>
  <contentBlock page="2" id="i-cb9b8c49dab797d7">
    <textBlock id="i-5f893be3bf3a9d2a">Ernst Eriksson. Ernst V. Staxäng.</textBlock>
  </contentBlock>
  <contentBlock page="2" id="i-a8f96bde7f295a2d">
    <textBlock id="i-39b578de62e540f4">$ 12.</textBlock>
  </contentBlock>
  <contentBlock page="2" id="i-73fb35cf8a60563b">
    <textBlock id="i-5eac1592f9fcaf89">Till talarplats för ledamöter, som kunde vilja därav begagna sig, anvisades på herr talmannens förslag den för ändamålet anordnade, på högra sidan om talmansbordet befintliga platsen.</textBlock>
  </contentBlock>
  <contentBlock page="2" id="i-64195877c5c2f672">
    <textBlock id="i-6d770f4f1ec9f309">$ 13.</textBlock>
  </contentBlock>
  <contentBlock page="2" id="i-eb4293304e449450">
    <textBlock id="i-cea46dc0b802d193">Tillkännagavs, att Kungl. Maj:t låtit genom offentligt anslag bjuda och kalla riksdagens samtliga ledamöter att tisdagen den 12 innevarande månad kl. 11 f. m. infinna sig i slottskapellet samt, efter förrättad gudstjänst, enligt $ 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="2" id="i-2709a3a7b68292bb">
    <textBlock id="i-d72e4d882a3de82a">8 14.</textBlock>
  </contentBlock>
  <contentBlock page="2" id="i-08349d4692f40ac1">
    <textBlock id="i-f44c6b1c71d61521">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelning av dessa biljetter finge ske genom kammarens kansli med iakttagande, att de för ledamöterna från var och en av rikets valkretsar avsedda</textBlock>
  </contentBlock>
  <contentBlock page="3" id="i-f2680e649c68242e">
    <textBlock id="i-c19e05e015851996">4 Nr 1. Tisdagen den 12 januari 1943.</textBlock>
  </contentBlock>
  <contentBlock page="3" id="i-74cb56deaeeced41">
    <textBlock id="i-35aa8e4bf1eb0655">biljetterna utlämnades till valkretsens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="3" id="i-b7b7ee40e853b089">
    <textBlock id="i-f8d6916c46d18218">Detta förslag blev av kammaren bifallet. Kammarens ledarnöter åtskildes härefter kl. 11.57 f. m.</textBlock>
  </contentBlock>
  <contentBlock page="3" id="i-eeb09309116ac2e1">
    <textBlock id="i-8852f536a4461740">In fidem Sune Norrman.</textBlock>
  </contentBlock>
  <contentBlock page="3" id="i-30da2ea6eaaafa8a">
    <textBlock id="i-e749bff61c2351a1">Tisdagen den 12 januari. KI. 10.30 f. m.</textBlock>
  </contentBlock>
  <contentBlock page="3" id="i-bfa0ad2a2509d4a8">
    <textBlock id="i-8e6de93f5c2788ba">$ 1.</textBlock>
  </contentBlock>
  <contentBlock page="3" id="i-29e8c23fdb4296cb">
    <textBlock id="i-a9ccd2eb63afa49e">Upplästes följande till kammaren inkomna protokoll:</textBlock>
  </contentBlock>
  <contentBlock page="3" id="i-7e370d52ffa06d8b">
    <textBlock id="i-6778bb923dd1657c">Protokoll, hållet inför statsrådet och chefen för justitiedepartementet den 11 januari 1943.</textBlock>
  </contentBlock>
  <contentBlock page="3" id="i-b5474cda09e238cf">
    <textBlock id="i-d5c395f366785fc9">. Till justitiedepartementet hade den 11 januari 1943 från länsstyrelsen i Örebro län inkommit fullmakt för lagerbiträdet Henry Allard i Örebro, vilken vid ny röstsammanräkning blivit utsedd såsom ledamot av riksdagens andra kammare i stället för avgången ledamot av samma kammare.</textBlock>
    <textBlock id="i-da6c37f978de4a18">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-49493ac5d00fa553">Protokoll över vad sålunda förekommit skulle jämte den granskade fullmakten överlämnas till andra kammaren.</textBlock>
  </contentBlock>
  <contentBlock page="3" id="i-3bca3eb8f1f91bd5">
    <textBlock id="i-e1e6860c57777fac">I ämbetet: C.G. Bruno.</textBlock>
  </contentBlock>
  <contentBlock page="3" id="i-b420b72ba1edd64d">
    <textBlock id="i-6086f5c98fd4f26a">- Vid detta protokoll var fogad fullmakt för lagerbiträdet Henry Allard i Örebro att vara ledamot av riksdagens andra kammare för tiden till den 1 januari 1945.</textBlock>
  </contentBlock>
  <contentBlock page="3" id="i-1036cf9483294a86">
    <textBlock id="i-9e8d1b3476f9e3ee">Kammaren, som lade protokollet till handlingarna, förklarade herr Allard behörig till riksdagsmannakallets utövande.</textBlock>
  </contentBlock>
  <contentBlock page="3" id="i-0dae42a33bccbc9d">
    <textBlock id="i-e82c3a0b8dbdee00">Herr talmannen meddelade härefter, att herr Allard intagit sin plats i kammaren.</textBlock>
  </contentBlock>
  <contentBlock page="3" id="i-5672da4f4a65de06">
    <textBlock id="i-037d78d0de946101">$ 2.</textBlock>
    <textBlock id="i-d4feabe22efb12fc">På förslag av herr talmannen, som förklarade sig hava om tiden för valen samrått med första kammarens talman, beslöt kammaren att vid plenum onsdagen den 13 innevarande januari företaga val av fyra ledamöter att deltaga i talmansöverläggningarna, två ledamöter att hava inseende över riksdagens kansli, åtta ledamöter att jämte herr talmannen tillsätta kammarens kanslipersonal och vaktbetjäning samt tre ledamöter att handhava vården om kammarens ekonomiska angelägenheter.</textBlock>
  </contentBlock>
  <contentBlock page="4" id="i-8d865cfa406ed6ec">
    <textBlock id="i-84baa59fdb6d1c7e">ot</textBlock>
  </contentBlock>
  <contentBlock page="4" id="i-cde7cb642c3a24f7">
    <textBlock id="i-904bbbee36b57129">Tisdagen den 12 januari 1943. Nr 1.</textBlock>
  </contentBlock>
  <contentBlock page="4" id="i-57f7ac619f3e0898">
    <textBlock id="i-d9f0d4409bca7280">$ 3.</textBlock>
    <textBlock id="i-9c46e5c7d634b527">På förslag av herr talmannen, som förklarade sig hava om tiden för valen samrått med första kammarens talman, beslöt kammaren att företaga val av ledamöter i de ständiga utskotten fredagen den 15 och av suppleanter i samma utskott lördagen den 16 innevarande månad.</textBlock>
  </contentBlock>
  <contentBlock page="4" id="i-dfd844a1fa83e9e4">
    <textBlock id="i-29dff865276ccdfa">Ordet begärdes nu av herr andre vice talmannen, som yttrade: Herr talman! Jag tillåter mig hemställa, att andra kammaren måtte besluta att utse suppleanter i de ständiga utskotten till ett antal av aderton i statsutskottet, sexton i konstitutionsutskottet och bevillningsutskottet samt fjorton i vart och ett av de övriga utskotten utom utrikesutskottet, där antalet grundlagsenligt skall vara åtta.</textBlock>
  </contentBlock>
  <contentBlock page="4" id="i-ace27ea4150c445e">
    <textBlock id="i-10d960f85aa2772a">Denna hemställan bifölls av kammaren.</textBlock>
  </contentBlock>
  <contentBlock page="4" id="i-4279b2d09e8b1941">
    <textBlock id="i-613dfa5c09e3f90a">$ 4.</textBlock>
  </contentBlock>
  <contentBlock page="4" id="i-2a405f3c73bff85f">
    <textBlock id="i-81d2761466dd5ddb">Herr talmannen och kammarens ledamöter avgingo kl. 10.45 till slottskapellet, varest riksdagspredikan hölls av föreståndaren vid Stockholms stadsmission, pastor Joh. W. Johnsson. Efter slutad gudstjänst begav sig kammaren till rikssalen. Hans Majestät Konungen öppnade där riksdagen med ett tal. Sedan första kammarens talman härefter framfört första kammarens undersåtliga vördnad, framträdde andra kammarens talman och yttrade:</textBlock>
  </contentBlock>
  <contentBlock page="4" id="i-54aefc0fe937e87b">
    <textBlock id="i-979dbb701162067f">Eders Majestät!</textBlock>
    <textBlock id="i-4e5fb255e940e30c">Med anledning av det regeringsjubileum, som Eders Majestät för kort tid sedan kunnat fira, vill riksdagens andra kammare till Eders Majestät framföra sina hjärtliga välönskningar och sin tacksamhet för Eders Majestäts redbara och lyckosamma arbete i fosterlandets tjänst.</textBlock>
    <textBlock id="i-a8ce16800b53e549">I nuvarande tidsläge äro våra tankar inriktade på frågan om utsikterna för oss att även i fortsättningen få behålla freden. Visserligen hoppas vi att icke bli angripna från något håll, men erfarenheten har lärt oss att det icke finnes något land, som kan känna sig säkert. Det är också till rent självförsvar, som vi offra våra medel till militära ändamål. När det gäller rikets säkerhet ha vi att lita till egen kraft, till vårt eget förutseende och vår vilja till handling. Vad vi åsyfta är att skaffa oss grundvalen för en fortsatt självständig svensk politik. Vi fasthålla vid vår neutralitet och uttrycka vår vilja till fredligt samarbete med andra folk.</textBlock>
    <textBlock id="i-c2de622d1460408b">Vårt försörjningsläge under detta fjärde krigsår bjuder på svårigheter av olika slag. Deras övervinnande ställer stora krav på företagsamhet och arbetsvilja. Bådadera finnas hos vårt folk.</textBlock>
    <textBlock id="i-686de0a4c7308105">Med uttalande av att andra kammaren skall vid denna riksdag, liksom tidigare, ägna Eders Majestäts förslag en omsorgsfull behandling, framför jag å kammarens vägnar dess undersåtliga vördnad.</textBlock>
  </contentBlock>
  <contentBlock page="4" id="i-461168294ce99b04">
    <textBlock id="i-69d32023bc07a462">Talmännen fingo härefter vardera mottaga ett exemplar av dels Kungl. Maj:ts proposition, nr 1, angående statsverkets tillstånd och behov under budgetåret 1943/44, dels Kungl. Maj:ts proposition, nr 2, angående utgifter å tillläggsstat till riksstaten för budgetåret 1942/43, dels Kungl. Maj:ts proposition, nr 3, angående fortsatt giltighet för förskottsstaten för försvarsväsendet, dels ock Kungl. Maj:ts berättelse om vad i rikets styrelse sig tilldragit, varefter ceremonien på rikssalen avslutades; och åtskildes kammaren vid utgåendet från rikssalen, enligt beslut fattat före avgången från dess samlingsrum.</textBlock>
  </contentBlock>
  <contentBlock page="4" id="i-28e0e475dface8a3">
    <textBlock id="i-3c6284716429f8d1">In fidem Sune Norrman.</textBlock>
  </contentBlock>
  <contentBlock page="5" id="i-1e6c1896689457ae">
    <textBlock id="i-d91dbc39c4be4e61">6 Nr 1. Onsdagen den 13 januari 1943.</textBlock>
  </contentBlock>
  <contentBlock page="5" id="i-59a9be48b618286d">
    <textBlock id="i-5d8c163d5eea289b">Onsdagen den 13 januari. KIL. 11 f. m.</textBlock>
  </contentBlock>
  <contentBlock page="5" id="i-dbc3afea28df0e3d">
    <textBlock id="i-56c48eb3c099b2f7">$ 1. Företogs val av fyra ledamöter att deltaga i talmansöverläggningarna; och blevo därtill utsedda:</textBlock>
  </contentBlock>
  <contentBlock page="5" id="i-3b476ff5fc6b4ec3">
    <textBlock id="i-90ef0ad042256497">herr Carlström, » Skoglund i Doverstorp, » Svensson i Grönvik och » Vougt,</textBlock>
  </contentBlock>
  <contentBlock page="5" id="i-b3384d958964b7ea">
    <textBlock id="i-3387231ffd607a45">en var med 148 röster.</textBlock>
  </contentBlock>
  <contentBlock page="5" id="i-717c774cf1b6bfe7">
    <textBlock id="i-b865783ee1c8de86">8 2. Anställdes val av två ledamöter, vilka jämte två ledamöter av första kammaren skulle hava inseende över riksdagens kansli: och blevo därtill valda:</textBlock>
  </contentBlock>
  <contentBlock page="5" id="i-4e2d381d54d69242">
    <textBlock id="i-e9b002b9fde127f9">herr Eriksson i Stockholm och » Persson i Falla,</textBlock>
  </contentBlock>
  <contentBlock page="5" id="i-1fb366fd540f5648">
    <textBlock id="i-ce8049201d38240e">en var med 132 röster.</textBlock>
  </contentBlock>
  <contentBlock page="5" id="i-ad16df7611ab721a">
    <textBlock id="i-c6f1b403a8a1e810">$ 3.</textBlock>
  </contentBlock>
  <contentBlock page="5" id="i-9f45a0bffb9a10ce">
    <textBlock id="i-6e4e8148099dc925">Vid nu företaget val av åtta ledamöter att jämte herr talmannen tillsätta kammarens kanslipersonal och vaktbetjäning blevo därtill utsedda:</textBlock>
  </contentBlock>
  <contentBlock page="5" id="i-010107323228542c">
    <textBlock id="i-a966024c7486b9ae">herr Hall, &gt;» Hermansson, &gt;» Kilbom,</textBlock>
  </contentBlock>
  <contentBlock page="5" id="i-685b837b2b4f8be7">
    <textBlock id="i-6c34f76790c75cb9">» Mosesson,</textBlock>
    <textBlock id="i-10498f677bef037a">» Pettersson i Rosta, » Svensson i Grönvik, &gt;» Thorell och</textBlock>
    <textBlock id="i-73b6d979170ef444">&gt;» Westerdahl,</textBlock>
  </contentBlock>
  <contentBlock page="5" id="i-91a057d80a91f8c8">
    <textBlock id="i-99fd9800e09395c9">en var med 104 röster.</textBlock>
  </contentBlock>
  <contentBlock page="5" id="i-290be479e10b7b32">
    <textBlock id="i-05b6b93e9c2ec81b">8 4. Anställdes val av tre ledamöter att handhava vården om kammarens ekonomiska angelägenheter; och blevo därtill valda:</textBlock>
  </contentBlock>
  <contentBlock page="5" id="i-926c5393352c52b5">
    <textBlock id="i-5aa6becea903ee97">herr Andersson i Malmö, » Lundell och » Nilson i Eskilstuna,</textBlock>
  </contentBlock>
  <contentBlock page="5" id="i-b86fed0b3f188231">
    <textBlock id="i-7a567083e2072777">en var med 93 röster.</textBlock>
  </contentBlock>
  <contentBlock page="5" id="i-8fccb8deefb9db83">
    <textBlock id="i-75ea28ae54ed8950">$ 5.</textBlock>
  </contentBlock>
  <contentBlock page="5" id="i-fd020a66eb447d0f">
    <textBlock id="i-6aebd692a4ccaa5e">Justerades protokollsutdrag angående de i $$ 1—4 här ovan omförmälda valen.</textBlock>
  </contentBlock>
  <contentBlock page="6" id="i-d027f10b004a89ac">
    <textBlock id="i-6c54b5c8b95458d1">Onsdagen den 13 januari 1943. Nr 1. 7</textBlock>
  </contentBlock>
  <contentBlock page="6" id="i-a4a746d64862bf92">
    <textBlock id="i-141eeb0a46b297c8">$ 6.</textBlock>
  </contentBlock>
  <contentBlock page="6" id="i-317dba9caf76f74d">
    <textBlock id="i-176b0ca0e08e672c">Herr statsrådet Bergquist avlämnade</textBlock>
    <textBlock id="i-8f0d22f08fbedb4c">dels Kungl. Maj:ts skrivelse, nr 4, med tillkännagivande, att Kungl. Maj:t förordnat statsrådet Thorwald Erik Natanael Bergquist att under innevarande lagtima riksdag utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet;</textBlock>
    <textBlock id="i-84111d9556fac5bb">dels ock Kungl. Maj:ts propositioner:</textBlock>
    <textBlock id="i-cdc3a1b578418697">nr 5, angående ersättning till E. Hedblom i anledning av sjukdom ådragen under militärtjänstgöring; och</textBlock>
    <textBlock id="i-12dc3c81b83a8d80">nr 7, med förslag till lag om ändrad lydelse av 11 $ och 27 8 1 mom. D värnpliktslagen den 30 december 1941 (nr 967).</textBlock>
  </contentBlock>
  <contentBlock page="6" id="i-e33258c632fd0d32">
    <textBlock id="i-3d6c4f999ae61cea">Kammaren beslöt lägga skrivelsen till handlingarna samt meddela vederbörande utskott och riksdagens kanslideputerade underrättelse om innehållet i densamma.</textBlock>
  </contentBlock>
  <contentBlock page="6" id="i-6803daffacb5a721">
    <textBlock id="i-6967d046458f9d23">De avlämnade propositionerna bordlades.</textBlock>
  </contentBlock>
  <contentBlock page="6" id="i-4c75a018d6cb1718">
    <textBlock id="i-61d6ffbeac367bd0">e S 7.</textBlock>
  </contentBlock>
  <contentBlock page="6" id="i-cfa118d19df84ef5">
    <textBlock id="i-b18c7c29cfb6f1ab">Upplästes följande till kammaren inkomna skrivelse:</textBlock>
  </contentBlock>
  <contentBlock page="6" id="i-efe6f5334b7928c1">
    <textBlock id="i-9c08fbf72bd60913">Till riksdagens andra kammare.</textBlock>
  </contentBlock>
  <contentBlock page="6" id="i-ff4aa30ff5c1bc0e">
    <textBlock id="i-7daa5a9f60de66e2">Sedan jag vid sammanräkning den 11 januari 1943 inför länsstyrelsen i Södermanlands län utsetts till ledamot av riksdagens första kammare för Södermanlands och Västmanlands län, får jag hemställa om befrielse från uppdraget att vara ledamot av riksdagens andra kammare för Stockholms stad.</textBlock>
  </contentBlock>
  <contentBlock page="6" id="i-783849e6cbf6b3fc">
    <textBlock id="i-47370db44b3c2034">Stockholm den 12 januari 1943. Thorwald Bergquist.</textBlock>
  </contentBlock>
  <contentBlock page="6" id="i-daf16dfe7ef4c638">
    <textBlock id="i-392a05e30f98a602">"Kammaren beslöt, med godkännande av den gjorda avsägelsen, att om den härigenom inom kammaren uppkomna ledigheten jämlikt 8 28 riksdagsordningen hos Konungen göra anmälan; och blev ett i sådant avseende på förhand uppsatt skrivelseförslag, som nu upplästes, av kammaren godkänt.</textBlock>
  </contentBlock>
  <contentBlock page="6" id="i-f4265b0d002ad9c9">
    <textBlock id="i-7ea2b98e58ee10a4">8 8. Till bordläggning anmäldes:</textBlock>
  </contentBlock>
  <contentBlock page="6" id="i-4a900ce0564af765">
    <textBlock id="i-2c7f24391c8ef1de">Kungl. Maj:ts under gårdagen på rikssalen avlämnade</textBlock>
    <textBlock id="i-d2aa0728f5cd966a">proposition, nr 1, angående statsverkets tillstånd och behov under budgetåret 1943/44;</textBlock>
    <textBlock id="i-d0df91c130a88878">proposition, nr 2, angående utgifter å tilläggsstat till riksstaten för budgetåret 1942/43;</textBlock>
    <textBlock id="i-47c22bb471f82fb4">proposition, nr 3, angående fortsatt giltighet för förskottsstaten för försvarsväsendet; och</textBlock>
    <textBlock id="i-1f71de809baa7e25">berättelse om vad i rikets styrelse sig tilldragit;</textBlock>
    <textBlock id="i-b0ece33e733f1655">riksdagens år 1942 församlade revisorers berättelser:</textBlock>
    <textBlock id="i-876602f06293b29a">om granskning av statsverkets jämte därtill hörande fonders tillstånd, styrelse och förvaltning för tiden 1 juli 1941—30 juni 1942;</textBlock>
    <textBlock id="i-9a804522ffa5f0f5">angående riksbanken; och</textBlock>
    <textBlock id="i-92a587bc21064469">om granskning av riksgäldskontorets tillstånd och förvaltning för tiden 1 juli 1941—30 juni 1942 m. m.; samt</textBlock>
    <textBlock id="i-e73b3b766cb9f901">justitieombudsmannens ämbetsberättelse samt tryckfrihetskommitténs berättelse; och</textBlock>
    <textBlock id="i-c24a3720f2dfcd74">militieombudsmannens ämbetsberättelse.</textBlock>
  </contentBlock>
  <contentBlock page="7" id="i-0560b41d47ee3a28">
    <textBlock id="i-c16594b0bf4a6c32">8 Nr 1. Onsdagen den 13 januari 1943.</textBlock>
  </contentBlock>
  <contentBlock page="7" id="i-1c9a022faf72f8e1">
    <textBlock id="i-77237fd404a08dca">$ 9.</textBlock>
  </contentBlock>
  <contentBlock page="7" id="i-43b97c68a72da04c">
    <textBlock id="i-23a47c15fca4d64b">Herr förste vice talmannen erhöll på begäran ordet och yttrade: Herr talman! Jag hemställer, att kammaren ville besluta, att Kungl. Maj:ts propositioner, nr 1, angående statsverkets tillstånd och behov under budgetåret 1943/44, nr 2, angående utgifter å tilläggsstat till riksstaten för budgetåret 1942/43 och, nr 3, angående fortsatt giltighet för förskottsstaten för försvarsväsendet, måtte i nu nämnd ordning uppföras sist på föredragningslistan för nästa sammanträde.</textBlock>
  </contentBlock>
  <contentBlock page="7" id="i-60ea9dec66e6ce4e">
    <textBlock id="i-89a2078ade06b0b3">Denna hemställan bifölls.</textBlock>
  </contentBlock>
  <contentBlock page="7" id="i-1989fb3ffdf1a685">
    <textBlock id="i-e9076853f696897f">$ 10. Justerades protokollsutdrag.</textBlock>
  </contentBlock>
  <contentBlock page="7" id="i-4557df85ab9d2c75">
    <textBlock id="i-c0bdf82bf0d745cc">$&amp; 11. Avlämnades följande motioner, nämligen av:</textBlock>
  </contentBlock>
  <contentBlock page="7" id="i-bfa11510dc5db7c5">
    <textBlock id="i-6459e4c331eb0101">herr Sefve, nr 1, om viss ändring av civila avlöningsreglementets bestämmelse om ersättning för flyttningskostnad;</textBlock>
    <textBlock id="i-b51c118591d75773">herr Nilsson i Kristinehamn mm. fl., nr 2, angående beredande åt enskildå av statslån till kontantinsatser i bostadsrättsföreningar;</textBlock>
    <textBlock id="i-21da50a0be119fb3">herrar Andersson i Göteborg och Nilsson i Stockholm, nr 3, angående förbättrande av informationsverksamheten;</textBlock>
    <textBlock id="i-a75af1dea320d660">herr Nilsson i Kristinehamn mm. fl., nr 4, angående lättande av ensamstående mindre inkomsttagares skattebörda;</textBlock>
    <textBlock id="i-9cbe10cde382936f">herr Holmgren, nr 5, om förnyad granskning av gällande pensionsbestämmelser för statens arbetare;</textBlock>
    <textBlock id="i-ec8cebb533938b96">herr Pettersson i Hällbacken m. fl.:</textBlock>
    <textBlock id="i-efffc865ec434dd9">nr 6, om viss ändring i lagen om semester; och</textBlock>
    <textBlock id="i-5228311fd9d21f1f">nr 7, om införande av högertrafik;</textBlock>
    <textBlock id="i-97d5e71f95c96786">herr Sefve, nr 8, angående åstadkommande av bättre vägledning för den. studerande ungdomen vid dess val av levnadsbana; samt</textBlock>
    <textBlock id="i-3e2b2300189adf67">herr Nilsson i Stockholm mm. fl., nr 9, angående tillsättande av speciella organ för ekonomisk fredsberedskap.</textBlock>
  </contentBlock>
  <contentBlock page="7" id="i-55ff45462fb585b5">
    <textBlock id="i-ea79b334c5c49312">Dessa motioner bordlades. Kammarens ledamöter åtskildes härefter kl. 11.37 f. m.</textBlock>
  </contentBlock>
  <contentBlock page="7" id="i-6aa90037c14b0c93">
    <textBlock id="i-b6621cbd9390d156">In fidem Sune Norrman.</textBlock>
  </contentBlock>
  <contentBlock page="7" id="i-b6c71fa61163869a">
    <textBlock id="i-8f8b0019fc62053b">Stockholm 1943. Kungl. Boktryckeriet P. A. Norstedt &amp; Söner. 430271</textBlock>
  </contentBlock>
</protocol>
