<protocol id="prot-1944--ak--1">
  <contentBlock page="0" id="i-8914cc94fe0a6028">
    <textBlock id="i-d22c4b7eb922805e">RIKSDAGENS PROTOKOLL. 1944. Andra kammaren. Nr I.</textBlock>
  </contentBlock>
  <contentBlock page="0" id="i-ee1ba2fa6d8dd841">
    <textBlock id="i-b97ca72c5e256bad"> </textBlock>
  </contentBlock>
  <contentBlock page="0" id="i-5f7db56b9f635fed">
    <textBlock id="i-5d69297c19aea2f3"> </textBlock>
  </contentBlock>
  <contentBlock page="0" id="i-9e8950f4e2e3f4b9">
    <textBlock id="i-74fdbfceb61091c8">I enlighet med $ 49 regeringsformen och $ 2 riksdagsordningen sammanträdde andra kammaren till lagtima möte här i huvudstaden i den uti riksdagens hus för kammaren anordnade samlingslokalen</textBlock>
  </contentBlock>
  <contentBlock page="0" id="i-39d105d18d2ea23a">
    <textBlock id="i-1bca61b774752c78">Måndagen den 10 januari, kl. 11 fm.</textBlock>
  </contentBlock>
  <contentBlock page="0" id="i-2895bf01c700b414">
    <textBlock id="i-1af7e8797c3b119d">$ 1.</textBlock>
  </contentBlock>
  <contentBlock page="0" id="i-dde024e220b024ba">
    <textBlock id="i-8ebb797c0f6a4fd9">Sammanträdet öppnades av representanten för Gävleborgs län herr Sävström såsom den ledamot, vilken bevistat de flesta riksdagarna, med följande ord: Mina damer och herrar! Enligt grundlagens bud tillkommer det den ledamot, som bevistat de flesta riksdagarna, att öppna detta sammanträde. Jag vill då först hälsa Eder alla såväl förutvarande som nytillkomna ledamöter hjärtligt välkomna.</textBlock>
    <textBlock id="i-16964c4276eb2104">Då vi i dag återigen mötas för att börja vårt gemensamma arbete, så ter sig framtiden fortfarande mörk och oviss. Kriget fortsätter, och dess verkningar bli allt mer förödande. För vår del äro vi alltjämt beslutna att hävda vår rätt till frihet och självbestämning. Sveriges folk står fortfarande bakom den gamla linjen fred och frihet. Kunna vi i denna prövande tid bevara vårt lands oavhängighet och vårt demokratiska samhällssystem, så hoppas vi, att den tid skall komma, då vi på ett mera verksamt sätt skola kunna göra vår insats i det samhälleliga uppbyggnadsarbetet.</textBlock>
    <textBlock id="i-b03d65f7ef735f9b">I kammarens sammansättning ha vissa förändringar skett sedan föregående riksdag. Vi sakna i dag några ledamöter, som under längre eller kortare tid deltagit i det arbete som här förekommit. Vi bringa dem vår hyllning och vårt tack för gott arbete och gott kamratskap.</textBlock>
    <textBlock id="i-79b75f6e0d8d30e2">Under förhoppning om att vårt arbete vid denna riksdag skall bidraga till en för vårt folk lugn och god utveckling förklarar jag detta första sammanträde öppnat.</textBlock>
  </contentBlock>
  <contentBlock page="0" id="i-da222882ca1d0576">
    <textBlock id="i-8ba74c1ac125a29f">$ 2.</textBlock>
  </contentBlock>
  <contentBlock page="0" id="i-005262c502267ccf">
    <textBlock id="i-6b01e9b5ee2dc70f">Herr ordföranden tillkännagav, att han anmodat undertecknade att föra protokollet till dess sekreterare hunnit utses ävensom att kanslibiträden och vaktbetjäning blivit till erforderligt antal av honom för tillfället antagna; och blevo på framställd proposition dessa åtgärder av kammaren godkända.</textBlock>
  </contentBlock>
  <contentBlock page="0" id="i-ce7585ee4153e671">
    <textBlock id="i-cc691375c69206de">8 3.</textBlock>
  </contentBlock>
  <contentBlock page="0" id="i-882fa80a01ca5cb8">
    <textBlock id="i-c471afaadaa7dd1a">Upplästes följande till kammaren ankomna protokoll angående den i 8 32 riksdagsordningen föreskrivna fullmaktsgranskningen:</textBlock>
  </contentBlock>
  <contentBlock page="0" id="i-7e8c52cf4e01cc9b">
    <textBlock id="i-ace1e646bf70c780">Protokoll, hållet inför statsrådet och chefen för justitiedepartementet den 4 januari 1944.</textBlock>
  </contentBlock>
  <contentBlock page="0" id="i-c1088f561ec9a4ec">
    <textBlock id="i-eda3a9ebc847783e">;g anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde full-</textBlock>
  </contentBlock>
  <contentBlock page="0" id="i-f3ce54a636b1a6d3">
    <textBlock id="i-80ef0f6aa1a7d8cf">Andra kammarens protokoll 1944. Nr 1. 1</textBlock>
  </contentBlock>
  <contentBlock page="1" id="i-070638f487cf8f52">
    <textBlock id="i-66684c450fe581c4">2 Nr 1. Måndagen den 10 januari 1944.</textBlock>
  </contentBlock>
  <contentBlock page="1" id="i-5ad04933f25448d4">
    <textBlock id="i-5aec3fb51a6d96ba">mäktige 1 riksbanken och tre bland fullmäktige i riksgäldskontoret att närvara vid den granskning av riksdagsmannafullmakter som skulle inför departementschefen företagas innan årets lagtima riksdag sammanträdde; och infunno sig nu av fullmäktige i riksbanken herrar I. Rooth, A. Amnér och I. Anderson samt av fullmäktige i riksgäldskontoret herrar A. Örne, E. Eriksson och A. W. Strand.</textBlock>
    <textBlock id="i-6ca570907416e851">Till justitiedepartementet hade insänts fullmakter för 4 personer, vilka vid nya röstsammanräkningar blivit utsedda såsom ledamöter av riksdagens andra kammare i stället för avgångna ledamöter av samma kammare.</textBlock>
    <textBlock id="i-c98c743acd01c679">Vid granskning av fullmakterna framställdes icke någon anmärkning mot desamma.</textBlock>
    <textBlock id="i-2bcfdaf923f1e017">Protokoll över granskningen jämte förteckning å de granskade fullmakterna skulle tillika med dessa överlämnas till andra kammaren.</textBlock>
  </contentBlock>
  <contentBlock page="1" id="i-5818f954abeab55a">
    <textBlock id="i-8c04d4e59152f685">I ämbetet: C. G. Bruno.</textBlock>
  </contentBlock>
  <contentBlock page="1" id="i-7e0b140ced7a8790">
    <textBlock id="i-819a344037c74a17">Den i protokollet omförmälda förteckningen var av följande lydelse:</textBlock>
  </contentBlock>
  <contentBlock page="1" id="i-1286f3cf6a1fe4d3">
    <textBlock id="i-4ffd3c83af4019a0">Förteckning</textBlock>
  </contentBlock>
  <contentBlock page="1" id="i-7234b835e4935e93">
    <textBlock id="i-16aa14600fccd73c">å ledamöter av riksdagens andra kammare enligt fullmakter, granskade inför chefen för justitiedepartementet den 4 januari 1944.</textBlock>
  </contentBlock>
  <contentBlock page="1" id="i-8d4b046a726c82b4">
    <textBlock id="i-321a9f9d7cebfdd2">Kalmar län.</textBlock>
    <textBlock id="i-0b2d63dcaeaa519a">1. Landstingsmannen Waldemar Olsson i Oskarshamn. Skaraborgs län.</textBlock>
    <textBlock id="i-ee3bec411a9cd0e7">2. Hemmansägaren Johannes Onsjö i Larv. Kopparbergs län.</textBlock>
    <textBlock id="i-0733e2d28e1a8d8e">3. Landstingsmannen Erik Pettersson i Ersbacken, Folkärna. Västernorrlands län.</textBlock>
    <textBlock id="i-aed90f02a18a6240">4. Hemmansägaren Alfred Åslin i Anundgård, Holm.</textBlock>
  </contentBlock>
  <contentBlock page="1" id="i-0e942bc19b0a8d60">
    <textBlock id="i-bb756a717726082f">$ 4.</textBlock>
  </contentBlock>
  <contentBlock page="1" id="i-53f4c3bd740d0780">
    <textBlock id="i-09ec31a4c8b671ae">Företogs upprop av kammarens ledamöter, därvid herrar Wallén, Anderson 1 Mejstad, Orgård och Lindmark befunnos frånvarande.</textBlock>
    <textBlock id="i-bd513807c5920e57">Från herrar Anderson i Mejstad och Lindmark hade till kammaren inkommit läkarintyg, som upplästes.</textBlock>
    <textBlock id="i-28be7b0afa29cd3a">Herr Orgård hade uti ingiven, vid uppropet jämväl uppläst skrivelse anmält sig med anledning av offentlig angelägenhet vara förhindrad att deltaga i dagens sammanträde.</textBlock>
  </contentBlock>
  <contentBlock page="1" id="i-b3e440a76847e75d">
    <textBlock id="i-1c359e630dd5ade4">$ 5.</textBlock>
  </contentBlock>
  <contentBlock page="1" id="i-0e6ff6ca4a657278">
    <textBlock id="i-2aba1e9a667d65da">Anställdes val av talman; och befanns efter valets utgång hava till talman blivit utsedd herr Sävström med samtliga avgivna eller 218 röster.</textBlock>
  </contentBlock>
  <contentBlock page="1" id="i-ffc9f43706934563">
    <textBlock id="i-6c81d0d7b0af428b">$ 6.</textBlock>
  </contentBlock>
  <contentBlock page="1" id="i-051b8b6d4e210be8">
    <textBlock id="i-04b7afd19ed6b5b8">Vid företaget val av förste vice talman blev därtill utsedd herr Magnusson med 170 röster.</textBlock>
  </contentBlock>
  <contentBlock page="1" id="i-83c2534236beb46a">
    <textBlock id="i-0a52f6ff7f1aadcd">En röst tillföll herr Carlström.</textBlock>
  </contentBlock>
  <contentBlock page="1" id="i-3d30931c8783458d">
    <textBlock id="i-c46a88986a0dfa70">$ 7.</textBlock>
  </contentBlock>
  <contentBlock page="1" id="i-28a0952fd9fcb8ca">
    <textBlock id="i-2bfb01d6627e5d3a">Anställdes val av andre vice talman; och utsågs därvid herr Carlström med samtliga avgivna eller 142 röster.</textBlock>
  </contentBlock>
  <contentBlock page="2" id="i-8390e295a2ab4174">
    <textBlock id="i-8e4a136a87f0917b">Måndagen den 10 januari 1944. Nr 1. 3</textBlock>
  </contentBlock>
  <contentBlock page="2" id="i-15366633d4ad19ec">
    <textBlock id="i-d78b93cdb03fe087">$ 8. Herr talmannen yttrade: Jag ber att å egna och vice talmännens vägnar få tacka kammarens ledamöter för förtroendet att leda kammarens förhandlingar.</textBlock>
  </contentBlock>
  <contentBlock page="2" id="i-8ac6e54feec21963">
    <textBlock id="i-6c6a6bbb16af0681">$ 9.</textBlock>
  </contentBlock>
  <contentBlock page="2" id="i-bcf13347876ce822">
    <textBlock id="i-d6637160cbcfc3c7">Upplästes ånyo och lades till handlingarna de under $ 4 här ovan omförmälda läkarintygen, vilka voro av följande lydelse:</textBlock>
    <textBlock id="i-d1e442fd54c1145d">Att riksdagsmannen herr Birger Anderson, Mejstad, på grund av benbrott fortfarande är tills vidare förhindrad att deltaga i riksdagsabetet, intygas.</textBlock>
    <textBlock id="i-53075785508a9d1d">Västervik den 4 januari 1944.</textBlock>
    <textBlock id="i-89493049eece1b25">Erik Michaéölsson, las.läk. Härmed intygas att riksdagsman Evald Lindmark, Drängsmarksby, på</textBlock>
  </contentBlock>
  <contentBlock page="2" id="i-062aeba76bfaa797">
    <textBlock id="i-542cd046488b9055">grund av sjukdom — sequele p. ramoll. cerebri — är oförmögen att deltaga i riksdagsarbetet t. o. m. den 15 februari 1944. Skellefteå den 4 januari 1944. L. Abramson. Ledighet från riksdagsgöromålen beviljades: herr Anderson i Mejstad tills vidare fr. o. m. den 10 januari,</textBlock>
  </contentBlock>
  <contentBlock page="2" id="i-1f1cc3ee782b80af">
    <textBlock id="i-4d635fc494035e7a">herr Orgård under den 10 januari och herr Lindmark under tiden fr. o. m. den 10 januari t. o. m. den 15 februari.</textBlock>
  </contentBlock>
  <contentBlock page="2" id="i-7ff05229bb5ee58a">
    <textBlock id="i-8808e59774d5d421">$ 10.</textBlock>
  </contentBlock>
  <contentBlock page="2" id="i-5077ab93c58bd427">
    <textBlock id="i-bc080142d4022175">Föredrogs åter det under $ 3 här ovan intagna protokollet, varefter kammaren beslöt att, med godkännande av de däri omförmälda fullmakterna, lägga protokollet till handlingarna.</textBlock>
  </contentBlock>
  <contentBlock page="2" id="i-df5cdcf1ca94bcbd">
    <textBlock id="i-2b0641b687dbecac">$ 11.</textBlock>
  </contentBlock>
  <contentBlock page="2" id="i-0361088783f1d70d">
    <textBlock id="i-dd4198459dcba840">På hemställan av herr talmannen beslöt kammaren att genast företaga val av sekreterare, varefter det sålunda beslutade valet företogs; och befanns efter valsedlarnas öppnande och uppräkning valet hava så utfallit, att till sekreterare utsetts kammarrättsrådet Sune Norrman med samtliga avgivna eller 151 röster.</textBlock>
  </contentBlock>
  <contentBlock page="2" id="i-ee2f3b67df4cdc55">
    <textBlock id="i-0e7b0b45e530fd85">Sedan sekreteraren på kallelse infunnit sig, meddelade herr talmannen honom underrättelse om valets utgång och hälsade honom välkommen. Protokollsföringen övertogs härefter av sekreteraren.</textBlock>
  </contentBlock>
  <contentBlock page="2" id="i-64d985c024c17df8">
    <textBlock id="i-5d448196e9fe3b62">irnst Eriksson. Ernst Staxäng.</textBlock>
  </contentBlock>
  <contentBlock page="2" id="i-3b97ce379c74261d">
    <textBlock id="i-a6d8ab38ae7be912">$ 12.</textBlock>
  </contentBlock>
  <contentBlock page="2" id="i-3f69f3dc89722d68">
    <textBlock id="i-df763836e682edb9">Till talarplats för ledamöter, som kunde vilja därav begagna sig, anvisades på herr talmannens förslag den för ändamålet anordnade, på högra sidan om talmansbordet befintliga platsen.</textBlock>
  </contentBlock>
  <contentBlock page="2" id="i-c658b15fd66da11b">
    <textBlock id="i-36c552fb621a49c6">$ 13. 3 Tillkännagavs, att Kungl. Maj:t låtit genom offentligt anslag bjuda och kalla</textBlock>
  </contentBlock>
  <contentBlock page="2" id="i-fd67f4ad7c00bbe7">
    <textBlock id="i-775a93270fae4568">riksdagens samtliga ledamöter att tisdagen den 11 innevarande månad kl. 11 fm. infinna sig i slottskapellet samt, efter förrättad gudstjänst, enligt $ 34</textBlock>
  </contentBlock>
  <contentBlock page="3" id="i-ac06fd04a50f758e">
    <textBlock id="i-bc82f1702308b69d">4 Nr 1. Måndagen den 10 januari 1944.</textBlock>
  </contentBlock>
  <contentBlock page="3" id="i-63baf227ff8a937e">
    <textBlock id="i-43a42bbf9d7f128b">riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="3" id="i-46848c53635177b8">
    <textBlock id="i-42e2d09dee713dd8">$ 14.</textBlock>
  </contentBlock>
  <contentBlock page="3" id="i-22cd28df4c3c9e4f">
    <textBlock id="i-1fa11127bad29017">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelning av dessa biljetter finge ske genom kammarens kansli med iakttagande, att de för ledamöterna från var och en av rikets valkretsar avsedda biljetterna utlämnades till valkretsens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="3" id="i-9735cc0a16539d13">
    <textBlock id="i-309af13c46fd9e93">Detta förslag blev av kammaren bifallet. Kammarens ledamöter åtskildes härefter kl. 11.50 fm.</textBlock>
  </contentBlock>
  <contentBlock page="3" id="i-1f4854776d0c0619">
    <textBlock id="i-c33c0a9a0b90158e">In fidem</textBlock>
  </contentBlock>
  <contentBlock page="3" id="i-4736bf0278848141">
    <textBlock id="i-0f4c18eb31382ec1">Sune Norrman.</textBlock>
  </contentBlock>
  <contentBlock page="4" id="i-3977617263b96bc1">
    <textBlock id="i-af42aaab56b888b7">Tisdagen den 11 januari 1944. Nr 1.</textBlock>
  </contentBlock>
  <contentBlock page="4" id="i-9af806111be76628">
    <textBlock id="i-56a98e55cf9c52f0">ei</textBlock>
  </contentBlock>
  <contentBlock page="4" id="i-fefd8cfcc24db55b">
    <textBlock id="i-b5f98dcf3dd9802d">Tisdagen den 11 januari. Kl. 10.30 fm.</textBlock>
  </contentBlock>
  <contentBlock page="4" id="i-3b4bf8e081fba771">
    <textBlock id="i-8bc7891979d9e390">$ 1.</textBlock>
  </contentBlock>
  <contentBlock page="4" id="i-e0d0940f0ee115f0">
    <textBlock id="i-eb9de59077f922f1">Herr talmannen meddelade, att herrar Wallén och Orgård denna dag intagit sina platser i kammaren.</textBlock>
  </contentBlock>
  <contentBlock page="4" id="i-a3435f6cc5903fec">
    <textBlock id="i-fba9c20797c5b592">$ 2.</textBlock>
  </contentBlock>
  <contentBlock page="4" id="i-02524e9b4f691ff5">
    <textBlock id="i-91c14146a056774b">På förslag av herr talmannen, som förklarade sig hava om tiden för valen samrått med första kammarens talman, beslöt kammaren att vid plenum onsdagen den 12 innevarande januari företaga val av fyra ledamöter att deltaga i talmansöverläggningarna, två ledamöter att hava inseende över riksdagens kansli, åtta ledamöter att jämte herr talmannen tillsätta kammarens kanslipersonal och vaktbetjäning samt tre ledamöter att handhava vården om kammarens ekonomiska angelägenheter.</textBlock>
  </contentBlock>
  <contentBlock page="4" id="i-e347b9b404c79df6">
    <textBlock id="i-91cd33359c75bbda">$ 3.</textBlock>
  </contentBlock>
  <contentBlock page="4" id="i-eb4acd11890bdaf4">
    <textBlock id="i-151cf309c277bcfe">På förslag av herr talmannen, som förklarade sig hava om tiden för valen samrått med första kammarens talman, beslöt kammaren att företaga val av ledamöter i de ständiga utskotten fredagen den 14 och av suppleanter i samma utskott lördagen den 15 innevarande månad.</textBlock>
  </contentBlock>
  <contentBlock page="4" id="i-2a61242adccdabcb">
    <textBlock id="i-3a5b34e9a2869f9c">Ordet begärdes nu av herr förste vice talmannen, som yttrade: Herr talman! Jag tillåter mig hemställa, att andra kammaren måtte besluta att utse suppleanter i de ständiga utskotten till ett antal av aderton i statsutskottet, sexton i konstitutionsutskottet och bevillningsutskottet samt fjorton i vart och ett av de övriga utskotten utom utrikesutskottet, där antalet grundlagsenligt skall vara åtta.</textBlock>
  </contentBlock>
  <contentBlock page="4" id="i-871e9038e49a1bc2">
    <textBlock id="i-3c499295cab64f5e">Denna hemställan bifölls av kammaren.</textBlock>
  </contentBlock>
  <contentBlock page="4" id="i-48d0d4b0eb5bacb8">
    <textBlock id="i-3971d6a146c7418e">$ 4.</textBlock>
  </contentBlock>
  <contentBlock page="4" id="i-6e2b68a9ac80045e">
    <textBlock id="i-ce059d559306d769">Herr talmannen och kammarens ledamöter avgingo kl. 10.45 till slottskapellet, varest riksdagspredikan hölls av kyrkoherden i Jönköpings Sofia församling A. P. Blomquist. Efter slutad gudstjänst begav sig kammaren till rikssalen. Hans Majestät Konungen öppnade där riksdagen med ett tal. Sedan första kammarens talman härefter framfört första kammarens undersåtliga vördnad, framträdde andra kammarens talman och yttrade:</textBlock>
  </contentBlock>
  <contentBlock page="4" id="i-737124f4a0bfbbbb">
    <textBlock id="i-62736de2598e3e50">Eders Majestät!</textBlock>
  </contentBlock>
  <contentBlock page="4" id="i-69a1abbc2d26d32f">
    <textBlock id="i-8e0a0a9b4bbcfe00">Fred och bevarad självständighet är den linje, på vilken vårt folk står samlat. Denna samling beror icke på någon tillfällighet. På den demokratiska självstyrelsens grund har vårt samhälle uppbyggts. Den nationella samlingen är ett utflöde av en samhörighetsanda, som länge funnits, men som på senare tid samlat sig mera fast och bestämt. Demokratiens väg har icke lett till splittring och svaghet utan till ökad förståelse och samverkan.</textBlock>
  </contentBlock>
  <contentBlock page="5" id="i-f774f0ef404cdfca">
    <textBlock id="i-cbd510054be18786">6 Nr 1. Tisdagen den 11 januari 1944.</textBlock>
  </contentBlock>
  <contentBlock page="5" id="i-99ac87b64b00c313">
    <textBlock id="i-bdf85fecc127e488">I nuvarande betryckta tidsläge äro vi tacksamma för att fortfarande få åtnjuta fredens välsignelser. Men den allmänna otryggheten i världen manar oss att ständigt vara på vår vakt, att hålla oss beredda att möta alla eventualiteter. Krigets slutskede kan komma att av vår statsledning kräva den största vaksamhet.</textBlock>
    <textBlock id="i-383e28afa7573296">Krishushållningen sätter alltjämt sin prägel på vårt folks liv. Svårigheter av olika slag ha ställt stora krav på företagsamhet och arbetsvilja. Vårt försörjningsläge är dock gynnsamt. Vi äro också villiga att efter vår förmåga bidraga till att hjälpa andra folk, som lida av krigets följder.</textBlock>
    <textBlock id="i-7c7c3bdcbfb457a8">Andra kammaren framför till Eders Majestät sin undersåtliga vördnad.</textBlock>
  </contentBlock>
  <contentBlock page="5" id="i-d0539ed57ca21bd3">
    <textBlock id="i-5f5c0e9dd721b9b0">Talmännen fingo härefter vardera mottaga ett exemplar av dels Kungl. Maj:ts proposition, nr 1, angående statsverkets tillstånd och behov under budgetåret 1944/45, dels Kungl. Maj:ts proposition, nr 2, angående utgifter å tillläggsstat IT till riksstaten för budgetåret 1943/44, dels Kungl. Maj:ts proposition, nr 3, angående fortsatt giltighet för förskottsstaten för försvarsväsendet ävensom allmänna förskottsstaten, dels ock Kungl. Maj:ts berättelse till 1944 års lagtima riksdag om vad i rikets styrelse sig tilldragit, varefter ceremonien på rikssalen avslutades; och åtskildes kammaren vid utgåendet från rikssalen, enligt beslut fattat före avgången från dess samlingsrum.</textBlock>
  </contentBlock>
  <contentBlock page="5" id="i-45505b91c5ab45aa">
    <textBlock id="i-676406b6fe710e92">In fidem Sune Norrman.</textBlock>
  </contentBlock>
  <contentBlock page="6" id="i-3db558fb3bbbddf5">
    <textBlock id="i-480d6ada4f9036b8">Onsdagen den 12 januari 1944. Nr 1. 7</textBlock>
  </contentBlock>
  <contentBlock page="6" id="i-1e7804c2372cd94c">
    <textBlock id="i-4a91a4c982ae78d1">Onsdagen den 12 januari. Kl. 11 fm.</textBlock>
  </contentBlock>
  <contentBlock page="6" id="i-f2ed4d7f2e4153d1">
    <textBlock id="i-ed7787f34ae71eb7">$ 1. Upplästes följande till kammaren inkomna ansökan:</textBlock>
  </contentBlock>
  <contentBlock page="6" id="i-0644096ae3034736">
    <textBlock id="i-9e0626bea4763224">Till riksdagens andra kammare. Undertecknad får härmed vördsamt anhålla om ledighet från riksdagsarbelet på grund av sjukdom under den tid, bifogat läkarintyg utvisar. Stockholm den 11 januari 1944. O. Malmborg.</textBlock>
  </contentBlock>
  <contentBlock page="6" id="i-f7e8e2f25bde0506">
    <textBlock id="i-45b1c510358beded">Det vid ansökan fogade läkarintyget var av följande lydelse:</textBlock>
    <textBlock id="i-2b17dabeff30eddb">Att riksdagsman Oskar Malmborg, f£. 15 juni 1892 från Skövde, på grund av sjukdom (tumör i övre svalgrummet) är i behov av tjänstledighet från riksdagsarbetet tills vidare intygas härmed.</textBlock>
    <textBlock id="i-03889232f9614685">Stockholm den 11 januari 1944.</textBlock>
    <textBlock id="i-78e4e5c84accf09e">Sven Hultberg,</textBlock>
  </contentBlock>
  <contentBlock page="6" id="i-4ec736facff5a95b">
    <textBlock id="i-f8acb64db58b3ed3">t. f. överläkare.</textBlock>
  </contentBlock>
  <contentBlock page="6" id="i-d78cc6cc888118c8">
    <textBlock id="i-2d2f236375a6c64c">Kammaren biföll denna anhållan.</textBlock>
  </contentBlock>
  <contentBlock page="6" id="i-7c54cbec5a5f0b98">
    <textBlock id="i-744f14d8a3fbc6b2">$ 2.</textBlock>
  </contentBlock>
  <contentBlock page="6" id="i-3e43f78086326ee0">
    <textBlock id="i-e77789d37e07e739">Herr statsrådet Bergquist avlämnade</textBlock>
  </contentBlock>
  <contentBlock page="6" id="i-b50892b59c30929b">
    <textBlock id="i-c058455ac8bd5433">dels Kungl. Maj:ts skrivelse, nr 11, med tillkännagivande, att Klungl. Maj:t förordnat statsrådet Nils Jacob Eberhard Quensel att under innevarande lagtima riksdag utöva den befattning med riksdagsärenden, som jämlikt 8 46 riksdagsordningen tillkommer en ledamot av statsrådet;</textBlock>
  </contentBlock>
  <contentBlock page="6" id="i-78807b99acdf8280">
    <textBlock id="i-1d8c31b58f2af8c0">dels ock Kungl. Maj:ts propositioner:</textBlock>
  </contentBlock>
  <contentBlock page="6" id="i-04d673994b560c35">
    <textBlock id="i-0979af630394ba44">nr 5, med förslag till lag om aktiebolag, m. m.;</textBlock>
    <textBlock id="i-36c1fee588ae2b7c">nr 6, med förslag till lag om ändring i vissa delar av utsökningslagen;</textBlock>
    <textBlock id="i-b7a6d12aa1769b2f">nr 7, med förslag till lag angående ändrad lydelse av 20 $ lagen den 9 april 1937 (nr 119) om verkställighet av bötesstraff;</textBlock>
    <textBlock id="i-4de007bbeb4525fe">nr 8, med förslag till lag om eftergift av åtal mot vissa underåriga m. m.;</textBlock>
    <textBlock id="i-9836886ee0f524c3">nr 10, med förslag till lag angående ändring i lagen den 26 november 1920 (nr 796) om val till riksdagen;</textBlock>
    <textBlock id="i-0ac674060822b39f">nr 12, med förslag till lag angående ändring i lagen den 19 juni 1919 (nr 367) om fri rättegång, m. m.;</textBlock>
    <textBlock id="i-53c9112bc4a17720">pr 13, med förslag till lag om ändring i 18 och 25 kap. strafflagen, m. m.: och</textBlock>
    <textBlock id="i-ad7ff0c1b7c6f3ed">nr 14, med förslag till lag om kastrering, m. m.</textBlock>
  </contentBlock>
  <contentBlock page="6" id="i-e1abe4558c3e47a2">
    <textBlock id="i-a05c483034eceb4b">Kammaren beslöt lägga skrivelsen till handlingarna samt meddela vederbörande utskott och riksdagens kanslideputerade underrättelse om innehållet i densamma.</textBlock>
  </contentBlock>
  <contentBlock page="6" id="i-393804c3e4b549e6">
    <textBlock id="i-2dc317c288c9d1e8">De avlämnade propositionerna bhordlades.</textBlock>
  </contentBlock>
  <contentBlock page="7" id="i-c9bc16406f1eb5cf">
    <textBlock id="i-0b3e51d1bc2401c9">8 Nr 1. Onsdagen den 12 januari 1944.</textBlock>
  </contentBlock>
  <contentBlock page="7" id="i-844135c0f8448ff0">
    <textBlock id="i-5e407741848cde17">$ 3.</textBlock>
  </contentBlock>
  <contentBlock page="7" id="i-379cbff0adfdaa32">
    <textBlock id="i-4526b8343befdb16">Upplästes följande till kammaren inkomna skrivelse: Till riksdagen.</textBlock>
  </contentBlock>
  <contentBlock page="7" id="i-0bfd1d862f3444a1">
    <textBlock id="i-e0efb82e2a387b71">Sedan Kungl. Maj:t den 17 december 1943 utnämnt mig att från och med den 7 januari 1944 vara justitieråd, får jag härmed vördsamt avsäga mig förtroendet att vara riksdagens justitieombudsman från och med sistnämnda dag.</textBlock>
    <textBlock id="i-3925613e40b8d06f">Stockholm den 5 januari 1944.</textBlock>
    <textBlock id="i-6333374d09394213">Nils Ljunggren.</textBlock>
  </contentBlock>
  <contentBlock page="7" id="i-7efe44a302ec6043">
    <textBlock id="i-af4fc8683da01aa6">Den föredragna skrivelsen lades till handlingarna.</textBlock>
  </contentBlock>
  <contentBlock page="7" id="i-1514dceaee842ab8">
    <textBlock id="i-dcbe7ae1f07b6935">Därefter yttrade herr talmannen: På grund av denna avsägelse har jämlikt $ 98 regeringsformen och $ 68 riksdagsordningen justitieombudsmannens ställföreträdare häradshövdingen Folke Rudewall övertagit justitieombudsmannaämbetet, och skall enligt stadgande i samma paragrafer riksdagen förrätta nytt val av justitieombudsman. Efter samråd med första kammarens talman får jag föreslå, att andra kammaren ville besluta att vid sammanträde onsdagen den 19 innevarande januari företaga val av 24 valmän jämte 6 suppleanter för utseende av riksdagens justitieombudsman och hans ställföreträdare.</textBlock>
  </contentBlock>
  <contentBlock page="7" id="i-ff8979fb89c1dd75">
    <textBlock id="i-3af125e6c111ee24">Detta förslag bifölls.</textBlock>
  </contentBlock>
  <contentBlock page="7" id="i-90e5d0c45501882a">
    <textBlock id="i-e3ced8d8e981faeb">$ 4.</textBlock>
  </contentBlock>
  <contentBlock page="7" id="i-2cbae08adb516060">
    <textBlock id="i-bb9de35ff9bbce07">Företogs val av fyra ledamöter att deltaga i talmansöverläggningarna; och blevo därtill utsedda:</textBlock>
    <textBlock id="i-3a7c68080d923ad0">herr Bergvall,</textBlock>
    <textBlock id="i-88d9bc9ccf76e6b9">» Skoglund i Doverstorp,</textBlock>
    <textBlock id="i-7f07f8178a0f2d23">» Svensson i Grönvik och</textBlock>
    <textBlock id="i-08bccbb6c23c2671">» Vougt,</textBlock>
  </contentBlock>
  <contentBlock page="7" id="i-1132101b4c10d1e8">
    <textBlock id="i-b8a3ca81c29023ad">en var med 143 röster.</textBlock>
  </contentBlock>
  <contentBlock page="7" id="i-13baff065c7192ce">
    <textBlock id="i-aace4149f99434b9">$ 5.</textBlock>
  </contentBlock>
  <contentBlock page="7" id="i-9b1eebd34b797fe3">
    <textBlock id="i-48359d5ace99e217">Anställdes val av två ledamöter, vilka jämte två ledamöter av första kammaren skulle hava inseende över riksdagens kansli; och blevo därtill valda:</textBlock>
    <textBlock id="i-a6cd7dd380919da6">herr Eriksson i Stockholm och</textBlock>
    <textBlock id="i-f9c3fb52c0e6a862">» Persson i Falla,</textBlock>
  </contentBlock>
  <contentBlock page="7" id="i-32e2f1040592f2e9">
    <textBlock id="i-2c99e8308a16c3d5">en var med 129 röster.</textBlock>
  </contentBlock>
  <contentBlock page="7" id="i-526ef299da761d4d">
    <textBlock id="i-5e2e2c4079582377">$ 6.</textBlock>
  </contentBlock>
  <contentBlock page="7" id="i-7430cbf4ddba6720">
    <textBlock id="i-063316bf82e0598c">Vid nu företaget val av åtta ledamöter att jämte herr talmannen tillsätta kammarens kanslipersonal och vaktbetjäning blevo därtill utsedda:</textBlock>
    <textBlock id="i-473fbe07edbf9886">herr Hall,</textBlock>
    <textBlock id="i-a4828f71957726d0">» Hermansson,</textBlock>
    <textBlock id="i-01a94b15a2859a67">» Kilbom,</textBlock>
    <textBlock id="i-2b0df902b72b6553">» Mosesson,</textBlock>
    <textBlock id="i-d4b99b457d205b5a">» Pettersson i Rosta,</textBlock>
    <textBlock id="i-d288eee677167d17">» Svensson i Grönvik,</textBlock>
    <textBlock id="i-0705697b760bc653">» Thorell och</textBlock>
    <textBlock id="i-0cb7e1537b9cb9d2">» Westerdahl,</textBlock>
  </contentBlock>
  <contentBlock page="7" id="i-c591a73a7c51ba34">
    <textBlock id="i-c15673e2c5637b97">en var med 104 röster.</textBlock>
  </contentBlock>
  <contentBlock page="8" id="i-52ff2ece09e74ad4">
    <textBlock id="i-0d83f7a984928892">Onsdagen den 12 januari 1944. Nr 1. 9</textBlock>
  </contentBlock>
  <contentBlock page="8" id="i-d5118d37456d4337">
    <textBlock id="i-a296dde9469481d5">8 7. Anställdes val av tre ledamöter att handhava vården om kammarens ekonomiska angelägenheter; och blevo därtill valda: herr Ändersson i Malmö, &gt;» Lundell och » Nilson i Eskilstuna, en var med 100 röster.</textBlock>
  </contentBlock>
  <contentBlock page="8" id="i-e1b998b518171570">
    <textBlock id="i-89204e6200387e54">88 I 8. Justerades protokollsutdrag angående de i $$ 4—7 här ovan omförmälda valen.</textBlock>
  </contentBlock>
  <contentBlock page="8" id="i-2e5e2f78ff050275">
    <textBlock id="i-fd6629b5dd081408">8 9.</textBlock>
  </contentBlock>
  <contentBlock page="8" id="i-6b0f7da320a3161a">
    <textBlock id="i-99ff3160f56c2882">Herr talmannen lämnade på begäran ordet till herr Hallén, som anförde: Interpellation. Herr talman! I sitt memorial med förslag till utredning angående riksdagens arbetsformer den 2 december 1943 uttalade konstitutionsutskottet, att det ansåg skyldighet böra införas för regeringen att vid riksdagens början förelägga denna en plan över de propositioner som äro att vänta under riksdagen. En sådan plan skulle enligt utskottets mening i första hand få betydelse för riksdagen själv och för dess utskott samt underlätta riksdagsarbetets organisation. Utskottet antog tillika, att därmed skulle erhållas en garanti för att regeringsledamöterna bättre än hittills varit fallet planlägga arbetet beträffande de ärenden som de ha för avsikt att föreslå Kungl. Maj:t att framlägga för riksdagen. Utskottet var beträffande dessa uttalanden enhälligt, och någon gensaga restes, såvitt jag vet, ej under kamrarnas debatter mot dem.</textBlock>
    <textBlock id="i-dd4c1e255d21f15b">Uppenbarligen vore det ur riksdagsarbetets synpunkt av stort värde att redan vid innevarande riksdag erhålla en sådan redogörelse som konstitutionsutskottet åsyftat med angivande tillika av den ungefärliga tidpunkt, då de olika propositionerna väntas komma att avlämnas. Givetvis är det med avseende på åtskilliga frågor omöjligt att nu med säkerhet bedöma, huruvida de komma att bliva föremål för propositioner eller ej. Likaledes måste det vara förenat med vissa svårigheter att nu angiva vid vilken tidpunkt planerade propositioner bliva färdiga att avlämnas. Det ligger sålunda i sakens natur, att en redogörelse för regeringens planer måste bliva försedd med åtskilliga reservationer. Men även så beskaffad borde en dylik redogörelse kunna bliva av stor betydelse. För att fullt ut göra åsyftad nytta borde emellertid redogörelsen komma riksdagen till handa snarast möjligt.</textBlock>
    <textBlock id="i-47ee0524f92359fc">Med stöd av vad nu anförts anhåller jag om kammarens tillstånd att till hans excellens herr statsministern framställa följande fråga:</textBlock>
    <textBlock id="i-ef9e3d917ae66ff8">Är Eders Excellens i tillfälle att med det snaraste lämna kammaren en redogörelse för de propositioner som äro att vänta under riksdagen?</textBlock>
  </contentBlock>
  <contentBlock page="8" id="i-64beaa17d80df5ab">
    <textBlock id="i-31f22119dedb7d58">Kammaren biföll denna anhållan.</textBlock>
  </contentBlock>
  <contentBlock page="8" id="i-a26bf355acef5b11">
    <textBlock id="i-9fb2b5e46134444a">$ 10.</textBlock>
    <textBlock id="i-22de9a039221dfbd">Till bordläggning anmäldes:</textBlock>
    <textBlock id="i-0b5f74c95e74d320">Kungl. Maj:ts under gårdagen på rikssalen avlämnade</textBlock>
    <textBlock id="i-7d62746edbce13b6">proposition, nr 1, angående statsverkets tillstånd och behov under budgetåret 1944/45;</textBlock>
    <textBlock id="i-74dc328cef17e28b">proposition, nr 2, angående utgifter å tilläggsstat IT till riksstaten för budgetåret 1943/44;</textBlock>
    <textBlock id="i-90439193fbd69caa">proposition, nr 3, angående fortsatt giltighet för förskottsstaten för försvarsväsendet ävensom allmänna förskottsstaten; och</textBlock>
    <textBlock id="i-84d8a47f007a444d">berättelse till 1944 års lagtima riksdag om vad i rikets styrelse sig tilldragit;</textBlock>
  </contentBlock>
  <contentBlock page="8" id="i-a1edf6b025c4d6f9">
    <textBlock id="i-9ad9184443230346">Andra kammarens protokoll 1944. Nr 1. 2</textBlock>
  </contentBlock>
  <contentBlock page="9" id="i-a466d905bc1eb000">
    <textBlock id="i-45c1e06e8409dd7f">10 Nr 1. Onsdagen den 12 januari 1944.</textBlock>
  </contentBlock>
  <contentBlock page="9" id="i-7b26b8d602d15c2b">
    <textBlock id="i-fd04b9ad342a5dc1">riksdagens år 1943 församlade revisorers berättelser:</textBlock>
    <textBlock id="i-e9b3fdfb96add268">om granskning av statsverkets jämte därtill hörande fonders tillstånd, styrelse och förvaltning för tiden 1 juli 1942—30 juni 1943;</textBlock>
    <textBlock id="i-6fdd04bc1ffab385">angående riksbanken; och</textBlock>
    <textBlock id="i-2809ba49774df25c">om granskning av riksgäldskontorets tillstånd och förvaltning för tiden 1 Juli 1942—30 juni 1943 m. m.;</textBlock>
    <textBlock id="i-ec42937bd5020d39">Justitieombudsmannens ämbetsberättelse samt tryckfrihetskommitténs berättelse; och</textBlock>
    <textBlock id="i-12b6c105cdd09931">militieombudsmannens ämbetsberättelse.</textBlock>
  </contentBlock>
  <contentBlock page="9" id="i-e485fa2c042be9f7">
    <textBlock id="i-24dec670e8b6c0c8">&amp; Il.</textBlock>
  </contentBlock>
  <contentBlock page="9" id="i-3e7662768dd57130">
    <textBlock id="i-95797478e5d50c0f">Herr förste vice talmannen erhöll på begäran ordet och yttrade: Herr talman! Jag hemställer, att kammaren ville besluta, att Kungl. Maj:ts propositioner, nr 1, angående statsverkets tillstånd och behov under budgetåret 1944/ 45, nr 2, angående utgifter i tilläggsstat IT till riksstaten för budgetåret 1943/ 44 och, nr 3, angående fortsatt giltighet för förskottsstaten för försvarsväsendet ävensom allmänna förskottsstaten måtte i nu nämnd ordning uppföras sist på föredragningslistan för nästa sammanträde.</textBlock>
  </contentBlock>
  <contentBlock page="9" id="i-2347b88854564240">
    <textBlock id="i-85178d6f1cc05359">Denna hemställan bifölls.</textBlock>
  </contentBlock>
  <contentBlock page="9" id="i-63ccd0ae087015c4">
    <textBlock id="i-e2953253384b3894">PR jaé po</textBlock>
  </contentBlock>
  <contentBlock page="9" id="i-9b59574831e5f142">
    <textBlock id="i-1704480565c22bb0">Justerades protokollsutdrag. 8 13.</textBlock>
  </contentBlock>
  <contentBlock page="9" id="i-ad695d2420b71a77">
    <textBlock id="i-12928556da243830">Avlämnades följande motioner, nämligen av:</textBlock>
    <textBlock id="i-28063411b84dccf6">herrar Wallentheim och Lundberg i Uppsala, nr 1, angående utredning om rätt för kommun att bevilja stipendier eller andra bidrag för studieändamål;</textBlock>
    <textBlock id="i-bb078abddf4cea74">herr Holmgren, nr 2, om anslag till anläggande av en idrottshall vid Karlskrona örlogsstation;</textBlock>
    <textBlock id="i-a28ec8fae952cecc">herr Åkerström m. fl., nr 3, angående utredning av frågan om avgiftsfri anstaltsvård för lungtuberkulösa;</textBlock>
    <textBlock id="i-a0e5ba3e8fff0bb0">herr Åkerström, nr 4, angående viss ändring i grunderna för statsbidrag till den enskilda väghållningen;</textBlock>
    <textBlock id="i-f5c3c6d44e23a750">herr Holmgren, nr 5, om införande av kommunal skatt för kattor;</textBlock>
    <textBlock id="i-6c59d9111e23d48e">herr Hallén, nr 6, om årligt understöd åt folkskolläraren Axel Anderssons änka Alma Charlotta Andersson;</textBlock>
    <textBlock id="i-f4ef4df38326c6fd">herr Åkerström, nr 7, angående utredning rörande lagstiftning om företagarepension;</textBlock>
    <textBlock id="i-b1c5cc39a3f4452b">fru Nordgren, nr 8, angående utredning av frågan om ersättning av allmänna medel åt av allmän åklagare åtalad person, som frikännes, för hans kostnader för inställelsen vid domstol;</textBlock>
    <textBlock id="i-80ccef279e86859d">fru Rydh Munck af Rosenschöld m. fl., nr 9, om försäljning av kronan tillhöriga ?/, mantal Enbogen nr 1 i Åre socken; och</textBlock>
    <textBlock id="i-804bb7cb64f0d0d2">fru Nordgren, nr 10, angående skapande av skydd för trafikehaufförer, under deras yrkesutövning, mot överfall och våld från passagerares sida.</textBlock>
  </contentBlock>
  <contentBlock page="9" id="i-5af587cdcb867e38">
    <textBlock id="i-6eab259ce67e4bff">Dessa motioner bordlades.</textBlock>
  </contentBlock>
  <contentBlock page="9" id="i-274b737ae4353452">
    <textBlock id="i-0f972a71c680d674">Kammarens ledamöter åtskildes härefter kl. 11.41 fm. TITn fidem Sune Norrman.</textBlock>
  </contentBlock>
  <contentBlock page="9" id="i-3d1df54885abfce7">
    <textBlock id="i-166ef29aefdaa909"> </textBlock>
  </contentBlock>
  <contentBlock page="9" id="i-70a6a980c0591efe">
    <textBlock id="i-71b66cfb3b14a770">Stockholm 1944. Kungl. Boktryckeriet P. A. Norstedt &amp; Söner. 440278</textBlock>
  </contentBlock>
</protocol>
