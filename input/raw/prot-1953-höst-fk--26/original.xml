<protocol id="prot-1953-höst-fk--26">
  <contentBlock page="0" id="i-a5da045548cc0f3f">
    <textBlock id="i-f6c82fb6b5cd09d9">RIKSDAGENS PROTOKOLL</textBlock>
  </contentBlock>
  <contentBlock page="0" id="i-bca37464b0cc4679">
    <textBlock id="i-d9d678ea581c23e8"> </textBlock>
  </contentBlock>
  <contentBlock page="0" id="i-eda7fddad36a64e4">
    <textBlock id="i-e145635d325b6559">1953 FÖRSTA KAMMAREN Nr 26</textBlock>
  </contentBlock>
  <contentBlock page="0" id="i-3efce0624bf57021">
    <textBlock id="i-51f0d57fd9d904c5"> </textBlock>
  </contentBlock>
  <contentBlock page="0" id="i-3f20ca2b7fe74b74">
    <textBlock id="i-ef7183e04bd2b79a">28 oktober.</textBlock>
  </contentBlock>
  <contentBlock page="0" id="i-c462c3aa985b789b">
    <textBlock id="i-474774efad772833">Debatter m. m.</textBlock>
  </contentBlock>
  <contentBlock page="0" id="i-37c2b1bd8906fe32">
    <textBlock id="i-d661d281fe79069c">Onsdagen den 28 oktober; Sid. Svar på fråga av herr Andersson, Axel, ang. rätt för nyhetsbyråerna till anonmymitetsskydt «cs: sz: zoo ce: nee äs are he a is a 6 36 Sd FR da 6 der Ar 2 Interpellationer: av herr Persson, Karl, ang. införselavgifterna å kraftfoder .... 3 av herr Ohlon, ang. principerna för vägoch vattenbyggnadsstyrelsens brobyggnadsverksamhet —«.sssossssssseree res s sera 4</textBlock>
  </contentBlock>
  <contentBlock page="0" id="i-2cf90d54793a8c78">
    <textBlock id="i-452082180a061fae">1 Första kammarens protokoll 1953. Nr 26.</textBlock>
  </contentBlock>
  <contentBlock page="1" id="i-291b059e90e3fccd">
    <textBlock id="i-d0336e2f54139ec6">2 Nr 26.</textBlock>
  </contentBlock>
  <contentBlock page="1" id="i-d2954543e481976b">
    <textBlock id="i-ed1b16488ede57dd">Onsdagen den 28 oktober 1953.</textBlock>
  </contentBlock>
  <contentBlock page="1" id="i-3019b6c287e45faa">
    <textBlock id="i-a149863d99fa9f36">Onsdagen den 28 oktober.</textBlock>
  </contentBlock>
  <contentBlock page="1" id="i-0094cefa56f5d302">
    <textBlock id="i-e21f32e27afe8ab2">Kammaren sammanträdde kl. 2 eftermiddagen.</textBlock>
  </contentBlock>
  <contentBlock page="1" id="i-ac81f25529b71e8f">
    <textBlock id="i-ed055d84f8e3ddc8">Justerades protokollen för den 19, 20 och 21 innevarande månad.</textBlock>
  </contentBlock>
  <contentBlock page="1" id="i-4d298d223cc9abc0">
    <textBlock id="i-ea4c121eff404ac1">Upplästes en till kammaren inkommen ansökning, som jämte därvid fogat läkarintyg var så lydande:</textBlock>
  </contentBlock>
  <contentBlock page="1" id="i-6902807a58b22aed">
    <textBlock id="i-c468823e52dd2310">Till riksdagens första kammare.</textBlock>
  </contentBlock>
  <contentBlock page="1" id="i-d7bf8b4834f53062">
    <textBlock id="i-02e3d51e4051f955">Med hänvisning till närslutna läkarintyg får jag härmed vördsamt anhålla om ledighet från riksdagsarbetet under den tid läkarintyget utvisar.</textBlock>
    <textBlock id="i-e9bf3e7d4ef751e6">Södergård, Hällabäck den 26/10 1953.</textBlock>
  </contentBlock>
  <contentBlock page="1" id="i-ac0142d2e2c17b5d">
    <textBlock id="i-206be01246a009bc">Gust. E. Andersson.</textBlock>
  </contentBlock>
  <contentBlock page="1" id="i-b85584d4acd1c28a">
    <textBlock id="i-8a6834900b76506a">Riksdagsman Gustav Andersson, Södergård, Hällabäck, är på grund av akut bronchit oförmögen att deltaga i riksdagsarbetet fr. o. m. den 27/10 t. o. m. den 2/11 1953, vilket härmed intygas.</textBlock>
    <textBlock id="i-35748375cf8e7546">Gislaved den 26/10 1933.</textBlock>
  </contentBlock>
  <contentBlock page="1" id="i-2dae3b82e5aa5734">
    <textBlock id="i-27b302a7771e27f5">Bo Ekström. Sjukstuguläkare.</textBlock>
  </contentBlock>
  <contentBlock page="1" id="i-99c12a2fb540e80a">
    <textBlock id="i-7c91d2f92e7ed0ab">Den begärda ledigheten beviljades.</textBlock>
  </contentBlock>
  <contentBlock page="1" id="i-953d53f25e99c02d">
    <textBlock id="i-fba220e9f5395bab">Ang. rätt för nyhetsbyråerna till anonymitetsskydd.</textBlock>
  </contentBlock>
  <contentBlock page="1" id="i-c7f409d5bd8893a9">
    <textBlock id="i-6ef8198205f19482">Jämlikt $ 20 av kammarens ordningsstadga hade herr Andersson, Axel, till herr statsrådet och chefen för justitiedepartementet framställt följande fråga: »Har herr statsrådet för avsikt att vidtaga sådana åtgärder att nyhetsbyråerna i tryckfrihetshänseende kommer att jämställas med tidningar och periodiska tidskrifter?»</textBlock>
  </contentBlock>
  <contentBlock page="1" id="i-7d1a021ef38b299b">
    <textBlock id="i-9ff86a9f2d99eb5a">Herr statsrådet och chefen för justitiedepartementet ZETTERBERG, som tillkännagivit, att han hade för avsikt att vid detta sammanträde besvara nämnda fråga, erhöll ordet och anförde: Herr talman! Herr Axel Andersson har frågat</textBlock>
  </contentBlock>
  <contentBlock page="1" id="i-35807bc5ec7c1e8b">
    <textBlock id="i-d1b2375a8227393f">om jag har för avsikt att vidtaga sådana åtgärder, att nyhetsbyråerna i tryckfrihetshänseende kommer att jämställas med tidningar och periodiska tidskriftör.</textBlock>
    <textBlock id="i-025a01ef1f158fdd">Denna fråga torde närmast vara föranledd av att Publicistklubben i en framställning, som har inkommit till justitiedepartementet den 13 oktober i år, gör gällande att enligt vad som visat sig under den senaste tiden nyhetsbyråernas verksamhet försvåras genom att tryckfrihetsförordningen ej bereder deras uppgiftslämnare samma skydd som tillkommer meddelare av uppgifter till tidningsredaktion. Med anledning av vad Publicistklubben anfört har jag den 23 oktober tillkallat tre sakkunniga för att inom departementet verkställa utredning av frågan om skydd för meddelandet av uppgifter till nyhetsbyrå ävensom därmed sammanhängande frågor. Enligt direktiven för utredningen skal till en början göras en undersökning av de svårigheter, som kan föreligga för nyhetsbyråerna i det ifrågavarande avseendet. Med utgångspunkt därifrån bör det sedan utredas, huru dessa svårigheter lämpligen skall kunna undanröjas, genom att jämställa nyhetsbyrå med tidningsredaktion eller på annat sätt.</textBlock>
  </contentBlock>
  <contentBlock page="1" id="i-f6330969e93836f0">
    <textBlock id="i-1821b75b19fc60b6">Herr ANDERSSON, AXEL, (fp): Herr talman! Jag ber att till herr statsrådet och chefen för justitiedepartementet få framföra mitt tack för det lämnade svaret.</textBlock>
    <textBlock id="i-342a8a6372478a38">Jag har därutöver bara att uttala min tillfredsställelse över att en utredning nu skall ske och med den sammansättning av sakkunniga som utredningen har fått. Det har ju på senare tid blivit mycket modernt med enmansutredningar som i allmänhet anförtros åt jurister. Såsom jag har sett den här saken är den inte så mycket ett juridiskt som ett journalistiskt problem, och det är därför med tillfredsställelse man ser att representanter för Publicistklubben och TT har kommit med i utredningen.</textBlock>
  </contentBlock>
  <contentBlock page="2" id="i-c8aeb760eb2f215d">
    <textBlock id="i-a1a80c4e99623312">Onsdagen den 28 oktober 1953.</textBlock>
  </contentBlock>
  <contentBlock page="2" id="i-9fc8c63428cdde58">
    <textBlock id="i-545d02393fadd967">Nr 26. 3</textBlock>
  </contentBlock>
  <contentBlock page="2" id="i-7a6735621b9192ad">
    <textBlock id="i-b5041cc3b995e442">Interpellation ang. införselavgifterna å kraftfoder.</textBlock>
  </contentBlock>
  <contentBlock page="2" id="i-cceda61751a33875">
    <textBlock id="i-c6c6ef7697482856">Med de förhållanden, som hittills har rått på detta område, har det onekligen varit litet besvärligt inte bara för nyhetsbyråerna, utan också för tidningsmännen, framför allt ute i landsorten. Där har ju tidningarna genom kontrakt, särskilt med TT, varit skyldiga att ställa sitt material till TT:s förfogande, och det har alltså gällt olika regler för det material, som medarbetarna har lämnat till tidningen, och det som har lämnats till TT. Jag hoppas att resultatet av utredningen skall bli sådant att de missförhållanden som nu onekligen råder skall försvinna.</textBlock>
  </contentBlock>
  <contentBlock page="2" id="i-20c2a44503882d1b">
    <textBlock id="i-7b7e8a6c1bff7e33">Överläggningen förklarades härmed</textBlock>
  </contentBlock>
  <contentBlock page="2" id="i-7b6aeffc24699aa7">
    <textBlock id="i-22c120576391e0d2">slutad.</textBlock>
  </contentBlock>
  <contentBlock page="2" id="i-3b0418874699ebcc">
    <textBlock id="i-b14645f1e68df83c">Föredrogs och lades till handlingarna den av bankoutskottet jämlikt $ 21 riksdagsstadgan gjorda anmälan, att till utskottet från fullmäktige i riksgäldskontoret inkommit framställning angående pension för f. d. städerskan vid riksdagshuset Karin Andersson, född Hedlund.</textBlock>
  </contentBlock>
  <contentBlock page="2" id="i-b5b75ba39e542918">
    <textBlock id="i-923cf23552af50dc">Interpellation ang. införselavgifterna å kraftfoder.</textBlock>
  </contentBlock>
  <contentBlock page="2" id="i-af6d233cf7c4926b">
    <textBlock id="i-2e183f98c1132a60">Herr PERSSON, KARL, (bf) erhöll på begäran ordet och yttrade: Herr talman! I årets jordbruksproposition begärde chefen för jordbruksdepartementet att få införa införselavgifter och inblandningstvång i kraftfodret för rapsoch senapsmjöl. Detta för att trygga avsättningen av avfallsprodukterna från den svenska oljeväxtodlingen. I statsrådets motivering framskymtade även avsikten att införa införselavgifter på vissa andra fodermedel. Sålunda skrev statsrådet att om det visade sig behövligt att uttaga införselavgifter på fodermedel den del av de därigenom influtna medlen, vilken beräknas falla på fodermedel som använts för produktion av exporterade ägg, efter förslag av jordbruksnämnden bör restitueras och överföras till Sveriges exportoch importförening för ägg. Jordbruksutskottet ändrade det så till vida, att Kungl. Maj:t</textBlock>
  </contentBlock>
  <contentBlock page="2" id="i-9d084d37de9b3ce5">
    <textBlock id="i-31ef03608e41e364">skall äga att under regleringsåret av importavgifterna på fodermedel = till äggregleringen anvisa vad som kan befinnas behövligt och skäligt med hänsyn till hur stor del av dessa medel som kan beräknas falla på äggproduktionen.</textBlock>
    <textBlock id="i-a83f711638225b69">Detta var en viss förbättring gentemot propositionen, men kvar står dock att äggproducenterna inte kan få någon ersättning för det genom införselavgifterna eventuellt stigande priset på inhemska fodermedel, och detta i ett läge med ett för produktionsåret sänkt äggpris.</textBlock>
    <textBlock id="i-4677020d4abd270e">Den 30 juni har Kungl. Maj:t utfärdat kungörelse och givit statens jordbruksnämnd fullmakt att införa införselavgifter med högst 8 kr. per 100 kg på alla slag av fodermedel med undantag av sådana av animaliskt ursprung samt mineralfoder.</textBlock>
    <textBlock id="i-a37478855332ae0d">Den 3 augusti har statens jordbruksnämnd fastställt införselavgifter med 3 kr. per 100 kg för durra och hirs samt foderkakor och fodermjöl av raps, rybs och senap, med 4 kr. per 100 kg för kakor eller mjöl av andra oljeväxter samt med 5 kr. per 100 kg för kli, majs och annan fodersäd.</textBlock>
    <textBlock id="i-dbb6bb50a5e29e37">Bland de mindre jordbrukarna har det väckt förvåning och misstämning med denna, som det anses, onödiga fördyring av så gott som alla fodermedel. Visserligen har införselavgifterna knappast ännu inverkat på priset på inhemsk fodersäd på grund av överskottet på fodersäd inom landet, men avsikten är givetvis att den svenskodlade fodersäden skall på detta sätt fördyras i jämnhöjd med importerad plus införselavgifterna. Småbrukarna är sedan gammalt vana vid att inköpa såväl fodersäd som framför allt annat kraftfoder och med hjälp härav producera animalier och kan icke undvara denna näringsgren för sin existens. Genom de nämnda avgifterna får de betala på två sätt för sin rörelse, dels genom införselavgifterna och dels genom de något senare genomförda slaktdjursavgifterna. Till skillnad från slaktdjursavgifterna, som bland svinoch slaktdjursproducenterna drabbar alla i förhållande till deras produktion, blir det de, som behöver köpa proportionsvis</textBlock>
  </contentBlock>
  <contentBlock page="3" id="i-87dc82f1b98f404e">
    <textBlock id="i-554d11b53bb96d94">4 Nr 26.</textBlock>
  </contentBlock>
  <contentBlock page="3" id="i-1a040a59adcdb886">
    <textBlock id="i-91b6ddbb811a61b7">Onsdagen den 28 oktober 1953.</textBlock>
  </contentBlock>
  <contentBlock page="3" id="i-c02823dcd4b3b0af">
    <textBlock id="i-0eacec0dbc33a073">Interpellation ang. principerna för vägoch vattenbyggnadsstyrelsens brobyggnads-</textBlock>
  </contentBlock>
  <contentBlock page="3" id="i-f3477347a8e2a190">
    <textBlock id="i-480ec75cc8fbde79">verksamhet.</textBlock>
  </contentBlock>
  <contentBlock page="3" id="i-8e73c0666be31baa">
    <textBlock id="i-c0044ed05be968cd">mest foder, som får betala mest i form av införselavgifter, och detta är de mindre jordbrukarna.</textBlock>
    <textBlock id="i-ba4fff7310254763">Högvärdigt äggviterikt kraftfoder torde inte helt kunna undvaras om mjölkproduktionen skall kunna drivas rationellt. Ungefär detsamma torde under vissa förhållanden kunna sägas om majs i hönsfoderblandningarna. Det är långt ifrån säkert att avsättningen av hemmaodlad fodersäd gynnas genom att man fördyrar produktionen genom införselavgifter på sådant foder som för kompletteringsändamål ändå i viss utsträckning måste importeras. Om produktionen går med sämre ekonomiskt resultat och måste minskas, kan det motsatta inträffa. Det är inte heller utan vidare klart att en fullt effektivt driven produktion som lämnar så stort utbyte att en del kan exporteras — låt vara till något lägre pris -— är ur jordbruksekonomisk eller nationalekonomisk synpunkt sämre än en genom fördyring strypt produktion, som endast är tillräcklig för konsumtionen inom landet.</textBlock>
    <textBlock id="i-c97333ecd1654375">Frånsett orättvisan blir det för den enskilde småbrukaren en försämrad lönsamhet, om han inte genom en hög produktion kan nyttiggöra sin och familjens arbetskraft, vilket på relativt kort tid kan leda till att det uppväxande släktet försvinner från och kan för alltid förloras för jordbruket.</textBlock>
    <textBlock id="i-3f7ef4ffbef2cf40">Går vi ut ifrån att vi måste acceptera ett exportöverskott, är det bara fråga om ett sätt att rättvist fördela kostnaden för att få ut detta överskott. En bättre fördelningsgrund kan man säga att förmalningsavgiften på brödsäd och slaktdjursavgiften är, därför att dessa drabbar alla producenter av varan lika i förhållande till deras produktion. Detsamma kan man tyvärr ej säga om införselavgifterna på importfoder, där det endast är de, som behöver köpa foder, som får betala.</textBlock>
    <textBlock id="i-5d75cba5581b9705">Eftersom det inte blivit tillräckligt klarlagt hur det förhåller sig med de hithörande spörsmålen och det ute i bygderna råder stor oklarhet, har jag tagit mig friheten att framställa interpellation i ämnet.</textBlock>
  </contentBlock>
  <contentBlock page="3" id="i-6f158918d003859d">
    <textBlock id="i-b21bac0b2872071f">Med hänvisning till det anförda anhåller jag om kammarens tillstånd att till statsrådet och chefen för jordbruksdepartementet få framställa följande spörsmål:</textBlock>
    <textBlock id="i-2ad00784cb871bf6">Vill statsrådet lämna en redogörelse för omständigheterna kring de införda införselavgifterna på kraftfoder och motiveringen för desamma?</textBlock>
  </contentBlock>
  <contentBlock page="3" id="i-4249c5619bffeb27">
    <textBlock id="i-3e8ae151da9fdeb2">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="3" id="i-c0432ba2cfa56137">
    <textBlock id="i-fec38ce776fbdd98">Interpellation ang. principerna för vägoch vattenbyggnadsstyrelsens brobyggnadsverksamhet.</textBlock>
  </contentBlock>
  <contentBlock page="3" id="i-dfd2c88e06a94723">
    <textBlock id="i-dda0abb79363b68a">Ordet lämnades härefter på begäran till herr OHLON (fp), som anförde: Herr talman! På senaste tiden har vägoch vattenbyggnadsstyrelsen av professor S. O. Asplund vid Chalmers tekniska högskola utsatts för stark kritik beträffande de, enligt kritikerns mening, alltför stränga krav, som uppställts för kronans brobyggnader, krav som medfört onödiga merkostnader för statsverket av betydande storleksordning. Kritiken har besvarats av vägoch vattenbyggnadsstyrelsen, enligt min uppfattning dock ej på ett tillfredsställande sätt. Med anledning av de motsättningar, som sålunda framträtt, får jag hemställa om första kammarens tillstånd att till statsrådet och chefen för kommunikationsdepartementet få ställa följande fråga:</textBlock>
    <textBlock id="i-0e63aa3b73d01c12">Har herr statsrådet för avsikt att ombesörja en undersökning, huruvida de principer, som vägoch vattenbyggnadsstyrelsen tillämpar vid sin brobyggnadsverksamhet, kan anses vara tillfredsställande?</textBlock>
  </contentBlock>
  <contentBlock page="3" id="i-4662f0e58d12dc98">
    <textBlock id="i-c6525cc4b6a07ce3">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="3" id="i-68b979597d632524">
    <textBlock id="i-415bae23e836fa3c">Justerades ett protokollsutdrag för denna dag, varefter kammarens sammanträde avslutades kl. 2.14 eftermiddagen.</textBlock>
  </contentBlock>
  <contentBlock page="3" id="i-a7be492ae320834f">
    <textBlock id="i-88488338ab601e11">In fidem</textBlock>
  </contentBlock>
  <contentBlock page="3" id="i-8d0b5a8e32eb3efa">
    <textBlock id="i-26719aa9036901de">G. H. Berggren.</textBlock>
  </contentBlock>
  <contentBlock page="3" id="i-de1dea7bd883fd7b">
    <textBlock id="i-77ab389e2c65b6c2">Stockholm 1953. Kungl. Boktryckeriet P. A. Norstedt &amp; Söner 532695</textBlock>
  </contentBlock>
</protocol>
