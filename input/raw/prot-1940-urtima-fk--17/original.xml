<protocol id="prot-1940-urtima-fk--17">
  <contentBlock page="0" id="i-6699709d7a987526">
    <textBlock id="i-7acb05f6d341bd9f">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-e314cd7bfb75e674">
    <textBlock id="i-2d5d960b3984ec92">1940. Första kammaren. Nr 17.</textBlock>
  </contentBlock>
  <contentBlock page="0" id="i-98fec915c41f0802">
    <textBlock id="i-c51c919602167bab"> </textBlock>
  </contentBlock>
  <contentBlock page="0" id="i-53c6eccf48f49530">
    <textBlock id="i-95909be24c1cbf79"> </textBlock>
  </contentBlock>
  <contentBlock page="0" id="i-7a54eabce1f86299">
    <textBlock id="i-9fb669e34eb9aadd">Tisdagen den 26 november.</textBlock>
  </contentBlock>
  <contentBlock page="0" id="i-19214d1a2d22e75e">
    <textBlock id="i-b6c44df0f225b26f">Kammaren sammanträdde kl. 4 e. m.</textBlock>
  </contentBlock>
  <contentBlock page="0" id="i-914a103afb455e35">
    <textBlock id="i-3c90d9cb0b084812">Herr statsrådet Möller avlämnade Kungl. Maj:ts propositioner:</textBlock>
    <textBlock id="i-836e84c75aa9c4bf">nr 41, angående anskaffande av vissa motorbrandsprutor för industriens behov;</textBlock>
    <textBlock id="i-0229ff8d8ceaed4a">nr 64, angående försäljning av mark från vissa kronoegendomar m. m.; samt</textBlock>
    <textBlock id="i-2a8aa9f8a4212a85">nr 67, angående anvisande av vissa anslag till det civila luftskyddet.</textBlock>
  </contentBlock>
  <contentBlock page="0" id="i-b8419ce06996bb56">
    <textBlock id="i-a051f8fd0ce75750">Herr förste vice talmannen erhöll på begäran ordet och anförde: Herr talman! Jag får hemställa, att kammaren för sin del måtte besluta, att andra särskilda utskottet skall behandla Kungl. Maj:ts nu avlämnade propositioner nr 41, angående anskaffande av vissa motorbrandsprutor för industriens behov, nr 64, angående försäljning av mark från vissa kronoegendomar m. m., samt nr 67, angående anvisande av vissa anslag till det civila luftskyddet, ävensom de ytterligare framställningar, som kunna komma att av Kungl. Maj:t eller i enskilda motioner göras i dessa ämnen eller andra i oskiljaktigt sammanhang därmed stående frågor.</textBlock>
    <textBlock id="i-d7c22f512396d582">Tillika hemställer jag, att andra kammaren måtte inbjudas att förena sig med första kammaren i detta beslut.</textBlock>
  </contentBlock>
  <contentBlock page="0" id="i-fb7516b618b43c61">
    <textBlock id="i-eedd4880a3382397">Härtill lämnade kammaren sitt bifall.</textBlock>
  </contentBlock>
  <contentBlock page="0" id="i-de04901e0e5099f3">
    <textBlock id="i-6672a269a901e874">Ett protokollsutdrag i ämnet justerades och avsändes till andra kammaren.</textBlock>
  </contentBlock>
  <contentBlock page="0" id="i-7161d8ecb2692208">
    <textBlock id="i-68b4ff9db8976f66">Justerades protokollen för den 19, 20 och 23 innevarande månad.</textBlock>
  </contentBlock>
  <contentBlock page="0" id="i-484499c9e278284a">
    <textBlock id="i-3d044dd8883b565e">Upplästes ett från andra kammaren ankommet protokollsutdrag, nr 179, utvisande att nämnda kammare förenat sig med första kammaren i dess beslut att andra särskilda utskottet skulle behandla Kungl. Maj:ts propositioner, nr 65, angående reglering av vissa arvoden m. m., och nr 66, angående kristilllägg åt vissa befattningshavare i statens tjänst m. fl., m. m.</textBlock>
  </contentBlock>
  <contentBlock page="0" id="i-cc6aedbeb2f01b00">
    <textBlock id="i-3d063d003186b75d">. Berörda kungl. propositioner, som härefter föredrogos var för sig, hänvisades till andra särskilda utskottet.</textBlock>
  </contentBlock>
  <contentBlock page="0" id="i-3e4177a1be42bf1a">
    <textBlock id="i-331083ed1436d43a">Föredrogs herr Linderots anhållan att få till hans excellens herr statsministern Hansson framställa spörsmål angående vissa statliga krisorgans sammansättning m. m.</textBlock>
  </contentBlock>
  <contentBlock page="0" id="i-d285a7fad3638e15">
    <textBlock id="i-b7d4e98db4162478">| På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="0" id="i-837b08a555504126">
    <textBlock id="i-1692195ba509578e">Första kammarens protokoll vid urtima riksdagen 1940. Nr 17. 1</textBlock>
  </contentBlock>
  <contentBlock page="1" id="i-e7d4eee52e2174e1">
    <textBlock id="i-bb4c4d4ec2d86e47">2 Nr 17. Onsdagen den 27 november 1940.</textBlock>
  </contentBlock>
  <contentBlock page="1" id="i-0fa22b62bf07ef0c">
    <textBlock id="i-fb89db61eb78d6aa">Föredrogos, men bordlades ånyo på flera ledamöters begäran första särskilda utskottets utlåtanden nr 8 och 9, andra särskilda utskottets utlåtande nr 53 samt tredje särskilda utskottets utlåtande nr 19.</textBlock>
  </contentBlock>
  <contentBlock page="1" id="i-ee150c2f26ad21f5">
    <textBlock id="i-7080c58c9250fc61"> </textBlock>
  </contentBlock>
  <contentBlock page="1" id="i-9dcf772cb25801b7">
    <textBlock id="i-a88936213903dd52">Vid föredragning av Kungl. Maj:ts denna dag avlämnade propositioner nr 41, 64 och 67 blevo desamma på begäran bordlagda.</textBlock>
  </contentBlock>
  <contentBlock page="1" id="i-d6404d7a7101c8c5">
    <textBlock id="i-5145a2ef3743769b"> </textBlock>
  </contentBlock>
  <contentBlock page="1" id="i-6b5ec4b9cadd26dc">
    <textBlock id="i-18b238bb9d7fc3a4">Herr Lindhagen väckte nedannämnda motioner:</textBlock>
    <textBlock id="i-8ec4c58285108c0d">nr 28, i anledning av Kungl. Maj:ts proposition angående ytterligare anslag till flottans ersättningsbyggnad; och</textBlock>
    <textBlock id="i-0a4f5299e3f05737">nr 29, i samma ämne.</textBlock>
  </contentBlock>
  <contentBlock page="1" id="i-eb1fb940b9a94392">
    <textBlock id="i-c29125292552de25">Motionerna blevo på begäran bordlagda.</textBlock>
  </contentBlock>
  <contentBlock page="1" id="i-03130f3b629d4ac9">
    <textBlock id="i-259c6c9d2cda8ff7">Justerades ett ytterligare protokollsutdrag för denna dag, varefter kammarens sammanträde avslutades kl. 4.05 e. m.</textBlock>
  </contentBlock>
  <contentBlock page="1" id="i-3e8ee6f1bcd0e4a5">
    <textBlock id="i-e54a359770850186">In fidem G. H. Berggren.</textBlock>
  </contentBlock>
  <contentBlock page="1" id="i-5320efc32a46955f">
    <textBlock id="i-d5855c99f9178adf">Onsdagen den 27 november.</textBlock>
  </contentBlock>
  <contentBlock page="1" id="i-ebecb34a81576daf">
    <textBlock id="i-8cc1b88e1a76fea0">Kammaren sammanträdde kl. 11 f. m.</textBlock>
  </contentBlock>
  <contentBlock page="1" id="i-9d596af82b4abf66">
    <textBlock id="i-4ad1310c35e51200">Herr statsrådet Westman avlämnade Kungl. Maj:ts propositioner:</textBlock>
    <textBlock id="i-b0886d0a30ecbce5">nr 69, angående anslag å tilläggsstat I till förlagskapital för inköp av förnödenheter m. m.;</textBlock>
    <textBlock id="i-ffb0709054dfdc1c">nr 71, angående anslag till ytterligare förlagskapital för Svenska gengasaktiebolaget; samt</textBlock>
    <textBlock id="i-41d4db32cff2c720">nr 72, angående reglering av vedproduktionen.</textBlock>
  </contentBlock>
  <contentBlock page="1" id="i-b41301e0e91aabb9">
    <textBlock id="i-f2ade6c7777548ee"> </textBlock>
  </contentBlock>
  <contentBlock page="1" id="i-5bbedac09ebd9f20">
    <textBlock id="i-db7f1da783f4a4e2">Herr statsrådet Domö avlämnade Kungl. Maj:ts proposition nr 70, angående anslag till torvberedning å vissa staten tillhöriga mossar.</textBlock>
  </contentBlock>
  <contentBlock page="1" id="i-0d3f776feb6169c9">
    <textBlock id="i-c3c499d8e811f8df">Herr förste vice talmannen erhöll på begäran ordet och anförde: Herr talman! Jag får hemställa, att kammaren för sin del måtte besluta, att andra särskilda utskottet skall behandla Kungl. Maj:ts nu avlämnade propositioner nr 69, angående anslag å tilläggsstat I till förlagskapital för inköp av förnödenheter m. m., nr 70, angående anslag till torvberedning å vissa staten tillhöriga mossar, nr 71, angående anslag till ytterligare förlagskapital för Svenska gengasaktiebolaget, samt nr 72, angående reglering av vedproduktionen, ävensom de ytterligare framställningar, som kunna komma att av Kungl. Maj:t eller i enskilda motioner göras i dessa ämnen eller andra i oskiljaktigt sammanhang därmed stående frågor.</textBlock>
    <textBlock id="i-86027aca08e65f44">Tillika hemställer jag, att andra kammaren måtte inbjudas att förena sig med första kammaren i detta beslut.</textBlock>
  </contentBlock>
  <contentBlock page="1" id="i-b1f16c3cab896206">
    <textBlock id="i-4d5128c63e05e38e">Härtill lämnade kammaren sitt bifall. Ett protokollsutdrag i ämnet justerades och avsändes till andra kammaren.</textBlock>
  </contentBlock>
  <contentBlock page="2" id="i-14dfe8fdd06ba984">
    <textBlock id="i-e2ac62d8c4b31fd6">Onsdagen den 27 november 1940. Nr 17. 3</textBlock>
  </contentBlock>
  <contentBlock page="2" id="i-af39e96eaaad10c5">
    <textBlock id="i-4c9c0eb86039257d">Jämlikt 8 20 av kammarens ordningsstadga hade herr Wistrand till herr Ang. dödandet statsrådet och chefen för justitiedepartementet framställt följande frågor: »Har a for komna herr statsrådet, med hänsyn till de ökade faror för rättsförlust, vilka uppstå AROENGAr: på grund av med krig sammanhängande förhållanden för innehavare av värdehandlingar, för avsikt att låta verkställa en allmän översyn av gällande lagstiftning om dödande av förkomna handlingar? .</textBlock>
    <textBlock id="i-cf3df880331d2aab">Därest tidpunkten för en sådan översyn för närvarande icke anses lämplig, har herr statsrådet för avsikt att föreslå en ändring i nu gällande lagstiftning, som möjliggör att däri avsedda dödningsförfarande må komma till tillämpning jämväl i fråga om obligationer?»</textBlock>
  </contentBlock>
  <contentBlock page="2" id="i-2aa192b572df8ee4">
    <textBlock id="i-b887c578dc231dc1">Ordet lämnades till herr statsrådet och chefen för justitiedepartementet Westman, som enligt å föredragningslistan gjord anteckning komme att vid detta sammanträde besvara nämnda frågor och nu yttrade: Herr talman! Herr Wistrand har till mig riktat följande frågor:</textBlock>
    <textBlock id="i-8e306821ceec1200">Har herr statsrådet, med hänsyn till de ökade faror för rättsförlust, vilka uppstå på grund av med krig sammanhängande förhållanden för innehavare av värdehandlingar, för avsikt att låta verkställa en allmän översyn av gällande lagstiftning om dödande av förkomna handlingar?</textBlock>
    <textBlock id="i-6281ed98466f5c29">Därest tidpunkten för en sådan översyn f. n. icke anses lämplig, har herr statsrådet för avsikt att föreslå en ändring i nu gällande lagstiftning, som möjliggör att däri avsedda dödningsförfarande må komma till tillämpning jämväl i fråga om obligationer?</textBlock>
    <textBlock id="i-47dc1ea28f363fde">Mitt svar härå är följande:</textBlock>
    <textBlock id="i-cb8882eb309c829e">Det är sannolikt, att i händelse av krig erfordras särskilda bestämmelser om dödning av värdehandlingar, bland annat i syfte att tillförsäkra innehavarna av förstörda värdehandlingar möjlighet att utan alltför långt dröjsmål få lyfta sin avkastning. Sådana bestämmelser torde böra vara tidsbegränsade och icke gå utöver situationens krav. Inom justitiedepartementet undersökes för närvarande, huruvida det är lämpligt att lagstiftning i ämnet genomföres på förhand eller om man bör vänta med lagstiftningen för att kunna avpassa den efter en situation, som närmare kan bedömas.</textBlock>
    <textBlock id="i-7d70c5e5a7af6125">Vad särskilt angår obligationer kunna som bekant sådana värdehandlingar överhuvud taget icke dödas enligt gällande lagstiftning. Förslag om ändrade bestämmelser i denna del har utarbetats. På grund av sitt sammanhang med den större frågan, i vilken ordning dödning av värdehandlingar i allmänhet må ske efter förstörelse under krig, har frågan icke ännu förelagts riksdagen.</textBlock>
    <textBlock id="i-c9b23134ffaa96ea">Inom justitiedepartementet ägnas dessa lagstiftningsfrågor fortsatt intresse.</textBlock>
  </contentBlock>
  <contentBlock page="2" id="i-a6a11cefa3247fa1">
    <textBlock id="i-cd013258e63358e5">Herr Wistrand: Herr talman! Jag skall be att få tacka herr statsrådet för svaret, vilket jag från mina utgångspunkter anser mig kunna ha rättighet att tolka i gynnsam riktning. Frågan om ett system, som möjliggör dödning av obligationer, måste under en krigstid vara mycket trängande, och för min del skulle jag anse det önskvärt, att man kunde verkställa en sådan översyn av gällande lagstiftning om dödande av värdehandlingar, att man redan på förhand kunde någorlunda klart fastställa, vilka åtgärder som vore nödvändiga att vidtaga för säkrande av innehavares rätt i händelse av krigsskada. Jag medger att det härför kan möta mycket stora svårigheter, men även om en allmän översyn skulle stöta på avgörande hinder, hoppas jag dock att man åtminstone även för innehavare av obligationer möjliggör samma rätt, som med nuvarande lagstiftning förefinnes för besittare av andra värdehandlingar. I en så riskfylld situation som för närvarande torde man knappast stå till svars med att obligationer komma i en undantagsställning gentemot andra värdehandlingar, och de förutsättningar, som på sin tid föranledde, att obligationer</textBlock>
  </contentBlock>
  <contentBlock page="3" id="i-a111d1e3541f889b">
    <textBlock id="i-c81b3c5f93fed342">4 Nr 17. Onsdagen den 27 november 1940.</textBlock>
  </contentBlock>
  <contentBlock page="3" id="i-a75ecd714ab9966a">
    <textBlock id="i-d1f39493236e5549">Ang. dödandet av förekomna handlingar. (Forts.) undantogos, torde ej längre vara för handen, i varje fall icke i samma grad som tidigare.</textBlock>
    <textBlock id="i-13284fbfe0e3d177">Till slut vill jag också framhålla, herr talman, att jag anser detta vara en synnerligen viktig fråga. Man behöver ju bara tänka sig vad det skulle innebära, om en av våra banker finge sina kassavalv bombade och alla de handlingar, som allmänheten — icke minst fonder, stiftelser, pensionskassor o. s. v. — där hade förvarade, skulle gå förlorade utan att man ens hade någon rättslig möjlighet att få obligationer dödade på samma sätt som vanliga handlingar. Jag är därför tacksam för att man inom justitiedepartementet har sin uppmärksamhet riktad på denna synnerligen viktiga fråga och hoppas, att man fullföljer arbetet så, att man om inte förr så till nästa års riksdag skulle kunna vänta en proposition i ärendet.</textBlock>
  </contentBlock>
  <contentBlock page="3" id="i-97b4cc03a03a08e9">
    <textBlock id="i-4f181d31e9b45b19">Upplästes ett från andra kammaren ankommet protokollsutdrag, nr 180, utvisande att nämnda kammare förenat sig med första kammaren i dess beslut att andra särskilda utskottet skulle behandla Kungl. Maj:ts propositioner nr 41, angående anskaffande av vissa motorbrandsprutor för industriens behov, nr 64, angående försäljning av mark från vissa kronoegendomar m. m., samt nr 67, angående anvisande av vissa anslag till det civila luftskyddet, m. m.</textBlock>
  </contentBlock>
  <contentBlock page="3" id="i-5ec64d1ca19469ba">
    <textBlock id="i-bfe8e4f9687c47d8">Berörda kungl. propositioner, som härefter föredrogos var för sig, hänvisades till andra särskilda utskottet.</textBlock>
  </contentBlock>
  <contentBlock page="3" id="i-e600896a022bf351">
    <textBlock id="i-3668266a45a19841">Föredrogs herr Lindhagens motion, nr 28, i anledning av Kungl. Maj:ts proposition angående ytterligare anslag till flottans ersättningsbyggnad.</textBlock>
  </contentBlock>
  <contentBlock page="3" id="i-97216922d4102bb0">
    <textBlock id="i-b7471cd81187e6d1">Herr Lindhagen: Herr talman! Jag har från presidiet fått meddelande, att det icke kan medgiva remiss till utskott av den nu föredragna motionen, såvitt rör det tredje yrkandet, och att den följande motionen, nr 29, icke alls får väckas. Sekreteraren har för mig förklarat, att anledningen är den, att grundlagen förbjuder att det vid urtima riksdag väckes annan motion än som har sammanhang med en kungl. proposition. »Så länge det inte finns en kungl. proposition om fredens idé», sade han, »får vid den urtima riksdagen icke väckas någon motion som berör fredens idé.»</textBlock>
    <textBlock id="i-8d1b0910c3e3e464">En brutalare ordning och ett futtigare efterliknande av stormakternas krossande av alla gudomliga lagar får man leta efter. Det är dock tillåtet att vid urtima riksdag framställa till statsråd vilka interpellationer och enkla frågor som helst. Således får en riksdagsman eller riksdagskvinna vid denna riksdag icke motionera men väl interpellera och framställa frågor om fredens idé och dess förverkligande i stort eller smått genom svenska initiativ. Detta är väl en oegentlighet i författningen, som måste avhjälpas. Vid tidigare urtima riksdagar ha även uppstått skilda meningar om innebörden i grundlagens föreskrifter om urtima riksdags befogenheter.</textBlock>
    <textBlock id="i-c550d849a0c60992">Jag skall därför komma att i en interpellation eller en fråga till vederbörande äska en lagförklaring eller ny lydelse av riksdagens uppgifter enligt grundlagarna eller också en ändring av dessa, så att, när det råder krig i hela världen, vi även här i riksdagen som riksdagsmän ha rättighet att väcka frågan om fredens idé, även om Kungl. Maj:t icke framlägger någon proposition om fredens idé.</textBlock>
    <textBlock id="i-e999155efae38a35">Det tredje yrkandet i motionen nr 28 avsåg äskande från riksdagen att Kungl. Maj:t ville »framlägga för riksdagen och landet en finansplan till ledning för våra möjligheter att utan total ruinering fortsätta med sådana nya</textBlock>
  </contentBlock>
  <contentBlock page="4" id="i-8c913b36016fb85c">
    <textBlock id="i-4a9fae251ac05cf1">Onsdagen den 27 november 1940. Nr 17. 5</textBlock>
  </contentBlock>
  <contentBlock page="4" id="i-5747acbf4feac7d5">
    <textBlock id="i-7a0aafe7a941f187">upprustningar, som av propositionen förordats och ytterligare ställts i utsikt».</textBlock>
    <textBlock id="i-78d2fca6d74b1e23">Det står i grundlagen: »Hos urtima riksdag må endast förekomma ärende, som föranlett riksdagens sammankallande eller av Konungen eljest för densamma framlägges, så ock vad med dylikt ärende står i oskiljaktigt sammanhang.» Vad är det som har föranlett denna urtima riksdags sammankallande? Jo, i kungörelsen om sammankallandet och i trontalet står det, att denna riksdag är sammankallad med anledning av kriget och det utrikespolitiska tillståndet i världen. Trots detta skulle man inte i riksdagen få väcka en motion av något slag om fredens idé! Det förklarades också av talmannen vid riksdagens början, då jag inom laga motionstid väckte tre motioner, om svenskt inskridande för fredens idé, måtta i mobiliseringarna och lappars befrielse från inkallande, att dessa icke kunde upptagas till prövning, emedan detta vore stridande mot grundlagarna. Orsaken till riksdagens sammankallande är ju att fredens idé är kränkt. Det är därför vi äro sammankallade här, och inte för något annat.</textBlock>
    <textBlock id="i-cb74f6defb5b89c1">I fortsättningen heter det ju: »eller av Konungen eljest framlägges». Ja, Konungen kan framlägga förslag om vilka civila lagar som helst, som röra våra inre angelägenheter, och då först ha vi rättighet att väcka motioner. Men man hoppar totalt över det första momentet i fråga om en urtima riksdags befogenheter. Detta är väl också ett utslag av den ofta påtalade riksdagsbyråkratien.</textBlock>
    <textBlock id="i-9ec9a16cc6542c55">Emellertid förstår jag, att det beslut, som talmannen och sekreteraren ha fattat, nu liksom merendels i sådana här frågor kommer att godkännas av kammarens majoritet; hade de föreslagit motsatsen, så hade det också kommit att av en majoritet bifallas. Därför skall jag tillåta mig, herr talman, att enligt en mig tillställd formulering böja mig för detta missförhållande i vår författning och dess riksdagsbyråkratiska tillämpning och göra följande ovilliga hemställan till kammaren: »På förekommen anledning får jag anhålla om kammarens tillstånd att förevarande motion på det sätt ändras, att tredje stycket uteslutes.»</textBlock>
  </contentBlock>
  <contentBlock page="4" id="i-9b9be774c2a0f2df">
    <textBlock id="i-71a57e5d6ef5a931">Härtill lämnade kammaren sitt bifall, varefter förevarande motion, i enlighet därmed ändrad, hänvisades till andra särskilda utskottet.</textBlock>
  </contentBlock>
  <contentBlock page="4" id="i-c850f904eeb30243">
    <textBlock id="i-a859507918f538a8"> </textBlock>
  </contentBlock>
  <contentBlock page="4" id="i-65af03a3de9b0f06">
    <textBlock id="i-8847bf7b6eb03def">Föredrogs herr Lindhagens motion, nr 29, i anledning av Kungl. Maj:ts proposition angående ytterligare anslag till flottans ersättningsbyggnad.</textBlock>
  </contentBlock>
  <contentBlock page="4" id="i-9bf3323128b9d0a6">
    <textBlock id="i-daeb0e1c37716f09">Herr Lindhagen: Av samma anledning som nyss angavs, nämligen att fredens idé icke får på något sätt beröras vid denna riksdag, om icke Konungen genom att framlägga en proposition därom tillåter riksdagen att sysselsätta sig med fredens idé — en hopplös förväntan — har det ansetts att motionen nr 29 i sin helhet icke kan upptagas till prövning.</textBlock>
    <textBlock id="i-f915f58ef9ebfb1d">I denna motion nr 29 har jag yrkat att, i stället för det i proposition nr 61 äskade beloppet för två kryssare till fortsatta upprustningar, riksdagen måtte anslå något skäligt belopp, exempelvis 100,000 kronor, till bestridande av organisationskostnaderna för Sveriges framträdande för fredens idé, den internationella rättsordningens realpolitiska förutsättningar samt äskande av en fjärde världsfredskongress, detta allt annat överskuggande ändamål. Och vidare har i motionen äskats framställning från riksdagen om Kungl. Maj:ts initiativ till ett sådant svenskt framträdande. Då nu presidiet förklarat, att en sådan motion icke kan upptagas, därför att den överhuvud rör sig om fredens idé, skall jag, herr talman, för tillfället böja mig för övermakten och be att</textBlock>
  </contentBlock>
  <contentBlock page="5" id="i-882042a5490986d4">
    <textBlock id="i-18f132eb804ff3e4">6 Nr 17. Onsdagen den 27 november 1940.</textBlock>
  </contentBlock>
  <contentBlock page="5" id="i-7980065f94d4555e">
    <textBlock id="i-7485a5bffd546bc2">få återkalla hela denna motion, liksom, även för tillfället, skedde med tredje yrkandet i motionen nr 28.</textBlock>
  </contentBlock>
  <contentBlock page="5" id="i-6b9fee7e75165cd9">
    <textBlock id="i-b74f35e4e6531d82">Denna anhållan bifölls, varefter motionen återtogs av motionären.</textBlock>
  </contentBlock>
  <contentBlock page="5" id="i-2dae083405aaa9c8">
    <textBlock id="i-f802e7bbf567634e">Herr statsrådet Westman avlämnade Kungl. Maj:ts proposition nr 68, med förslag till förordning angående särskild beredskapsmönstring för år 1941, m. m.</textBlock>
  </contentBlock>
  <contentBlock page="5" id="i-1d797a1ea6783109">
    <textBlock id="i-7404f4e762a8f628">Ordet lämnades på begäran till herr förste vice talmannen, som anförde: Herr talman! Jag får hemställa, att kammaren för sin del måtte besluta, att tredje särskilda utskottet skall behandla Kungl. Maj:ts nu avlämnade Pproposition nr 68, med förslag till förordning angående särskild beredskapsmönstring för år 1941, m. m., ävensom de ytterligare framställningar, som kunna komma att av Kungl. Maj:t eller i enskilda motioner göras i detta ämne eller andra i oskiljaktigt sammanhang därmed stående frågor.</textBlock>
    <textBlock id="i-3ad8816da0028885">Tillika hemställer jag, att andra kammaren måtte inbjudas att förena sig med första kammaren i detta beslut.</textBlock>
  </contentBlock>
  <contentBlock page="5" id="i-4247edd8ac28ad1b">
    <textBlock id="i-c9b160e02b19d73a">Härtill lämnade kammaren sitt bifall. Ett protokollsutdrag i ämnet justerades och avsändes till andra kammaren.</textBlock>
  </contentBlock>
  <contentBlock page="5" id="i-9b4f7b14b3ef75bb">
    <textBlock id="i-70b6a024fd4b47db"> </textBlock>
  </contentBlock>
  <contentBlock page="5" id="i-a7d91a858c73cf9a">
    <textBlock id="i-60088f9aa4707586">Föredrogos ånyo första särskilda utskottets utlåtanden:</textBlock>
    <textBlock id="i-ba8a514e33cf1ff8">nr 8, 1 anledning av Kungl. Maj:ts proposition angående tullfri införsel av ett parti konfektionsartiklar; och</textBlock>
    <textBlock id="i-7dd2ce465d076c4a">nr 9, i anledning av Kungl. Maj:ts proposition angående anslag till anläggningskapital för nya sulfitspritfabriker. |</textBlock>
  </contentBlock>
  <contentBlock page="5" id="i-f2019a80b29a4c05">
    <textBlock id="i-62418ecfc29a8e04">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="5" id="i-18043917f1e76685">
    <textBlock id="i-4432e4470b0b024f"> </textBlock>
  </contentBlock>
  <contentBlock page="5" id="i-f6f64b756116ae5e">
    <textBlock id="i-1aa2560b8841efca">Vid förnyad, punktvis skedd föredragning av andra särskilda utskottets utlåtande nr 53, i anledning av Kungl. Maj:ts proposition angående anvisande av medel för ytterligare anskaffning av artillerimateriel m. m., för modernisering av Stockholms örlogsvarv och till vissa för flygvapnet avsedda anläggningar, bifölls vad utskottet i detta utlåtande hemställt.</textBlock>
  </contentBlock>
  <contentBlock page="5" id="i-c425305e0012c50e">
    <textBlock id="i-03e0e334af4c1c22">Vid ånyo skedd föredragning av tredje särskilda utskottets utlåtande nr 19, i anledning av Kungl. Maj:ts proposition med förslag till lag angående ändring i vissa delar av lagen den 21 juni 1940 (nr 540) om krigsskadeersättning, bifölls vad utskottet i detta utlåtande hemställt.</textBlock>
  </contentBlock>
  <contentBlock page="5" id="i-d7e6bb53a4dbca1f">
    <textBlock id="i-ef6c97db90566eb2">Anmäldes tredje särskilda utskottets förslag till riksdagens skrivelse, nr 72, till Konungen i anledning av Kungl. Maj:ts proposition med förslag till lag angående ändring i vissa delar av lagen den 21 juni 1940 (nr 540) om krigsskadeersättning.</textBlock>
  </contentBlock>
  <contentBlock page="5" id="i-b536a68c8b4314fa">
    <textBlock id="i-c0a03976dd85b012">Skrivelseförslaget godkändes under förutsättning att utskottets hemställan i utlåtande nr 19 bifölles även av andra kammaren.</textBlock>
  </contentBlock>
  <contentBlock page="5" id="i-929c5ccccf57974f">
    <textBlock id="i-43dad8c94cd8d838"> </textBlock>
  </contentBlock>
  <contentBlock page="5" id="i-d25fbffaab85c2e1">
    <textBlock id="i-0a2038ff5dd65ccf">Upplästes två från andra kammaren ankomna protokollsutdrag, nr 183 och 184, utvisande att nämnda kammare förenat sig med första kammaren i dess beslut att tredje särskilda utskottet skulle behandla Kungl. Maj:ts denna dag</textBlock>
  </contentBlock>
  <contentBlock page="6" id="i-cf2ca3f66f17830e">
    <textBlock id="i-aa7a985fcdc30a28">Lördagen den 30 november 1940. Nr 17. 2</textBlock>
  </contentBlock>
  <contentBlock page="6" id="i-c80cafc6c6aec6cb">
    <textBlock id="i-df84fe4377d04b09">avlämnade proposition nr 68, med förslag till förordning angående särskild beredskapsmönstring för år 1941, m. m., m. m. samt att andra särskilda utskottet skulle behandla Kungl. Maj:ts denna dag avlämnade propositioner nr 69, angående anslag å tilläggsstat I till förlagskapital för inköp av förnödenheter m. m., nr 70, angående anslag till torvberedning å vissa staten tillhöriga mossar, nr 71, angående anslag till ytterligare förlagskapital för Svenska gengasaktiebolaget, samt nr 72, angående reglering av vedproduktionen, m. m.</textBlock>
  </contentBlock>
  <contentBlock page="6" id="i-0322c3a980028652">
    <textBlock id="i-0cffe2cf6d46821c">Vid sedermera skedd föredragning av ifrågavarande kungl. propositioner hänvisades desamma, nr 68 till tredje särskilda utskottet och nr 69—72 till andra särskilda utskottet.</textBlock>
  </contentBlock>
  <contentBlock page="6" id="i-8f3e51a242af47ba">
    <textBlock id="i-02df0b5336b28a84">Justerades ytterligare protokollsutdrag för denna dag, varefter kammarens sammanträde avslutades kl. 11.29 f. m.</textBlock>
  </contentBlock>
  <contentBlock page="6" id="i-0c9583c583da4919">
    <textBlock id="i-d519b74b59bae7b7">In fidem G. H. Berggren.</textBlock>
  </contentBlock>
  <contentBlock page="6" id="i-3b207405036631d1">
    <textBlock id="i-99840994fb37673d">Lördagen den 30 november.</textBlock>
  </contentBlock>
  <contentBlock page="6" id="i-bedd4818eb9a4c3a">
    <textBlock id="i-f80b45c667697315">Kammaren sammanträdde kl. 4 e. m.</textBlock>
  </contentBlock>
  <contentBlock page="6" id="i-a562770d1c661d44">
    <textBlock id="i-086ecd38d3126b0d"> </textBlock>
  </contentBlock>
  <contentBlock page="6" id="i-83f16adc232643cd">
    <textBlock id="i-5a1658f95d6cc717">Herr statsrådet Bergquist avlämnade Kungl. Maj:ts propositioner:</textBlock>
  </contentBlock>
  <contentBlock page="6" id="i-f7f20a7e467571e7">
    <textBlock id="i-f877bd75ffae3ebd">nr 73, angående vissa byggnadsarbeten vid försvarsväsendet; och nr 74, angående anslag till förmalningsersättningar.</textBlock>
  </contentBlock>
  <contentBlock page="6" id="i-f88dcbf02076c647">
    <textBlock id="i-eb0f8484c90dc00b">Herr Björkman, Gustaf Adolf, erhöll på begäran ordet och anförde: Herr talman! Jag får hemställa, att kammaren för sin del måtte besluta, att andra särskilda utskottet skall behandla Kungl. Maj:ts nu avlämnade propositioner nr 73, angående vissa byggnadsarbeten vid försvarsväsendet, och nr 74, angående anslag till förmalningsersättningar, ävensom de ytterligare framställningar, som kunna komma att av Kungl. Maj:t eller i enskilda motioner göras i dessa ämnen eller andra i oskiljaktigt sammanhang därmed stående frågor.</textBlock>
    <textBlock id="i-405c5b431683ee69">Tillika hemställer jag, herr talman, att andra kammaren måtte inbjudas att förena sig med första kammaren i detta beslut.</textBlock>
  </contentBlock>
  <contentBlock page="6" id="i-1a0a9061a7063019">
    <textBlock id="i-d09b62ea3bfcae27">Härtill lämnade kammaren sitt bifall. Ett protokollsutdrag i ämnet justerades och avsändes till andra kammaren.</textBlock>
  </contentBlock>
  <contentBlock page="6" id="i-2af791d48318c9bd">
    <textBlock id="i-be7debe60f5bb7fd">Vid föredragning av Kungl. Maj:ts denna dag avlämnade propositioner nr 73 och 74 blevo desamma på begäran bordlagda.</textBlock>
  </contentBlock>
  <contentBlock page="6" id="i-43de8d8a684d411c">
    <textBlock id="i-88cf1d1ee482d21b">Anmäldes och godkändes andra särskilda utskottets förslag till riksdagens skrivelse, nr 73, till Konungen i anledning av Kungl. Maj:ts proposition angående anvisande av medel för ytterligare anskaffning av artillerimateriel m. m., för modernisering av Stockholms örlogsvarv och till vissa för flygvapnet avsedda anläggningar.</textBlock>
  </contentBlock>
  <contentBlock page="7" id="i-1d50d0e1c12d3ded">
    <textBlock id="i-5b0aa474fbbc6a2b">8 Nr 17. Lördagen den 30 november 1940.</textBlock>
  </contentBlock>
  <contentBlock page="7" id="i-b8a48e8ab457add7">
    <textBlock id="i-a0053196c6ddf30d">Upplästes en till kammaren inkommen ansökning, som jämte därvid fogat läkarintyg var så lydande: Till riksdagens första kammare. Under hänvisning till bilagda läkarintyg får jag härmed vördsamt hemställa om förlängd ledighet från riksdagsarbetet under december månad 1940. Stockholm den 27 november 1940. Oskar Hagman. Byråchef Oscar Emil Hagman lider av sjukdomssymptom efter hämorrhagia cerebri och torde med sannolikhet kunna återupptaga sitt arbete den 2 januari 1941. Intygas Stockholm den 20 november 1940. Gustav Nylin, överläkare.</textBlock>
  </contentBlock>
  <contentBlock page="7" id="i-2567670ffbea987f">
    <textBlock id="i-e302fe82d6a27e65">Den begärda ledigheten beviljades.</textBlock>
  </contentBlock>
  <contentBlock page="7" id="i-326e14e3e32cc317">
    <textBlock id="i-7e4e9e3bce65e89e">Anmäldes och bordlades</textBlock>
  </contentBlock>
  <contentBlock page="7" id="i-899b6d45281ed862">
    <textBlock id="i-593a98865cc2c020">andra särskilda utskottets utlåtande nr 54, i anledning av Kungl. Maj:ts proposition angående anslag till främjande av bostadsbyggande på landsbygden m. m. jämte i ämnet väckta motioner; samt</textBlock>
    <textBlock id="i-cd510b3449c6e9a2">tredje särskilda utskottets utlåtanden:</textBlock>
  </contentBlock>
  <contentBlock page="7" id="i-da4c055cd841540e">
    <textBlock id="i-eff45279dd7e1eec">nr 20, i anledning av Kungl. Maj:ts proposition med förslag till lag om straff för sabotage m. m.; och</textBlock>
    <textBlock id="i-d8582d611abd6664">nr 21, i anledning av Kungl. Maj:ts proposition med förslag till förordning angående särskild beredskapsmönstring för år 1941, m. m.</textBlock>
  </contentBlock>
  <contentBlock page="7" id="i-b57b29674fce9921">
    <textBlock id="i-15c491ffca3675f9">Justerades ett ytterligare protokollsutdrag för denna dag, varefter kammarens sammanträde avslutades kl. 4:04 e. m.</textBlock>
  </contentBlock>
  <contentBlock page="7" id="i-8148281738235d91">
    <textBlock id="i-3e57f3153a73f9d9">In fidem G. H. Berggren.</textBlock>
  </contentBlock>
  <contentBlock page="7" id="i-1eea716d9ebac985">
    <textBlock id="i-f9c32091037ebe74">Stockholm 1940. Kungl. Boktryckeriet P. A. Norstedt &amp; Söner. 404112</textBlock>
  </contentBlock>
</protocol>
