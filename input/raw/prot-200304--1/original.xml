<protocol id="prot-200304--1">
  <contentBlock page="0" id="i-5f2ec1051691873d">
    <textBlock id="i-13ef8b045da78b44">﻿</textBlock>
    <textBlock id="i-f0e0684e4e4bbf4a">Riksdagens protokoll</textBlock>
    <textBlock id="i-d043bfea19df9e6f">2003/04:1</textBlock>
    <textBlock id="i-e968b9644ab1fe48">Tisdagen den 16 september</textBlock>
    <textBlock id="i-70a7ac60f690e0c8">Kl. 11:00 - 11:30</textBlock>
    <textBlock id="i-4d017be89ecd45e5">1 § Parentation</textBlock>
    <textBlock id="i-b1849e609dd06495">Anf. 1 TALMANNEN:</textBlock>
    <textBlock id="i-daac8f9305d96021">Ärade ledamöter och statsråd! I torsdags drog en iskall vind över Sverige. Kylan från den har oss fortfarande i sitt grepp. Samtidigt känner vi värmen från varandra, i vår gemensamma sorg, runtom i landet.</textBlock>
    <textBlock id="i-21d8f78761523351">Utrikesminister Anna Lindh är död, mördad på ett varuhus här i Stockholm. Vi saknar henne. Hon fattas oss.</textBlock>
    <textBlock id="i-7db3eb22ff919060">Trots det mörka som hänt bör minnet av henne vara ljust. Någon har med rätta beskrivit Anna Lindh som en stjärna vars strålglans nådde långt utanför Sveriges gränser. Samtidigt var Anna Lindh både folklig och folkkär. Hennes storhet låg i förmågan att förena sina exceptionella talanger med en befriande vanlighet. Hon kombinerade skarpsinne med lättsamhet, arbetsglädje med allvar inför sina uppgifter.</textBlock>
    <textBlock id="i-f00faa1839a18232">Under många år var Anna Lindh en ledande kraft i regeringens samspel med riksdagen. Hon hade en stor förmåga att som minister debattera och driva svensk politik.</textBlock>
    <textBlock id="i-af2ae117ea8cbac3">Hon ställde oklarheter i tydligt ljus. Hon lyssnade och tog till sig andras synpunkter. På det sättet bidrog hon till ett mindre spänt debattklimat här i riksdagen. Samtidigt klargjorde hon Sveriges ställningstaganden på ett sätt som många kunde identifiera sig med.</textBlock>
    <textBlock id="i-290653e1ca435e19">De senaste dagarna har jag tänkt mycket på Alf Henriksons ord:</textBlock>
  </contentBlock>
  <contentBlock page="0" id="i-ecaeae8caf3b7808">
    <textBlock id="i-fe49b46a01c520b6">Vi var många som kände på samma sätt efter mordet på Olof Palme. Det är tungt för en liten demokrati att två ministrar mördas inom loppet av 20 år.</textBlock>
    <textBlock id="i-1a4bcdf7b2c0e760">När något så fruktansvärt händer en av våra folkvalda skakas också demokratin. Vi måste ha mod att värna närheten och öppenheten mellan väljare och valda. Men vi måste också ta på allvar att en folkvald ska kunna vara trygg och säker i sin gärning.</textBlock>
    <textBlock id="i-c8451c652d1e3b78">Med Anna Lindhs bortgång har Sverige förlorat en mycket framstående politiker, brett uppskattad och respekterad.</textBlock>
    <textBlock id="i-2a90af6ff89e4d02">Hon som redan upplevt så mycket, kunde så mycket, var alltid betydligt mer road av det framtida än det förflutna. Hon var full av energi, uthållighet och tillförsikt.</textBlock>
    <textBlock id="i-0dff8ec73e211324">Bland alla de blommor, kort och gåvor som ligger utanför Riksdagshuset finns några korta rader som jag därför gärna vill avsluta med:</textBlock>
  </contentBlock>
  <contentBlock page="0" id="i-ddbd13003f69579f">
    <textBlock id="i-eccb5668fb350a44">Efter en tyst minut framförde flöjtisten Jan Bengtsson Andante Amoroso ur Capriccio-Sonata i A-dur av Johann Anton Stamitz.</textBlock>
    <textBlock id="i-5f406110dd3613a8">Ajournering</textBlock>
  </contentBlock>
  <contentBlock page="0" id="i-20f1ad6fd024299e">
    <textBlock id="i-1f12ac7b4aaa6e80">Kammaren beslutade kl. 11.09 på förslag av talmannen att ajournera förhandlingarna i fem minuter.</textBlock>
    <textBlock id="i-81752e5b7dbd767d">Återupptagna förhandlingar</textBlock>
  </contentBlock>
  <contentBlock page="0" id="i-17344548b6504a05">
    <textBlock id="i-86a8e34e997baf88">Förhandlingarna återupptogs kl. 11.14.</textBlock>
    <textBlock id="i-103c846bfb9dd493">2 § Välkomstord</textBlock>
    <textBlock id="i-f17b7a353ad8261a">Anf. 2 TALMANNEN:</textBlock>
    <textBlock id="i-d1323ee2f4527d8b">Ärade ledamöter! Varmt välkomna till ett nytt arbetsår i Sveriges riksdag! Vi påbörjar vårt arbete med en beslutsamhet att värna och stärka demokratin.</textBlock>
    <textBlock id="i-85396e5b0b0d442b">I ljuset av det som hänt känns det än mer angeläget att förändra och förnya riksdagsarbetet. Vårt mål är ökad öppenhet och insyn. Att främja närheten och förtroendet mellan väljare och valda är en av våra viktigaste uppgifter.</textBlock>
    <textBlock id="i-8e4a6e152a107ca5">I söndags valde många svenskar att gå och rösta. Det är glädjande för demokratin, men resultatet ger också anledning till reflexion för oss riksdagsledamöter. Undersökningar strax före valet visade att nästan 75 % av oss avsåg att rösta ja till euron. Det ska jämföras med de knappt 42 % av folket som i söndags röstade ja.</textBlock>
    <textBlock id="i-4a30694272976190">Som folkvalda har vi två roller, dels att representera våra väljares åsikter, dels att driva opinion. Men det är klart att vid en viss tidpunkt, som till exempel söndagens omröstning, bör skillnaden mellan vad vi politiker tycker och vad medborgarna tycker inte vara påfallande.</textBlock>
    <textBlock id="i-d63b345c7c1550e9">Vi är folkets främsta företrädare. Vårt mål måste rimligen vara att människor hyser stort förtroende för oss. Vi vet att människors tillit till politiken växer när kontakten mellan väljare och valda ökar. Därför är det så viktigt att vi når ut, genom massmedier och genom direkta möten. Under det kommande året fortsätter vi därför med statsministerns frågestund, med den nya sittningen här i kammaren, med försök till rappare debatt, bland annat med kortare talartider. Nu börjar vi planera debattordningen för hösten. Alla utskott är välkomna att komma med förslag på debatter som bör ligga på medietid.</textBlock>
    <textBlock id="i-2957b972cb0b3878">Öppenheten är en av grundstenarna i vår demokrati. Den är en förutsättning för att väljarna ska kunna utkräva ansvar av oss folkvalda. Det gäller även EU-frågorna. Vi måste underlätta för medborgarna att få kunskap om processerna och besluten. Framför oss under året ligger därför stora och viktiga insatser på EU-området.</textBlock>
    <textBlock id="i-b4521174913d8249">Det gäller hur riksdagen ska arbeta med EU:s framtidsfrågor och regeringskonferensen under hösten. Det gäller hur riksdagen över huvud taget ska hantera och vara delaktig i EU-processen, och det gäller hur EU-samarbetet mellan de europeiska nationella parlamenten, liksom med Europaparlamentet, ska utformas.</textBlock>
    <textBlock id="i-19a96ba9b65b5351">Jag ser fram emot att vi tillsammans, med kraft och energi, tar oss an dessa utmaningar i våra uppdrag som folkvalda. Än en gång: Varmt välkomna!</textBlock>
    <textBlock id="i-1c94a64b34385248">3 § Ny riksdagsledamot</textBlock>
  </contentBlock>
  <contentBlock page="0" id="i-7c7ae6a3651d2794">
    <textBlock id="i-f72bee44f102dd27">Upplästes och lades till handlingarna följande från Valprövningsnämnden inkomna</textBlock>
  </contentBlock>
  <contentBlock page="0" id="i-894a0e1d9d1c4067">
    <textBlock id="i-91273e1e272e0f0b">Berättelse om granskning av bevis för riksdagsledamot och ersättare för riksdagsledamöter</textBlock>
  </contentBlock>
  <contentBlock page="0" id="i-696f731670cce46e">
    <textBlock id="i-4d8be87ddb71e8be">Till Valprövningsnämnden har från Valmyndigheten inkommit bevis om att Fredrik Olovsson (s) utsetts till ny ledamot av riksdagen fr.o.m. den 11 september 2003 sedan Anna Lindh (s) avlidit.</textBlock>
    <textBlock id="i-54dabc48855333be">Valprövningsnämnden har denna dag granskat beviset för den nya ledamoten och därvid funnit att det blivit utfärdat i enlighet med 19 kap. 11 § vallagen.</textBlock>
  </contentBlock>
  <contentBlock page="0" id="i-844f74e6b3fcee74">
    <textBlock id="i-60d28f3bd0a5abb7">Staffan Magnusson</textBlock>
  </contentBlock>
  <contentBlock page="0" id="i-ef7826de7c3bc896">
    <textBlock id="i-a72eaa63aa4b6e21">Kerstin Siverby</textBlock>
  </contentBlock>
  <contentBlock page="0" id="i-7facedb1c98f5a83">
    <textBlock id="i-9b1b4a3eeef52f96">4 § Anmälan om förändring i regeringens sammansättning</textBlock>
  </contentBlock>
  <contentBlock page="0" id="i-6dffb8deb266483b">
    <textBlock id="i-fc737f61941cd2ff">Från statsminister Göran Persson hade följande skrivelse inkommit:</textBlock>
  </contentBlock>
  <contentBlock page="0" id="i-e75e35ac875c5bd3">
    <textBlock id="i-bcaf9e5f6a9f7147">Jag vill härmed informera om att jag efter statsrådet Anna Lindhs frånfälle denna dag har förordnat statsrådet Jan O Karlsson att från och med denna dag tills vidare vara chef för Utrikesdepartementet.</textBlock>
  </contentBlock>
  <contentBlock page="0" id="i-e963fa4fd54c65fb">
    <textBlock id="i-7046a782f96b1034">Göran Persson</textBlock>
  </contentBlock>
  <contentBlock page="0" id="i-db023682b73dec0f">
    <textBlock id="i-7e91f6ec543168ec">Skrivelsen lades till handlingarna.</textBlock>
    <textBlock id="i-103cdd10c82c142a">5 § Ledighet, m.m.</textBlock>
  </contentBlock>
  <contentBlock page="0" id="i-559d0821de324a8f">
    <textBlock id="i-a4b935c31fd54efb">Talmannen anmälde att Lena Sandlin-Hedman (s) beviljats föräldraledighet under tiden den 16 september 200329 februari 2004 och att Britta Rådström skulle tjänstgöra som ersättare för Lena Sandlin-Hedman.</textBlock>
    <textBlock id="i-6c0b02300e51f23c">6 § Ledigheter från dagens sammanträde</textBlock>
  </contentBlock>
  <contentBlock page="0" id="i-47740b506b383047">
    <textBlock id="i-25bae45b1df99ed9">Talmannen anmälde att följande ledamöter beviljats ledighet från dagens sammanträde:</textBlock>
    <textBlock id="i-b6395b1756b9f57c">Inger Jarl Beck (s), Gunnar Hökmark (m), Kent Olsson (m), Johan Pehrson (fp) och Ingrid Burman (v).</textBlock>
    <textBlock id="i-89c3651b678a3fee">7 § Kammarens sammansättning</textBlock>
  </contentBlock>
  <contentBlock page="0" id="i-5bf4c8bd064ab55c">
    <textBlock id="i-456bd4877b2996fc">Kammaren hade denna dag följande sammansättning:</textBlock>
  </contentBlock>
  <contentBlock page="0" id="i-25be30681e6079e8">
    <textBlock id="i-2d7147eb5cadd293">8 § Ledighet, m.m.</textBlock>
  </contentBlock>
  <contentBlock page="0" id="i-4cdbd5d5ca511d95">
    <textBlock id="i-e70a708e633e1768">Talmannen meddelade att Annika Nilsson (s) ansökt om föräldraledighet under tiden den 22 september31 december 2003.</textBlock>
  </contentBlock>
  <contentBlock page="0" id="i-a78991381a6d6d59">
    <textBlock id="i-58b252938b7762a3">Kammaren biföll denna ansökan.</textBlock>
  </contentBlock>
  <contentBlock page="0" id="i-8f14a9726f382cf1">
    <textBlock id="i-31b94eb088f63050">Talmannen anmälde att Johan Andersson skulle tjänstgöra som ersättare för Annika Nilsson.</textBlock>
  </contentBlock>
  <contentBlock page="0" id="i-9e371286f89a670a">
    <textBlock id="i-fbcea2ba15e803ec">Talmannen meddelade att Karin Enström (m) ansökt om föräldraledighet under tiden den 22 september 200318 juni 2004.</textBlock>
  </contentBlock>
  <contentBlock page="0" id="i-c85b6ca9af56481e">
    <textBlock id="i-403957e4fe9052ce">Kammaren biföll denna ansökan.</textBlock>
  </contentBlock>
  <contentBlock page="0" id="i-0b04a203b57a1338">
    <textBlock id="i-f8b821ee6c92c449">Talmannen anmälde att Nils Oskar Nilsson skulle tjänstgöra som ersättare för Karin Enström.</textBlock>
    <textBlock id="i-a2a6e4aa47e7cefd">9 § Meddelande om information från regeringen</textBlock>
  </contentBlock>
  <contentBlock page="0" id="i-444a42582e15c810">
    <textBlock id="i-c143574163bd0d8c">Talmannen meddelade att torsdagen den 18 september kl. 14.00 skulle näringsminister Leif Pagrotsky ge en återrapportering från WTO:s ministermöte i Cancún, Mexico.</textBlock>
    <textBlock id="i-75e93c44ef0833e5">10 § Meddelande om ändringar i kammarens sammanträdesplan</textBlock>
  </contentBlock>
  <contentBlock page="0" id="i-a2d496d45e58996a">
    <textBlock id="i-1db2c6a3d71e2a29">Talmannen meddelade att ett meddelande om ändringar i kammarens sammanträdesplan delats ut till kammarens ledamöter.</textBlock>
    <textBlock id="i-1592328e16fa788e">11 § Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock page="0" id="i-1b01647d582d6a4c">
    <textBlock id="i-df1c365231a8474b">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock id="i-90fccad200bc3d99">KOM(2003)155</textBlock>
  </contentBlock>
  <contentBlock page="0" id="i-203c3a4534969eed">
    <textBlock id="i-b5be49fc1e0877ea">KOM(2003)60</textBlock>
  </contentBlock>
  <contentBlock page="0" id="i-dfb2f2cdb999efb0">
    <textBlock id="i-a0fb02553ce1a8f2">KOM(2003)172</textBlock>
  </contentBlock>
  <contentBlock page="0" id="i-f9de765c2550a2a9">
    <textBlock id="i-e62534debc20d5d5">KOM(2003)240</textBlock>
  </contentBlock>
  <contentBlock page="0" id="i-a11bca75b310e92f">
    <textBlock id="i-9b5d7057bc579d40">KOM(2003)238</textBlock>
  </contentBlock>
  <contentBlock page="0" id="i-e8b991f5924a9173">
    <textBlock id="i-789f688b4a11d1f4">KOM(2003)132</textBlock>
  </contentBlock>
  <contentBlock page="0" id="i-1f4b82c5d547d91e">
    <textBlock id="i-2980321d9e4a3732">KOM(2003)270</textBlock>
  </contentBlock>
  <contentBlock page="0" id="i-90ee00f2a3bcb81d">
    <textBlock id="i-50f36f6c3a0aded0">KOM(2003)92</textBlock>
  </contentBlock>
  <contentBlock page="0" id="i-6b46e8d2117fcab9">
    <textBlock id="i-4def8789c8e68397">KOM(2003)393</textBlock>
  </contentBlock>
  <contentBlock page="0" id="i-a8dcbce70ce0c7b2">
    <textBlock id="i-9f4331f6821bf0a6">KOM(2002)605, KOM(2003)32</textBlock>
  </contentBlock>
  <contentBlock page="0" id="i-426e5ce345291ea3">
    <textBlock id="i-af5e4917eb4d6198">KOM(2003)355</textBlock>
  </contentBlock>
  <contentBlock page="0" id="i-12127fe66851ee66">
    <textBlock id="i-73c5e4b7b30da2b1">KOM(2003)227</textBlock>
  </contentBlock>
  <contentBlock page="0" id="i-e5b90811251a0f44">
    <textBlock id="i-af586c66867ba226">KOM(2003)226</textBlock>
  </contentBlock>
  <contentBlock page="0" id="i-ca7e8304731a93b2">
    <textBlock id="i-4a4c044705d0bfc3">KOM(2003)361, KOM(2003)362, KOM(2003)363</textBlock>
  </contentBlock>
  <contentBlock page="0" id="i-4ee2159ec9e5af57">
    <textBlock id="i-8be633b2443e5275">12 § Anmälan om inkomna uppteckningar från EU-nämndssammanträde</textBlock>
  </contentBlock>
  <contentBlock page="0" id="i-19b5f2202a6ff875">
    <textBlock id="i-23508121cde8befc">Talmannen anmälde att uppteckningar från följande EU-nämndssammanträden inkommit:</textBlock>
    <textBlock id="i-dafc716c8c8bb051">fredagen den 23 maj</textBlock>
    <textBlock id="i-b401f7cc7f73bbb4">tisdagen den 3 juni</textBlock>
    <textBlock id="i-d77b88a5734fceac">fredagen den 6 juni</textBlock>
    <textBlock id="i-a134c8eafc506f1e">torsdagen den 12 juni</textBlock>
    <textBlock id="i-ad4b9f3582f5df0e">onsdagen den 18 juni</textBlock>
    <textBlock id="i-bae1ffedbfce6fed">fredagen den 11 juli</textBlock>
    <textBlock id="i-02161bd05559c046">fredagen den 18 juli</textBlock>
    <textBlock id="i-073eb852288099be">13 § Anmälan om skriftliga frågor med skriftliga svar</textBlock>
  </contentBlock>
  <contentBlock page="0" id="i-31c28971a3b64198">
    <textBlock id="i-a44ac4e54196e69f">Talmannen anmälde att under tiden den 14 juni15 september 2003 hade 236 skriftliga frågor framställts samt att det under samma tid inkommit 275 skriftliga svar på frågor.</textBlock>
    <textBlock id="i-deed7d7773e5be2b">14 § Bordläggning</textBlock>
  </contentBlock>
  <contentBlock page="0" id="i-12c83a559c52d6ea">
    <textBlock id="i-40cfeae0e78613e0">Anmäldes och bordlades</textBlock>
  </contentBlock>
  <contentBlock page="0" id="i-fecfc9237f210739">
    <textBlock id="i-727e4de736d75d84">15 § Kammaren åtskildes kl. 11.30.</textBlock>
  </contentBlock>
  <contentBlock page="0" id="i-124673e239f223b0">
    <textBlock id="i-d4450e0fdf9318a2">Förhandlingarna leddes av talmannen.</textBlock>
  </contentBlock>
  <contentBlock page="0" id="i-24a5b17720a6086c">
    <textBlock id="i-7acba8b3343c0eb9">/Monica Gustafson</textBlock>
  </contentBlock>
</protocol>
