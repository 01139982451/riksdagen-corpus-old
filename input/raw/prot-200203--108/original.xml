<protocol id="prot-200203--108">
  <contentBlock page="0" id="i-e8d62292152a7bbf">
    <textBlock id="i-3a42ffcdbe33b812">16.00 - 16.05</textBlock>
  </contentBlock>
  <contentBlock page="0" id="i-8e9a527039857f18">
    <textBlock id="i-3fdbb5006dd288ee">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-b5ccb66384a82b6a">
    <textBlock id="i-66181e2c3089baf0">-----------------------------------------------------</textBlock>
  </contentBlock>
  <contentBlock page="0" id="i-072145fcd7594176">
    <textBlock id="i-db2ab4f31f6e5d51">1 §  Justering av protokoll</textBlock>
  </contentBlock>
  <contentBlock page="0" id="i-e57dd70c68f8a5e0">
    <textBlock id="i-2747db8aa59b4eb2">Justerades protokollet för den 15 maj.</textBlock>
    <textBlock id="i-74ca7d2a099314aa">2 §  Ledighet</textBlock>
  </contentBlock>
  <contentBlock page="0" id="i-c819502064bc9735">
    <textBlock id="i-f800f8c07cf13eaf">Förste vice talmannen meddelade att Yvonne Ruwaida (mp) ansökt om fortsatt föräldraledighet under tiden 29 maj-30 juni.</textBlock>
  </contentBlock>
  <contentBlock page="0" id="i-8c1d8486a0877751">
    <textBlock id="i-fe8f1d3ec030dd1f">Kammaren biföll denna ansökan.</textBlock>
  </contentBlock>
  <contentBlock page="0" id="i-28707040b548f06f">
    <textBlock id="i-5fcf4584776ffc97">Förste vice talmannen anmälde att Ewa Larsson</textBlock>
    <textBlock id="i-b162bff36fae5ab5">(mp) skulle fortsätta tjänstgöra som ersättare för</textBlock>
    <textBlock id="i-feb053bf9e7f54b2">Yvonne Ruwaida.</textBlock>
  </contentBlock>
  <contentBlock page="0" id="i-a359ac26b10f7918">
    <textBlock id="i-3d66c455d78c55b7">3 §  Meddelande om särskilt anordnad debatt</textBlock>
  </contentBlock>
  <contentBlock page="0" id="i-1823e7bde1875581">
    <textBlock id="i-e8ef39cca6422f61">Förste vice talmannen meddelade att särskilt anordnad debatt om EMU skulle äga rum onsdagen den</textBlock>
    <textBlock id="i-216ebd520b4d4d05">28 maj kl. 10.00.</textBlock>
  </contentBlock>
  <contentBlock page="0" id="i-944f3cf6358fcf37">
    <textBlock id="i-a3c5f586c8fa50aa">4 §  Förnyad bordläggning</textBlock>
  </contentBlock>
  <contentBlock page="0" id="i-583abacdd6be416b">
    <textBlock id="i-1afccf03058bd282">Föredrogs och bordlades åter</textBlock>
    <textBlock id="i-b388aff5de1e8011">Konstitutionsutskottets betänkande 2002/03:KU32</textBlock>
    <textBlock id="i-aaf04d7c1c247d2a">Finansutskottets betänkanden 2002/03:FiU23, FiU25</textBlock>
    <textBlock id="i-f8461a541cef4704">och FiU27</textBlock>
    <textBlock id="i-2725c4c64c21b0c4">Utrikesutskottets betänkande 2002/03:UU8</textBlock>
    <textBlock id="i-ac2f68926443186a">Försvarsutskottets betänkande 2002/03:FöU4</textBlock>
    <textBlock id="i-c49f72283a20d312">Trafikutskottets betänkande 2002/03:TU5</textBlock>
    <textBlock id="i-6c1a9615d15e47c0">Socialutskottets betänkanden 2002/03:SoU18 och</textBlock>
    <textBlock id="i-6e35f9113682e62b">SoU19</textBlock>
  </contentBlock>
  <contentBlock page="0" id="i-1ffff6410560d83a">
    <textBlock id="i-b118d4af93bb2f26">5 §  Beslut om ärende som slutdebatterats den</textBlock>
    <textBlock id="i-69a981f0b6e8390f">15 maj</textBlock>
  </contentBlock>
  <contentBlock page="0" id="i-adee8447e85ffa44">
    <textBlock id="i-e8fa311b0d66986a">UMJU1 Johannesburg - FN:s världstoppmöte om hållbar utveckling</textBlock>
    <textBlock id="i-881431b871e6c776">Punkt 1 (Globalisering)</textBlock>
    <textBlock id="i-9ad942fae5d99893">1. utskottet</textBlock>
    <textBlock id="i-bce3bf3e623ac2d6">2. res. 1 (m)</textBlock>
    <textBlock id="i-14d0b7c588577058">3. res. 4 (mp)</textBlock>
    <textBlock id="i-60464ab681473a31">Förberedande votering:</textBlock>
    <textBlock id="i-1a7a97d543e7462a">46 för res. 1</textBlock>
    <textBlock id="i-93721cc15ecae4af">15 för res. 4</textBlock>
    <textBlock id="i-b49f6fe43059833e">246 avstod</textBlock>
    <textBlock id="i-21aca24325725d91">42 frånvarande</textBlock>
    <textBlock id="i-b8693a93b1b6a755">Kammaren biträdde res. 1.</textBlock>
    <textBlock id="i-8e4239e7c1ce61aa">Huvudvotering:</textBlock>
    <textBlock id="i-15026a5a095bbd4f">183 för utskottet</textBlock>
    <textBlock id="i-f8646e7023cd4cb4">47 för res. 1</textBlock>
    <textBlock id="i-43574087c2ef3480">76 avstod</textBlock>
    <textBlock id="i-4036ada6aa6885d4">43 frånvarande</textBlock>
    <textBlock id="i-cf3b33332aea1881">Kammaren biföll utskottets förslag.</textBlock>
    <textBlock id="i-5e2846fe231d5108">Partivis fördelning av rösterna:</textBlock>
    <textBlock id="i-1b83066dab6a0836">För utskottet:  128 s, 30 kd, 25 v</textBlock>
    <textBlock id="i-34053ea15df3ee12">För res. 1:     47 m</textBlock>
    <textBlock id="i-c2b4e6b721dea0d1">Avstod:         41 fp, 20 c, 15 mp</textBlock>
    <textBlock id="i-d4c634a1dc7fd0f0">Frånvarande:    16 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-57bd19aa9f127314">
    <textBlock id="i-d4b9d8a4b1553bd2">Punkt 2 (Institutionellt ramverk)</textBlock>
    <textBlock id="i-687d2622f4c8964d">1. utskottet</textBlock>
    <textBlock id="i-b696dea73dd632e8">2. res. 6 (fp, c)</textBlock>
    <textBlock id="i-3260ba18de47678f">3. res. 5 (kd)</textBlock>
    <textBlock id="i-0d7ed339f73c1156">4. res. 7 (mp)</textBlock>
    <textBlock id="i-5ddfa75270405572">Förberedande votering 1:</textBlock>
    <textBlock id="i-25a80bbb20398471">30 för res. 5</textBlock>
    <textBlock id="i-f5dd8ccee0b134bb">15 för res. 7</textBlock>
    <textBlock id="i-171f8ed63d577764">263 avstod</textBlock>
    <textBlock id="i-3465bed1dcb58985">41 frånvarande</textBlock>
    <textBlock id="i-9d331ea8d6012019">Kammaren biträdde res. 5.</textBlock>
    <textBlock id="i-c702acec066dde06">Förberedande votering 2:</textBlock>
    <textBlock id="i-f7aa476621fb7ef2">60 för res. 6</textBlock>
    <textBlock id="i-3ae2c69c2118ced7">30 för res. 5</textBlock>
    <textBlock id="i-56fd21d6e3fa95fa">218 avstod</textBlock>
    <textBlock id="i-ff8ce778f2391ee7">41 frånvarande</textBlock>
    <textBlock id="i-fe4c9334c1668d14">Kammaren biträdde res. 6.</textBlock>
    <textBlock id="i-9658be48483337e0">Huvudvotering:</textBlock>
    <textBlock id="i-5c61c57c5562c026">202 för utskottet</textBlock>
    <textBlock id="i-69e787ec0647e39c">61 för res. 6</textBlock>
    <textBlock id="i-408090ab44eed10b">45 avstod</textBlock>
    <textBlock id="i-b359df4af9b6a430">41 frånvarande</textBlock>
    <textBlock id="i-5b00ae45cb895d45">Kammaren biföll utskottets förslag.</textBlock>
    <textBlock id="i-5495390cfe2c7606">Partivis fördelning av rösterna:</textBlock>
    <textBlock id="i-b94417876940dc35">För utskottet:  130 s, 47 m, 25 v</textBlock>
    <textBlock id="i-3527263ff1bd584f">För res. 6:     41 fp, 20 c</textBlock>
    <textBlock id="i-21aa05aed5a73c6e">Avstod:         30 kd, 15 mp</textBlock>
    <textBlock id="i-3dbbfd57a0e4fac4">Frånvarande:    14 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-ed9280f312d6f781">
    <textBlock id="i-54d9ffbd9c26a326">Punkt 3 (Hållbarhetskommission)</textBlock>
    <textBlock id="i-6f076db2417623cd">1. utskottet</textBlock>
    <textBlock id="i-04bec895390948ea">2. res. 8 (fp, kd, c, mp)</textBlock>
    <textBlock id="i-9d9cc797e96b6b55">Votering:</textBlock>
    <textBlock id="i-8607393fa4f6ab5b">202 för utskottet</textBlock>
    <textBlock id="i-e44be69418b866e3">106 för res. 8</textBlock>
    <textBlock id="i-c22682c88a3a4916">41 frånvarande</textBlock>
    <textBlock id="i-2d6ad3e2a3034fe8">Kammaren biföll utskottets förslag.</textBlock>
    <textBlock id="i-159a93d8dcbdb2e3">Partivis fördelning av rösterna:</textBlock>
    <textBlock id="i-e13f0badaf2abd95">För utskottet:  130 s, 47 m, 25 v</textBlock>
    <textBlock id="i-2c59a8d4ed877161">För res. 8:     41 fp, 30 kd, 20 c, 15 mp</textBlock>
    <textBlock id="i-9c1b69048b8c67f0">Frånvarande:    14 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-46ecdcb78fde6665">
    <textBlock id="i-ae54397ca3208c4d">Punkt 4 (Förändrade konsumtions- och produktionsmönster)</textBlock>
    <textBlock id="i-64e617a79672b5d6">1. utskottet</textBlock>
    <textBlock id="i-cfb9af07e571555c">2. res. 12 (mp)</textBlock>
    <textBlock id="i-2f0052846004df30">Votering:</textBlock>
    <textBlock id="i-5f34cbc0ea2c0d34">177 för utskottet</textBlock>
    <textBlock id="i-10b5560bdac4b546">15 för res. 12</textBlock>
    <textBlock id="i-89c6c98f0b08d79c">116 avstod</textBlock>
    <textBlock id="i-75651aef6bc1ca2f">41 frånvarande</textBlock>
    <textBlock id="i-e7b570a21dc8a491">Kammaren biföll utskottets förslag.</textBlock>
    <textBlock id="i-4600db7fdcc00b43">Partivis fördelning av rösterna:</textBlock>
    <textBlock id="i-93e308cdae3fdcdb">För utskottet:  130 s, 2 m, 25 v, 20 c</textBlock>
    <textBlock id="i-d4fe6d6f16cdd217">För res. 12:    15 mp</textBlock>
    <textBlock id="i-81b22a446f503a8e">Avstod:         45 m, 41 fp, 30 kd</textBlock>
    <textBlock id="i-76dfec7731419c3e">Frånvarande:    14 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-84ca34b9159584c6">
    <textBlock id="i-b97e0c6ea285a575">Punkt 7 (Fattigdomsbekämpning)</textBlock>
    <textBlock id="i-fc6448d8e3d50060">1. utskottet</textBlock>
    <textBlock id="i-5ef8d507e8da1015">2. res. 17 (kd)</textBlock>
    <textBlock id="i-22c9b76ece665ae4">3. res. 18 (mp)</textBlock>
    <textBlock id="i-db56375b8f561d9f">Förberedande votering:</textBlock>
    <textBlock id="i-1726d40bd10a9232">31 för res. 17</textBlock>
    <textBlock id="i-686ec17a05573ba3">15 för res. 18</textBlock>
    <textBlock id="i-0f17aecab564adf8">261 avstod</textBlock>
    <textBlock id="i-d5f707f7c4ac782f">42 frånvarande</textBlock>
    <textBlock id="i-e500bfa2ea43e78a">Kammaren biträdde res. 17.</textBlock>
    <textBlock id="i-69dd76443e97cc89">Huvudvotering:</textBlock>
    <textBlock id="i-9bb0bef568c39171">175 för utskottet</textBlock>
    <textBlock id="i-ce2f9965fb376d97">30 för res. 17</textBlock>
    <textBlock id="i-99b2558811414c07">103 avstod</textBlock>
    <textBlock id="i-5cbcb9b165c5d7ec">41 frånvarande</textBlock>
    <textBlock id="i-2d49c8e9fc1c5b71">Kammaren biföll utskottets förslag.</textBlock>
    <textBlock id="i-0f31456ea5f22d31">Partivis fördelning av rösterna:</textBlock>
    <textBlock id="i-b9832921d18f9f86">För utskottet:  30 s, 25 v, 20 c</textBlock>
    <textBlock id="i-a48c8beb181ca7f2">För res. 17:    30 kd</textBlock>
    <textBlock id="i-a382bf2c3b56be27">Avstod:         47 m, 41 fp, 15 mp</textBlock>
    <textBlock id="i-87dbf58a12bfc18b">Frånvarande:    14 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-5202f7928cd31fa5">
    <textBlock id="i-5ea2efef89276dfc">Punkt 8 (Skuldavskrivningar och demokratiska respektive ekonomiska reformer)</textBlock>
    <textBlock id="i-4c54c90fa395e21d">1. utskottet</textBlock>
    <textBlock id="i-6ebd48f5d901dc0d">2. res. 19 (fp, kd, c)</textBlock>
    <textBlock id="i-1ccce65db65c29c2">Votering:</textBlock>
    <textBlock id="i-3d36c952e55a4923">217 för utskottet</textBlock>
    <textBlock id="i-c6cc8b12d76ddbd1">91 för res. 19</textBlock>
    <textBlock id="i-beead3c5e4e5917f">41 frånvarande</textBlock>
    <textBlock id="i-a2d16a8550393f04">Kammaren biföll utskottets förslag.</textBlock>
    <textBlock id="i-a3b0c0817967596b">Partivis fördelning av rösterna:</textBlock>
    <textBlock id="i-2de71f155f64bf1a">För utskottet:  130 s, 47 m, 25 v, 15 mp</textBlock>
    <textBlock id="i-e29cd381a6d894f4">För res. 19:    41 fp, 30 kd, 20 c</textBlock>
    <textBlock id="i-99fd1e58688955a3">Frånvarande:    14 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-dc1e0016b87433c0">
    <textBlock id="i-9c7e0be47c5e6811">Punkt 11 (Vatten som mänsklig rättighet)</textBlock>
    <textBlock id="i-1abd6430cd33b200">1. utskottet</textBlock>
    <textBlock id="i-6ac0a99ddadd0c5e">2. res. 20 (mp)</textBlock>
    <textBlock id="i-a07089913b577181">Votering:</textBlock>
    <textBlock id="i-e7e153b1423d3a36">293 för utskottet</textBlock>
    <textBlock id="i-f12371a16d4dfd1f">15 för res. 20</textBlock>
    <textBlock id="i-681a4a3455ff08bc">41 frånvarande</textBlock>
    <textBlock id="i-e20ce7d6dcd29285">Kammaren biföll utskottets förslag.</textBlock>
    <textBlock id="i-59dcc940605d607d">Partivis fördelning av rösterna:</textBlock>
    <textBlock id="i-62555b3bb4573427">För utskottet:  130 s, 47 m, 41 fp, 30 kd, 25 v, 20 c</textBlock>
    <textBlock id="i-09d1a1d9b22ddcd6">För res. 20:    15 mp</textBlock>
    <textBlock id="i-723d22a92a24279d">Frånvarande:    14 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-d9c9f9f491e01367">
    <textBlock id="i-511228df98b40ae6">Punkt 13 (Energi)</textBlock>
    <textBlock id="i-d95a8df99a86f87f">1. utskottet</textBlock>
    <textBlock id="i-3ac217b0762be1d9">2. res. 26 (mp)</textBlock>
    <textBlock id="i-d8a2a044c71885b7">Votering:</textBlock>
    <textBlock id="i-d4cc85878bb96f5a">163 för utskottet</textBlock>
    <textBlock id="i-e1413b1af24a1554">15 för res. 26</textBlock>
    <textBlock id="i-835abde721169a35">130 avstod</textBlock>
    <textBlock id="i-e2b1588f8bae8217">41 frånvarande</textBlock>
    <textBlock id="i-659ee6fe0911ca12">Kammaren biföll utskottets förslag.</textBlock>
    <textBlock id="i-33101a0edf52a7bb">Partivis fördelning av rösterna:</textBlock>
    <textBlock id="i-94ce314b9f260eae">För utskottet:  130 s, 2 fp, 5 kd, 25 v, 1 c</textBlock>
    <textBlock id="i-fa11ff23445e8a1f">För res. 26:    15 mp</textBlock>
    <textBlock id="i-e6a99252bbe78d4f">Avstod:         47 m, 39 fp, 25 kd, 19 c</textBlock>
    <textBlock id="i-b159592c9722f4e8">Frånvarande:    14 s, 8 m, 7 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-9974c7b18d5b2fcf">
    <textBlock id="i-b1af54e4a6bac7f2">Punkt 17 (Kunskap och information om hållbar utveckling)</textBlock>
    <textBlock id="i-558021e480d3d88c">1. utskottet</textBlock>
    <textBlock id="i-88d9ed5247f756a8">2. res. 32 (mp)</textBlock>
    <textBlock id="i-b80885d790a29847">Votering:</textBlock>
    <textBlock id="i-227d9ced31868b98">215 för utskottet</textBlock>
    <textBlock id="i-17ea76fc5b200e55">15 för res. 32</textBlock>
    <textBlock id="i-8c0058a418b3a8ad">77 avstod</textBlock>
    <textBlock id="i-b63afc7fa490d027">42 frånvarande</textBlock>
    <textBlock id="i-e9e2edd9e04691e0">Kammaren biföll utskottets förslag.</textBlock>
    <textBlock id="i-6232748cd4f1937d">Partivis fördelning av rösterna:</textBlock>
    <textBlock id="i-cb88b2b2c018535c">För utskottet:  130 s, 39 fp, 1 kd, 25 v, 20 c</textBlock>
    <textBlock id="i-6c4f5e24d5afedd1">För res. 32:    15 mp</textBlock>
    <textBlock id="i-297ac59e00dec09b">Avstod:         47 m, 1 fp, 29 kd</textBlock>
    <textBlock id="i-fdf14390834ee36c">Frånvarande:    14 s, 8 m, 8 fp, 3 kd, 5 v, 2 c, 2 mp</textBlock>
  </contentBlock>
  <contentBlock page="0" id="i-72a4ce7d9e150297">
    <textBlock id="i-868e65ddac52563a">Övriga punkter</textBlock>
    <textBlock id="i-72c7d047642e9c7b">Kammaren biföll utskottets förslag.</textBlock>
    <textBlock id="i-594b7d54a2d95de6">Meddelande om votering torsdagen den 22 maj</textBlock>
  </contentBlock>
  <contentBlock page="0" id="i-6e8248c8f35f3fc8">
    <textBlock id="i-a5fab7bd3288c685">Förste vice talmannen meddelade att voteringen torsdagen den 22 maj kl. 12.00 skulle utgå.</textBlock>
    <textBlock id="i-9e6daff9361632f3">Voteringen kl. 17.00 skulle äga rum enligt tidigare planering.</textBlock>
  </contentBlock>
  <contentBlock page="0" id="i-863a359b5eee7ec6">
    <textBlock id="i-ae5c9e3bb6a0e8e6">6 §  Exportkontrollpolitiken och exporten av krigsmateriel år 2002</textBlock>
  </contentBlock>
  <contentBlock page="0" id="i-ff7e32fafeb74e0f">
    <textBlock id="i-f6503ec5be7661b0">Föredrogs utrikesutskottets betänkande 2002/03:UU9</textBlock>
    <textBlock id="i-b63e020262c2a80e">Exportkontrollpolitiken och exporten av krigsmateriel år 2002 (skr. 2002/03:114).</textBlock>
  </contentBlock>
  <contentBlock page="0" id="i-cb58da24e1cb5a87">
    <textBlock id="i-d48c1790bad0f197">Anf.  1  BJÖRN HAMILTON (m):</textBlock>
    <textBlock id="i-b988c729f46f88a0">Herr talman! Till att börja med yrkar jag bifall till den moderata reservationen nr 5 under punkt 10.</textBlock>
    <textBlock id="i-ef9f1cd1fd136fa0">Jag anser att Sverige bör verka för att det inom</textBlock>
    <textBlock id="i-ee02c3d2645572b8">Europeiska unionen utarbetas gemensamma och bindande exportregler för krigsmateriel. För att övervaka dessa regler bör det också etableras en EU-myndighet för kontroll och tillsyn av export av krigsmateriel och strategiska produkter.</textBlock>
    <textBlock id="i-4865ac49e503ec19">Regeringens stödpartier har i olika reservationer angivit kritiska synpunkter på dagens hantering av svensk export av vapen. Man vill lägga ytterligare hinder i vägen och försvåra för vår vapenexport.</textBlock>
    <textBlock id="i-96b9a871d00f7587">Nyckelordet för krigsmaterielexport måste vara ansvar. Vapen i sig kan inte klassificeras som onda eller goda. Det kan däremot avsikten hos den som håller i vapnet. Vapen i fel händer kan få förödande effekter. Vapen i rätta händer kan däremot vara nödvändiga för att säkra fred och frihet. Sverige ger till exempel omfattande vapenhjälp till Estland, Lettland och Litauen för att stärka säkerheten i Östersjöområdet.</textBlock>
    <textBlock id="i-d12066bb22759565">Vi har som en av världens demokratier ett stort moraliskt och politiskt ansvar för att hindra spridningen av vapen till regimer som använder eller kan komma att använda vapen för att hota och angripa andra stater eller förtrycka den egna befolkningen. Vi har också ett egenintresse av att inte sälja vapen som senare kan komma att riktas mot vårt land eller mot</textBlock>
    <textBlock id="i-3685027a3c90fe6a">EU. För att förhindra detta har USA, Sverige och övriga västländer arbetat fram mekanismer för exportkontroll. Detta samarbete bör vidareutvecklas.</textBlock>
    <textBlock id="i-59dcbde3ac972315">Svensk vapenindustri kommer i framtiden inte ensam att kunna upprätthålla samma breda kompetens som tidigare. Varken inhemsk eller utländsk efterfrågan är tillräcklig för detta. Den tekniska utvecklingen framtvingar behovet av ett allt närmare samarbete med utländska partner. Det mellanstatliga samarbetet på försvarsmaterielområdet ska därför fördjupas och utvidgas. Det är också angeläget att fortsätta att stödja svensk försvarsindustris exportansträngningar. En av de viktigaste förutsättningarna för detta är att det vi vill exportera också värderas så högt att vi själva anskaffar det till våra egna förband.</textBlock>
    <textBlock id="i-2f63dff891ab13f7">Särskilt väsentligt för det försvarsindustriella samarbetet är regelverket för export till tredje land.</textBlock>
    <textBlock id="i-976546c90888fef5">Internationell samverkan med projektutveckling är mycket viktigt för att bibehålla den svenska försvarsindustrins utvecklingsförmåga. En förutsättning för detta är ett regelverk som på ett enkelt sätt reglerar export till tredje land. Exportberoendet är i delar av försvarindustrin redan i dag mycket stort. Detta beroende kan komma att öka ytterligare eftersom de svenska beställningarna med regeringens nuvarande politik kraftigt minskar.</textBlock>
    <textBlock id="i-2dae519cdd7e9fd9">Inom EU får medlemsländerna i stigande grad ett gemensamt ansvar för krigsmaterielexporten. Den gemensamma uppförandekod som antogs år 1998</textBlock>
    <textBlock id="i-e6996e00b914268a">innebär konsultationer och gemensam rapportering mellan medlemsländerna. Enligt kodens tillämpningsbestämmelser ska medlemsstaterna informera varandra om avslag på ansökningar om exporttillstånd. Om en annan medlemsstat överväger att bevilja tillstånd för en motsvarande transaktion ska man rådgöra innan tillstånd beviljas, och man ska informera om sitt beslut.</textBlock>
    <textBlock id="i-ba960f76c79e6e6e">Herr talman! För oss är ett naturligt nästa steg för</textBlock>
    <textBlock id="i-bf1c8aacdaddac0f">EU att arbeta fram gemensamma och bindande exportregler för krigsmateriel, och för att övervaka dessa regler bör en EU-myndighet etableras som kan kontrollera och utöva tillsyn av krigsmaterielexport och export av strategiska produkter. Vi borde från svensk sida ta initiativet till ett sådant system för ansvarsfull exportkontroll. Denna process kommer att ta åtskillig tid. Därför måste, herr talman, enligt min uppfattning arbetet inledas redan nu.</textBlock>
  </contentBlock>
  <contentBlock page="0" id="i-1d2fc8ec9557dd44">
    <textBlock id="i-045bfdf6272b01d8">Anf.  2  LARS ÅNGSTRÖM (mp):</textBlock>
    <textBlock id="i-d87f2576169e29a0">Herr talman! Ärade ledamöter i kammaren! Protokollsläsare! TV-tittare! Vi debatterar nu en av de mest kontroversiella frågorna i svensk utrikespolitik, den som omges av mest hyckleri och mest sekretess, nämligen den svenska vapenexporten. Det är också en fråga som utgör det kanske mest konkreta uttrycket för svensk utrikespolitik. Genom vapenexport till diktaturer omöjliggör man en demokratisk utveckling.</textBlock>
    <textBlock id="i-30e60d0fe8378bd9">Genom export till fattiga stater försvårar man eller omöjliggör utveckling i dessa fattiga länder. Hur man väljer att exportera svenska vapen är alltså ett mycket konkret utrikespolitiskt instrument.</textBlock>
    <textBlock id="i-106dadbb65b5d1ef">Vi hör ofta svenska politiker förklara att Sverige har en mycket restriktiv syn på svensk vapenexport, att vi i princip inte säljer vapen alls och att vi faktiskt har en lag som förbjuder svensk vapenexport. Politiker är också ofta måna om att framhålla inför väljarna att man visserligen kan bevilja undantag från förbudslagstiftningen, men då finns det väldigt hårda regler som gör att vi inte säljer till diktaturer, till stater som kränker FN:s mänskliga rättigheter eller till länder som är involverade i krigshandlingar.</textBlock>
    <textBlock id="i-9f0a17d4995bf06a">Många TV-tittare känner säkert igen dessa argument. Det är en bild som man försöker ge av att detta inte är något problem.</textBlock>
    <textBlock id="i-8808686208601c9e">Men, herr talman och TV-tittare, verkligheten är annorlunda. Jag har själv förmånen att sitta i Exportkontrollrådet som Miljöpartiets representant, det råd som hanterar de känsliga vapenexportfrågorna. Och jag kan intyga att verkligheten är en annan än den som många försöker ge sken av.</textBlock>
    <textBlock id="i-5f580da9842f321c">Sverige är i dag en av världens 15 största vapenexporterande länder i världen. Och jag har med egna ögon sett hur en politisk majoritet i Exportkontrollrådet bifaller krigsmaterielexport till stater som systematiskt kränker FN:s mänskliga rättigheter. Jag har själv upplevt hur jag i väldigt stor ensamhet har sagt nej till export av krigsmateriel till kommunistiska diktaturer. Och här torde väl de flesta TV-tittare rygga till och känna att man där i alla fall borde ha sagt nej. Men en majoritet sade ja. Jag har själv sett hur man har bifallit export till länder inbegripna i krigshandlingar - konflikten mellan Indien och Pakistan förra året, en av världens känsligaste och mest farliga konflikter. Enligt amerikansk underrättelsetjänst var det den konflikt som hade störst risk att kunna utvecklas till ett kärnvapenkrig. Dit säljer Sverige krigsmateriel. Dit beviljar en majoritet av Sveriges riksdags politiker export av krigsmateriel. Och vi är involverade i den mycket känsliga upprustningsprocess som där pågår.</textBlock>
    <textBlock id="i-f870f74fd033725a">Herr talman! Vi har också ett stort krig alldeles bakom oss - kriget mot Irak - där vi såg hur Sverige exporterade krigsmateriel till krigförande stater, tvärtemot intentionerna i Sveriges riksdags riktlinjer som reglerar vapenexportpolitiken.</textBlock>
    <textBlock id="i-c49caa8abd1d7975">Det här är ingenting annat än ett grovt hyckleri.</textBlock>
    <textBlock id="i-f7906d8680898335">Man försöker ge sken av en verklighet, men den existerar inte, utan den ser annorlunda ut.</textBlock>
    <textBlock id="i-6709b6c03642ad8f">Man kan då fråga sig: Varför hanterar svenska politiker vapenexportfrågan på ett så oärligt sätt? Det finns flera förklaringar till detta. En är att efter det kalla krigets slut för drygt tio år sedan minskade antalet mellanstatliga konflikter i världen dramatiskt.</textBlock>
    <textBlock id="i-afc05d6c34dd492a">Sovjetunionen som upphörde att existera och Warszawapakten som lades ned gjorde att det militära hotet mot länder i västvärlden ansågs minska eller helt och hållet försvinna. I Sverige säger militären själv att det inte existerar något militärt hot mot Sverige över huvud taget längre.</textBlock>
    <textBlock id="i-1d03939f9812959e">Det här har gjort att beställningarna från krigsindustrin minskade. En fredligare utveckling innebär med automatik stor kris för krigsindustrin. Det är negativt. Det finns två möjligheter att hantera minskade beställningar i krigsindustrin, antingen genom att avveckla den stora överkapacitet som fanns och som var dimensionerad för en helt annan värld och som inte längre existerar eller genom att med aggressiv marknadsföring försöka öka vapenexporten. Om de västliga demokratierna då inte är de första som står på kö för att köpa återstår de fattigaste staterna, diktaturerna, stater involverade i krig, de stater som vi med vår lagstiftning och med våra riksdagsbeslut har sagt att vi inte vill sälja till. Och industrin i Sverige har bestämt sig. Den vill naturligtvis inte avveckla.</textBlock>
    <textBlock id="i-2b06a4cf3281b805">Den vill öka vapenexporten. Och tack vare att det finns alltför många svaga politiker som i okunnighet beviljar export till stater som egentligen inte borde ha fått motta svensk krigsmateriel fungerar detta, och den svenska krigsmaterielexporten är i dag omfattande.</textBlock>
    <textBlock id="i-e892cba24ad3f197">Argumenten som vi hör de gånger som man pressar en svensk politiker på varför man går med på detta är ofta av den mer komiska karaktären, eller jag skulle kanske säga av den mer okunniga karaktären.</textBlock>
    <textBlock id="i-8f23e9c2b6227b9e">Ibland säger man att det är viktigt att Sverige exporterar krigsmateriel för att bibehålla den svenska försvarsindustrin och att det av ekonomiska skäl är viktigt för landet att vi säljer krigsmateriel. Då känner man uppenbarligen inte till att det nästan inte finns någon svensk krigsindustri kvar. Företaget Bofors har köpts upp och ägs i dag till hundra procent av ett amerikanskt företag. Kockumsvarvet har köpts upp av ett tyskt företag som i sin tur ägs till hundra procent av en amerikansk bank. Hägglunds uppe i Örnsköldsvik har sålts ut och ägs till hundra procent av ett brittiskt företag. Så dem som det är viktigt ekonomiskt för att svenska politiker fortsätter att bevilja krigsmaterielexport är de utländska, de amerikanska och de brittiska, ägarintressena och aktieägarna. De blir glada över svensk politisk flathet.</textBlock>
    <textBlock id="i-da6e9cbc13f17644">Ett annat argument som används är att kostnaderna för det svenska försvaret minskade genom svensk krigsmaterielexport. Vad man egentligen säger då är att vi, ett av världens rikaste länder, ska finansiera vårt försvar genom export av krigsmateriel till de allra fattigaste länderna i världen. Det är de fattiga folken som ska subventionera det militära försvar som Sverige säger sig vilja ha. Man kan diskutera moralen i det argumentet mycket. Men det är ett dåligt argument.</textBlock>
    <textBlock id="i-dc919a7a4365a348">Det görs heller aldrig någon konsekvent analys innan man sätter i gång produktionen av ett nytt vapensystem som visar hur mycket man bör exportera.</textBlock>
    <textBlock id="i-c14e5225d88dd48d">Tänk er själva in i detta, ärade ledamöter och TV-</textBlock>
    <textBlock id="i-a188475e233fbe34">tittare, att om vi innan beslutet om att tillverka JAS</textBlock>
    <textBlock id="i-ce327fdc93c8a1bd">hade fått en analys som visade att om Sverige beställde 200 JAS måste vi också sälja 200 JAS. Och om man också i analysen visade att de möjliga köparna finns i tredje världen bland de fattigaste staterna och kanske några eventuella andra länder, hur hade debatten då blivit? Det blev ingen debatt. Politikerna fattade att det hade varit omöjligt att få ett beslut om tillverkning av JAS om en analys hade visat att det förutsatte en omfattande export till fattiga stater.</textBlock>
    <textBlock id="i-1dc5572247db701c">Fortfarande i dag har vi en situation som innebär att den här analysen inte görs. Man använder ett argument, men det finns ingen grund för argumentet.</textBlock>
    <textBlock id="i-ae45a6e93641478a">Det finns ingen uträkning som visar att så här mycket måste vi exportera av den här produkten för att det ska gå plus minus noll enligt våra egna beräkningar.</textBlock>
    <textBlock id="i-e433ee4a6d648a46">Detta är, herr talman, en orimlig och dålig situation.</textBlock>
    <textBlock id="i-dec8472a03eb8c38">Och vi i Miljöpartiet har motionerat om att en sådan analys ska göras så att man har klart för sig innan tillverkningen av en ny produkt börjar vilka konsekvenser det får för exporten och därmed för svensk utrikespolitik, så att politikerna vet vad besluten innebär.</textBlock>
    <textBlock id="i-aa57d3494f8928d7">Herr talman! Det finns andra uttryck som denna exportiver från Sverige tar sig som snarare är mer tragiska än komiska. Vi har sett hur vår statsminister</textBlock>
    <textBlock id="i-112991d4f2a2b363">Göran Persson tvingas ut på förnedrande månglarresor runtom i världen och försöker sälja JAS. Han har varit i Tjeckien, i Polen, i Brasilien och i Sydafrika och haft möten där han har försökt att sälja det svenska JAS-planet. Det här har inte gått speciellt bra måste man säga. Det beror på att i många länder ser politikerna behoven kanske på ett annat sätt än vi gör från svensk sida. I Tjeckien kom man fram till att det som hotade Tjeckien var inte något militärt hot, utan det var klimatförändringarna och de klimatpolitiska effekterna med översvämningarna som var det stora hotet mot Tjeckien. Där behövdes ekonomiska resurser för att hantera hotet mot landet. I det sammanhanget var JAS fullständigt ointressant och irrelevant.</textBlock>
    <textBlock id="i-696d350884701710">Så man sade: Nej tack Sverige, vi behöver inte krigsflygplan. Våra hot ser annorlunda ut.</textBlock>
    <textBlock id="i-31a390a17cc57e77">I Brasilien var vår statsminister och försökte övertyga dem om det fina i att köpa svenska JAS-</textBlock>
    <textBlock id="i-384244f37e63d00d">plan. Även där sade man: Nej tack, vi i Brasilien har ett fattigdomsproblem som är ett långt större hot mot oss än något påhittat militärt hot. Vi behöver inte era svenska JAS.</textBlock>
    <textBlock id="i-ba91cf788bbaf022">I Sydafrika lyckades man. Där hade företaget en enorm offensiv, och statsministern och hela delegationer var nere och hyrde arenor och körde popfestivaler. En del var kanske mindre lyckat. Men man lyckades få ett kontrakt. Men där finns det en oerhört stark opposition inom landet mot denna affär. Kyrkorna, fackföreningsrörelsen, medborgarrättsorganisationer - alla de som Sverige traditionellt tidigare samarbetat med för att hjälpa mot apartheidregimen -</textBlock>
    <textBlock id="i-c9dc6ad577b05c71">säger i dag nej. Hotet mot oss i Sydafrika är aids.</textBlock>
    <textBlock id="i-7b4fbcdb16ab1a5d">Fem miljoner människor hotas att dö av aids. Det kan man inte försvara sig mot med dyra JAS-plan. Man skulle gärna vilja ta sig ur den här affären. Men många politiker fruktar att Sverige då med en järnhand kommer att försöka tvinga Sydafrika att fullfölja köpet. För oss är uppenbarligen pengar viktigare än de människoliv som hotas av aids.</textBlock>
    <textBlock id="i-706e2af857557dd1">Herr talman, ärade ledamöter och alla ni som ser detta på TV! Miljöpartiet har väckt en motion om ökad öppenhet när det gäller krigsmaterielexporten.</textBlock>
    <textBlock id="i-0167d07c3eb4428b">Vi anser att man ska redovisa affärerna så fort de diskuteras och även efter det att de har genomförts.</textBlock>
    <textBlock id="i-bce86194bb1a553c">Många tycker att det här är obekvämt. Ledamöterna i</textBlock>
    <textBlock id="i-a00b576353d13ed7">Exportkontrollrådet, där jag själv sitter med, skulle ju då tvingas försvara sitt agerande och debattera det offentligt. Men jag tror att det vore bra för demokratin och bra för svenska folket att se hur politiken ser ut i verkligheten - inte i form av vackra ord i talarstolar. Därmed möjliggörs också ett deltagande i debatten.</textBlock>
    <textBlock id="i-a137bc1ec4f458cb">Vi i Miljöpartiet har också väckt en motion om en analys av vad tillverkning innebär i form av export och därmed vilka konsekvenser det får för svensk utrikespolitik. Dessutom har vi lagt fram ett förslag om att inte sälja svensk krigsmateriel till diktaturer -</textBlock>
    <textBlock id="i-4e3a45b05a6874f2">detta för att få det hela ännu tydligare så att vi inte behöver se sådant säljande till stater som kränker</textBlock>
    <textBlock id="i-f492741c5644b8e5">FN:s mänskliga rättigheter.</textBlock>
    <textBlock id="i-a694a854928f262b">Självklart hoppas jag att en majoritet av Sveriges riksdag ställer sig bakom de här förslagen. Miljöpartiets nästa talare kommer att visa vilka reservationer vi vill ska bifallas.</textBlock>
  </contentBlock>
  <contentBlock page="0" id="i-913739fb40b1c4a8">
    <textBlock id="i-ea4a800405b2be47">Anf.  3  CARINA HÄGG (s):</textBlock>
    <textBlock id="i-5ea6a114db41be4c">Herr talman! Kammaren har tidigare i dag voterat om betänkandet Johannesburg - FN:s världstoppmöte om hållbar utveckling. Utrikesutskottet och miljö- och jordbruksutskottet har tillsammans arbetat fram det betänkandet. Där försöker man rikta in och fokusera svensk politik på utvecklingsfrågor, på frågor om en hållbar utveckling.</textBlock>
    <textBlock id="i-404f3da5e08d778b">Vad vi nu debatterar, krigsmaterielexporten, är en annan fråga som också har anknytning till det som vi i andra sammanhang talar om, nämligen detta med hållbar utveckling.</textBlock>
    <textBlock id="i-0cd55d9fed5f172b">Herr talman! Först vill jag kommentera det tidigare anförandet. Jag tror att det finns ledamöter som blandar ihop torgmötesagitation med det som man kan förvänta sig från denna talarstol, att man inte bara torgför kritik mot andra utan också talar om vilka överväganden man har gjort - varför man har intagit vissa ståndpunkter och varför det egna partiet företräder en viss linje. Det handlar om att ta ansvar för politiken. Men när det gäller Miljöpartiets Lars Ångström har kammaren kanske inte så stora förväntningar. Jag tycker ändå att det är värt att upprepa detta.</textBlock>
    <textBlock id="i-3a994e8e0b1dd087">Utrikesutskottets betänkande om exportkontrollpolitiken och exporten av krigsmateriel år 2002 är alltså det betänkande som vi nu har att fokusera på.</textBlock>
    <textBlock id="i-0603a52df262eeb5">Det är ett så kallat årligt betänkande. Varje år har vi nämligen en debatt om de här frågorna.</textBlock>
    <textBlock id="i-e7b72612b6b57989">I betänkandet finns det två motioner med anledning av regeringens skrivelse samt sju motioner som ligger kvar sedan den allmänna motionstiden och som vi nu har bakat in och besvarat i samband med det här arbetet. I slutet av betänkandet finns det ett särskilt yttrande och sex reservationer.</textBlock>
    <textBlock id="i-c01aa37ea95f4120">Jag tror att ni under den fortsatta debatten kommer att märka att det i denna kammare finns ett starkt engagemang för freds- och nedrustningsarbete. Samtidigt finns det en insikt om att fredsbevarande insatser och även rent humanitära insatser kan kräva vapen. Inte ens en organisation som Svenska Freds kräver detta om vi går några år tillbaka. I dag är man medveten om att det också krävs militärt stöd och vapen i sammanhanget för att kunna genomföra humanitära insatser.</textBlock>
    <textBlock id="i-f1d4d6b6a15807fc">Inte något parti i denna kammare kräver ett vapenlöst försvar. Med andra ord debatterar vi nivåer, finansiering och, som i det här sammanhanget, export. Vi är medvetna om att det på detta område är av särskild vikt att ha en så stor öppenhet som möjligt.</textBlock>
    <textBlock id="i-adc221dcc5a0d7f1">Därför har vi bland annat denna debatt här i dag. Det är riksdagens möjlighet att följa upp och granska olika organ och hur riksdagen fört politiken på det här området.</textBlock>
    <textBlock id="i-70ab9e8096b34240">Utöver riksdagens eget arbete och även regeringens har vi Exportkontrollrådet, där samtliga riksdagspartier har en plats, och ISP. ISP:s ledamöter har i uppgift att vägleda generaldirektören så att myndigheten kan fatta beslut som står i samklang med lagstiftningen, med praxis och med riktlinjerna.</textBlock>
    <textBlock id="i-e7ea0e64fd8a22bf">Herr talman! Varje år brukar det också finnas med några nyheter som regeringen presenterar i samband med sin skrivelse. I år gäller det redovisningar av så kallade denials som Sverige har lämnat. Öppenheten inom ramen för EU:s gemensamma uppförandekod för vapenexport har också ökat. Samarbetet syftar till större restriktivitet och ansvarstagande samt till en mer enhetlig syn på mottagaren.</textBlock>
    <textBlock id="i-92ed7859b900a96d">Det är viktigt att verka för öppenhet både nationellt och inom EU-systemet. I EU-rapporten från år</textBlock>
    <textBlock id="i-a9ef31302c422383">2002 redovisas för första gången antalet exporttillstånd i varje medlemsstat, liksom antalet notifierade avslag på ansökningar om exporttillstånd - alltså nämnda så kallade denials, som utgör kriterierna, tillsammans med de kriterier som åberopats för avslagen. Ytterligare en nyhet i rapporteringen är ett kompendium som innehåller överenskommelser som träffats under de fyra år som man haft denna tillämpning. Här händer väldigt mycket. Det är alltså inte så att utvecklingen står stilla på området öppenhet och redovisning, utan varje år kan vi se olika nyheter på området.</textBlock>
    <textBlock id="i-dcec43a8b4942a5e">Herr talman! För klarhets skull vill jag reda ut de tre typer av så kallade ovillkorliga hinder som vi har satt upp när det gäller vår export:</textBlock>
    <textBlock id="i-2228392229ba953d">1. Beslut i FN:s säkerhetsråd.</textBlock>
    <textBlock id="i-beeda8c8de5a5400">2. Internationella överenskommelser, till exempel</textBlock>
    <textBlock id="i-d286f3055d95008b">EU-sanktioner som Sverige biträtt.</textBlock>
    <textBlock id="i-36fea6cc4573dcda">3. Neutralrättsliga regler i Haagkonventionen.</textBlock>
    <textBlock id="i-40d5f16e1dd91457">Dock tror jag att man även måste framhålla att situationen för de mänskliga rättigheterna alltid ska vägas in, också i de fall där det är fråga om materiel som i sin tur inte kan användas för att kränka de mänskliga rättigheterna. Mänskliga rättigheter och demokrati är tätt förbundna.</textBlock>
    <textBlock id="i-1966636cfd67287b">Herr talman! Till vardags skiljer man sällan mellan krigsmateriel för strid, KS, och övrig krigsmateriel, ÖK. Men här gör vi det, och utskottet ser det som angeläget att ha denna uppdelning. När vi införde de här begreppen fick vi därmed in fler produktslag under kontrollsystemet. Jag tycker att det finns fördelar med att vi håller fast vid det här systemet. På så sätt omfamnar vi fler produkter inom den här kontrollramen.</textBlock>
    <textBlock id="i-47169e5717f69beb">Herr talman! Eftersom jag är en av undertecknarna av en motion om krigsmaterielimport behöver jag väl knappast inför denna kammare påpeka att jag anser den frågan vara angelägen. Det känns tillfredsställande att utskottet pekar på att det när det gäller den översyn och den utvärdering av svensk krigsmaterielexport som ytterligare beskrivs i detta betänkande också är möjligt att ta upp detta med input av krigsmateriel. I dag är det nämligen oreglerat och styrs på ett annat sätt av Försvarsmaktens egna behov. Sedan har det kopplingar även till exporten genom att det kan vara fråga om komponenter. I varje fall tycker jag att det är väldigt tillfredsställande att utskottet här pekar på en väg och tycker att det också är viktigt att väga in frågor om importen tillsammans med frågor om exporten.</textBlock>
    <textBlock id="i-963a4ddf6a3cd66d">Herr talman! Den 11 september såg vi hur flygplan kunde användas som vapen. Under folkmordet i</textBlock>
    <textBlock id="i-fc5003563444315b">Rwanda var det enkla jordbruksredskap som man använde. Vi håller koll på kryptering, och datachips är en del av vapenslagen. Mycket kan bli till vapen i fel händer, och vapensystem är i dag mer komplicerade. Den optimala politiken för att minska antalet vapen lär vi således fortsätta att arbeta med. Det är oerhört viktigt att vi jämte en god kontroll på vapenexportfrågorna också har en god politik för utvecklingsfrågor över huvud taget. Därför ser jag fram emot slutet av denna vecka då vi får presenterat en utvecklingsproposition där andra delar av vår politik tas upp.</textBlock>
  </contentBlock>
  <contentBlock page="0" id="i-973dcd39595da91d">
    <textBlock id="i-1a83c42b23e30aea">Anf.  4  LARS ÅNGSTRÖM (mp) replik:</textBlock>
    <textBlock id="i-cd307c1f04deb7d3">Herr talman! Carina Hägg är naturligtvis i sin fulla rätt att komma med förklenande personomdömen. Men kanske vore det mer klädsamt och för TV-</textBlock>
    <textBlock id="i-e1e2d181328f07b8">tittarna mer upplysande om hon på någon enda punkt kunde bemöta vad jag sade i sak.</textBlock>
  </contentBlock>
  <contentBlock page="0" id="i-06b8731aee9f5cd8">
    <textBlock id="i-14b8974e3bf90bc6">Anf.  5  CARINA HÄGG (s) replik:</textBlock>
    <textBlock id="i-49d968208b0c1a6c">Herr talman! I mitt anförande försökte jag ta upp en del av de ståndpunkter som utskottet har och där det finns en majoritet för dessa. Ytterligare saker kan man naturligtvis läsa sig till i betänkandet.</textBlock>
    <textBlock id="i-2fd8bbefd20abe0b">Jag tycker att det är viktigt att här redovisa vad man står för och varför och att man till exempel kan peka framåt på den utredning där en del av den politik som vi gemensamt diskuterar kommer att följas upp.</textBlock>
    <textBlock id="i-e754dde31461605c">Jag tycker att det finns anledning att påpeka att</textBlock>
    <textBlock id="i-2b610cb98644b694">Miljöpartiet gång på gång när vi har de här debatterna far ut i tillmälen och uttalanden som kanske inte har med betänkandet att göra.</textBlock>
    <textBlock id="i-24a732b29cbc2dd2">Jag tycker att det är dags att man markerar det.</textBlock>
    <textBlock id="i-b3d3c8d9a4a419d6">Möjligtvis ges det tillfälle längre fram för Lars Ångström att formulera sig på ett sätt som gör att det känns mer meningsfullt att debattera de här så viktiga frågorna. Det kan finnas fler partier som kanske känner att det skulle finnas anledning att debattera sakfrågorna, om man hade ett intresse från Lars Ångströms sida att verkligen göra det.</textBlock>
  </contentBlock>
  <contentBlock page="0" id="i-97b9ba5e9e1f1dd2">
    <textBlock id="i-c3a1fd0fc1215bad">Anf.  6  LARS ÅNGSTRÖM (mp) replik:</textBlock>
    <textBlock id="i-086742194e0b1bf1">Herr talman! Jag förbehåller mig naturligtvis rätten att formulera mig på det sätt som jag själv väljer.</textBlock>
    <textBlock id="i-f8dca62b9b539a36">Om nu Carina Hägg i talarstolen anklagar mig för att komma med tillmälen, utsagor och i allmänt förklenande ordalag beskriver mitt tidigare inlägg, skulle det vara klädsamt att hon på någon enda punkt sade vad det var för fel i det jag sade i sak. Är det fel med det påstående som jag gjort att svenska politiker har beviljat vapenexport och krigsmaterielexport? Finns det något annat i sak som Carina Hägg invänder emot, eller är det bara mitt val av språk som hon är kritisk mot?</textBlock>
  </contentBlock>
  <contentBlock page="0" id="i-c125b1fdded3ed0f">
    <textBlock id="i-e9ec11deeb050bed">Anf.  7  CARINA HÄGG (s) replik:</textBlock>
    <textBlock id="i-b99f7847696a2593">Herr talman! Det är viktigt att diskutera det som den här tiden är avsatt för, uppföljningen av export av krigsmateriel. Vi är inte här för att här och nu diskutera alla möjliga andra frågor och definitivt inte det inre arbetet i Exportkontrollrådet. Lars Ångström vet mycket väl att jag inte ingår där, men jag följer naturligtvis noga det arbetet på det sätt som jag kan.</textBlock>
    <textBlock id="i-60f4819ffdfdbc25">Den här talarstolen är inte lämpad för den debatten, men där har Lars Ångström valt ett annat sätt. Det präglar också det sätt på vilket jag får möjlighet att föra debatten från min sida.</textBlock>
  </contentBlock>
  <contentBlock page="0" id="i-998d82a0fc2a9aca">
    <textBlock id="i-689a9c4a1bf41111">Anf.  8  CECILIA WIGSTRÖM (fp):</textBlock>
    <textBlock id="i-94d175ad6c99d514">Herr talman! I måndags eftermiddag var jag hembjuden till Lawin och Massoud på en kurdisk lunch.</textBlock>
    <textBlock id="i-fd80a34b3c180aef">De är från kurdiska Irak och Afghanistan. Det var en mycket trevlig lunch, men jag blev ändå ganska dyster till mods av det samtal vi förde. Vi pratade nämligen om utvecklingen i Afghanistan och i Irak, om hur vapen i händer på krigsherrar och lokala miliser tvingar befolkningen till underkastelse och utsatthet.</textBlock>
    <textBlock id="i-0a5a7eb63eacd71f">Vi måste arbeta för en värld i global fred där antalet vapen är avsevärt mindre och underställt demokratisk kontroll. Vi har en väldigt lång bit dit, men vi får inte se det som en omöjlighet. Långsiktigt och förebyggande arbete är då viktigt. Riktig fred innebär inte bara fred mellan stater, utan också att enskilda medborgare slipper att utsättas för våld och övergrepp i sitt eget land. För det behövs stabila och demokratiska länder där röstsedeln och inte vapenmakt styr, så som nu är fallet i Afghanistan och i vissa delar av</textBlock>
    <textBlock id="i-27fe186f3f04c035">Irak.</textBlock>
    <textBlock id="i-89a13c9c636083d5">Det var det långsiktiga perspektivet.</textBlock>
    <textBlock id="i-34c7d79289e0c881">På kort sikt behöver vi dock ett svenskt försvar, inte längre så mycket för vår egen säkerhet men för att kunna bidra till internationella freds- och krishanteringsuppdrag. Svenska soldater är i dag i Kongo,</textBlock>
    <textBlock id="i-b89af82c39866b2b">Kosovo och Afghanistan och gör viktiga insatser där för fred.</textBlock>
    <textBlock id="i-46332194fb54f81d">I dag debatterar vi krigsmaterielexporten från</textBlock>
    <textBlock id="i-37392260d2333de9">Sverige. Folkpartiet ställer sig bakom utskottets betänkande, men jag vill i den här debatten påpeka ett par saker.</textBlock>
    <textBlock id="i-b0518a576187f309">Först och främst gäller det den översyn av vår krigsmateriellagstiftning och tillämpning som utskottet kräver. Regeringen har under de tre senaste åren pratat om att tillsätta en utredning, men ingenting har hänt. Varför? Innan jag hamnade i riksdagen hade jag fått höra att regeringen är mästare på mycket snack och lite verkstad. Tyvärr har jag sett fler och fler exempel på att det är sant. Denna försenade utredning är ytterligare ett exempel på detta.</textBlock>
    <textBlock id="i-3ec2f9020439d6b8">Det behövs en ny utredning, för mycket har hänt.</textBlock>
    <textBlock id="i-62219842f72afa66">Det är ett demokratiskt problem när lagar inte stämmer överens med praxis.</textBlock>
    <textBlock id="i-93ff8304a6fe2e1d">Vad är det som har hänt? Jo, internationaliseringen. Vi har en gemensam uppförandekod för vapenexport inom EU. Det tillåter oss visserligen att ha striktare regler, men det innebär ändå en successiv harmonisering av EU-ländernas olika exportregler. Internationaliseringen har också slagit igenom när det gäller svensk försvarsindustri, såsom Lars Ångström påpekade. Vår försvarsindustri är nu nästan helt och hållet utländskt ägd.</textBlock>
    <textBlock id="i-a7c03b29d4433a76">Folkpartiet bejakar denna internationaliseringstrend. En god samverkansförmåga med andra länder när det gäller vapensystem är viktig till exempel för att uppnå interoperatibilitet i fält, det vill säga att svenska soldater i till exempel Afghanistan kan samarbeta med de andra ländernas soldater genom att våra vapensystem är liknande.</textBlock>
    <textBlock id="i-105bb2e13694c17d">Ytterligare ett skäl för Folkpartiet att bejaka denna internationalisering är förstås att vi anser att det är tid att Sverige släpper alliansfriheten och samarbetar i fråga om vår säkerhetspolitik med EU och USA inom</textBlock>
    <textBlock id="i-2a74186b2bda4eb8">Nato. Den internationalisering som vi har sett när det gäller vår krigsmaterielexport och vapenindustri hänger ihop med vår försvarspolitik: Utan vapen inget försvar. Genom internationaliseringen, som jag har beskrivit, har Sverige gjort sig beroende för sin krigsmaterielförsörjning av samarbete med andra länder. Jag tycker att det rimmar illa med Sveriges alliansfrihet. Att vi på detta sätt gör oss beroende av andra länder för vår krigsmaterielförsörjning kan jag inte se det på annat sätt än att vi i praktiken ingår i alliansen. Andra länder får inflytande på vår försvarskapacitet. Jag har inget emot detta, eftersom de länder som vi samarbetar med är EU-länder och USA, samma länder som ingår i Nato. Men hur får ni andra ledamöter ihop detta? Det känns lite grann som dubbelmoral.</textBlock>
    <textBlock id="i-443468fec21d0783">Jag tror att lika lite som svenska folket vet att vi har övergivit neutralitetspolitiken, lika lite vet de att vi i så hög grad samverkar med utlandet när det gäller svensk vapenimport och vapenexport. Det är viktigt med en öppenhet och demokratisk förankring av vapenexporten. Därför är det inte bra när lagar och praxis inte stämmer överens. Vi ska inte genomföra förändringar enbart de facto och bakvägen, utan vi ska diskutera det och redovisa de förändringar som sker. Den faktiska politiken måste följa riktlinjerna.</textBlock>
    <textBlock id="i-13be12d4e66b0a45">Därför är det viktigt att den här utredningen kommer i gång.</textBlock>
    <textBlock id="i-889d499860d068d0">Ett annat exempel på en fråga som utredningen måste titta på är att i dagens riktlinjer pekas de nordiska och neutrala länderna ut som mest lämpliga exportländer. EU-länderna hamnar i en annan kategori. Men EU- och Natoländerna bör ju utifrån vår utgångspunkt vara lika lämpliga som våra nordiska grannländer att exportera vapen till och ha samarbete med inom det här området. Det är det som sker i dag i verkligheten.</textBlock>
    <textBlock id="i-69eb394da4947ce5">Miljöpartiets reservation om att införa ett nytt kriterium för vapenexport är intressant. Vi från Folkpartiet tycker att mänskliga rättigheter måste väga tungt när vi exporterar vapen. Det här kriteriet, demokratikriteriet, skulle man kunna titta på i en utredning. Givetvis kan vi inte ha några villkorslösa kriterier, utan alla kriterier måste vägas ihop i en helhetsbedömning.</textBlock>
    <textBlock id="i-b199e7de77f6ccb4">Herr talman! Innan jag slutar vill jag ta upp ännu ett exempel på hur regeringen inte håller ord. Jag ögnade igenom förra årets debatt, där socialdemokratiska riksdagsledamoten Carina Hägg, som var uppe även i årets debatt, utlovade att nästa års skrivelse, det vill säga detta års skrivelse, från regeringen skulle innehålla en redogörelse för resultaten av det korruptionsbekämpande projektet Corruption in the Official</textBlock>
    <textBlock id="i-dfde625cde24d5b5">Arms Trade, COST, som EU bedriver tillsammans med Transparency International. Men jag hittar inte denna redogörelse i år. Innebär detta att det projektet har gått i stå?</textBlock>
    <textBlock id="i-aae8e272b68778a0">Att bekämpa korruption är väldigt viktigt generellt sett, men när det gäller vapen är det extra viktigt.</textBlock>
    <textBlock id="i-fa44f35ee8afd10f">Vapen får inte hamna i fel händer. Världsbanken har i en färsk rapport pekat på alla mellanstatliga och inomstatliga konflikter och hur dessa hindrar fattigdomsbekämpningen. De föreslår därför ett antal åtgärder i syfte att försvåra för gerillarörelser att kunna sälja naturtillgångar för att finansiera vapenköp.</textBlock>
    <textBlock id="i-529e27453d508776">Låt oss hoppas att detta initiativ bär frukt och på så sätt kan komplettera FN:s, OSSE:s och EU:s arbete med att minska spridningen av lätta vapen.</textBlock>
    <textBlock id="i-d01aee9e5389513c">Jag hoppas att det inom en ganska snar framtid ska bli bättre för mina vänner Lawin och Massoud, och att deras släktingar i Irak och Afghanistan ska få leva i ett stabilt och demokratiskt land där de milisgrupper som nu terroriserar befolkningen är avväpnade.</textBlock>
  </contentBlock>
  <contentBlock page="0" id="i-f14c8f16f8ab8982">
    <textBlock id="i-e78db290c10939ac">Anf.  9  CARINA HÄGG (s) replik:</textBlock>
    <textBlock id="i-eeacbeb980e05d0e">Herr talman! Det är viktigt för mig att få understryka att vi från olika partiers sida kan ha olika bevekelsegrunder till att vilja ha en uppföljning av en nuvarande vapenexportpolitiken. Även om Cecilia</textBlock>
    <textBlock id="i-d2f4773f70fd5732">Wigström och jag har lite olika uppfattningar om varför så betyder inte det att vi inte kan förenas i detta, vilket vi också gör i betänkandet. Vi tycker alltså att det är viktigt att det sker en uppföljning och att vi får en utvärdering.</textBlock>
    <textBlock id="i-44c713be3dd954f8">Men jag vill starkt markera att det inte har någonting att göra med de motiv som Cecilia Wigström här anför. Hon kritiserar alliansfriheten och ser inte den som en gångbar väg framöver. Jag tycker tvärtom att det har visat sig vara den hållbara vägen, inte minst mot bakgrund av de konflikter som vi just nu har i vår omvärld och som vi alldeles nyligen har sett eskalera.</textBlock>
    <textBlock id="i-382528f116018861">Det har varit en framgångsrik politik som också medger och möjliggör för oss att verka på det sätt som den här kammaren förväntar sig att Sverige ska verka på utomlands i olika konfliktområden.</textBlock>
    <textBlock id="i-200de19450e12eb6">Jag ska också kommentera det här med korruptionen. Jag delar Cecilia Wigströms uppfattning på den punkten. Det här är oerhört viktigt. Just vapenexportområdet är på grund av sin slutenhet och ändamålet för vapnen särskilt utsatt för korruptionsproblem, speciellt i de områden där man inte kan få en öppen export. Det är den typ av export som vi inte ser från</textBlock>
    <textBlock id="i-6777751399efdd70">Sverige och som inte finns redovisad. Därför är det oerhört viktigt att man jobbar med korruptionsbekämpning. Vi hoppas att man framöver kan ha mer att redovisa för den här kammaren. Det finns mycket mer att göra på det här området i samverkan med andra länder och med näringsliv. Då ska vi också belysa kopplingarna mellan till exempel guldgruvor i</textBlock>
    <textBlock id="i-dbdff206e994d647">Kongo och vapenhärdar, industrier och konflikter som vi kan läsa om på dagstidningarnas nyhetssidor för tillfället.</textBlock>
  </contentBlock>
  <contentBlock page="0" id="i-822ab8ec5acf842a">
    <textBlock id="i-2c40b5d14c5661f1">Anf.  10  CECILIA WIGSTRÖM (fp) replik:</textBlock>
    <textBlock id="i-2b9719cd68113d55">Herr talman! Jag börjar med det senaste som Carina Hägg tog upp när det gäller korruption. Det är bra att vi är överens om att det är viktigt att bekämpa korruption. Men det är tråkigt när Carina Hägg i förra årets riksdagsdebatt utlovar att vi skulle få se en resultatredovisning av projektet där EU försöker bekämpa korruption och vi sedan inte får någon sådan redovisning. Jag tycker att man ska hålla ord. Om det nu är så viktigt för regeringen som Carina Hägg påstår så borde resultatredovisningen ha varit med. Man borde ha drivit på i EU-samarbetet för att bekämpa korruptionen. Precis som Carina Hägg säger är det viktigt att man gör just det inom vapenhandeln.</textBlock>
    <textBlock id="i-4420052a64c0dd22">När det gäller utredningen får jag säga samma sak: Vi är överens, Carina Hägg och jag, om att vi behöver en utredning. Men det är samma sak igen.</textBlock>
    <textBlock id="i-d1c79e5446e4dfeb">Regeringen har pratat om en utredning i tre års tid nu.</textBlock>
    <textBlock id="i-b708b2b9422cc05d">Jag hoppas att regeringen denna gång nu lyssnar på utskottet och riksdagen efter våra gemensamma och tydliga ansträngningar från utskottets sida under tre års tid. Regeringen borde ju lyssna på riksdagen, så jag hoppas att utredningen nu kommer till stånd.</textBlock>
    <textBlock id="i-74094829964f17f8">Våra skäl till att vilja ha utredningen är olika - det är sant. Ett av skälen - det viktigaste skälet - för</textBlock>
    <textBlock id="i-875b330363cf209e">Folkpartiets del är att den verklighet och den exportpolitik som vi har i dag i praktiken inte stämmer överens med lagstiftningen. Man måste ha en lag som stämmer överens med verkligheten. Det finns också ytterligare skäl för Folkpartiet, och det är givetvis att vi ser att Sveriges säkerhet långsiktigt främjas av att vi samarbetar med EU och USA inom Nato. Det är det mest stabila sättet för svensk säkerhet.</textBlock>
  </contentBlock>
  <contentBlock page="0" id="i-49a2d8b75d86f93c">
    <textBlock id="i-31f6d92f4a0d99cc">Anf.  11  CARINA HÄGG (s) replik:</textBlock>
    <textBlock id="i-0fe53bc430400061">Herr talman! Det är svårt att tala om verkligheten, för man ser ofta olika verkligheter. Folkpartiet och</textBlock>
    <textBlock id="i-3615b5780c0e241e">Cecilia Wigström såg det som angeläget att följa med</textBlock>
    <textBlock id="i-e1fd1bfb0f2c0358">Bushalliansen ned till Irak och ta med sig vapen. Vi såg en helt annan verklighet, och den har visat sig hålla. Vi ville följa FN:s säkerhetsråd och vi ville stå på folkrättslig grund. Det var inte den verklighet som</textBlock>
    <textBlock id="i-fba513e2d032c7fc">Cecilia Wigström då uppfattade, men jag hoppas att det är en ståndpunkt som Folkpartiet ansluter sig till i dag.</textBlock>
    <textBlock id="i-bd296fd2dd03c561">När det gäller korruptionen kan jag bara konstatera att det är en fortsatt viktig fråga både för mig och för riksdagen - det utgår jag ifrån - och även för regeringen. Jag hoppas att det också är den typen av frågor som man framöver har möjlighet att jobba brett med, tillsammans med många andra parter, för att komma till rätta med. Då handlar det inte bara om enskilda stater utan också om näringslivet. Det är ju en kugge i detta. Om man kan få den pressen och samstämmigheten och på andra sätt kan mota konflikter så tror jag att det kan vara bra.</textBlock>
    <textBlock id="i-60b44c95a598ac63">Var kommer pengarna ifrån? Vem mutar vem?</textBlock>
    <textBlock id="i-44e70fd9c51d3aab">Det är viktigt att man kan klargöra kopplingarna på det sätt som man visade i den så kallade diamantrapporten. Det var kopplingar även mellan politiker och krigsindustri, vapenhandlare och diamantgruvor i konflikterna i Angola, Sierra Leone och så vidare. Jag tror att den rapporten var oerhört viktigt för att lyfta fram frågan och våga se kopplingarna. Det finns alltså många nivåer att jobba med säkerhetspolitik på i dagens samhälle.</textBlock>
  </contentBlock>
  <contentBlock page="0" id="i-2446850754b541a2">
    <textBlock id="i-674b624e3e589153">Anf.  12  CECILIA WIGSTRÖM (fp) replik:</textBlock>
    <textBlock id="i-7871955bf567f7af">Herr talman! Carina Hägg ber mig att prata om verkligheten, och sedan tar hon själv upp Irak som ett exempel. Jag får väl säga samma sak till Carina Hägg som Carina Hägg sade till Lars Ångström: Låt oss prata om det vi ska debattera i dag, nämligen krigsmaterielexporten! Vi debatterar inte Irakfrågan.</textBlock>
    <textBlock id="i-cae28e30d9714092">Den verklighet som finns i dag när det gäller just krigsmaterielexporten är att Sverige har ingått ett ramavtal med Frankrike, Italien, Storbritannien, Spanien och Tyskland för att omstrukturera hela den europeiska försvarsindustrin. Det är verkligheten, medan vi på papperet och i våra riktlinjer säger att de nordiska länderna och de neutrala länderna är de mest lämpliga länderna att samarbeta med på det här området. Det är tydlig skillnad mellan verkligheten som den ser ut i dag och den lagstiftning som vi har i dag.</textBlock>
    <textBlock id="i-ec591b777c657cf5">Det måste vi komma till rätta med, och inte prata om</textBlock>
    <textBlock id="i-266d4c929626124d">Irakfrågan.</textBlock>
  </contentBlock>
  <contentBlock page="0" id="i-aeb79afa05eb16c6">
    <textBlock id="i-675c9fc030954ff4">Anf.  13  LARS ÅNGSTRÖM (mp) replik:</textBlock>
    <textBlock id="i-2b850ee507cfd2c4">Herr talman! Jag håller med om mycket av det som Cecilia Wigström och Folkpartiet anförde. Uppenbarligen är det ett ömsesidigt medhållande på många punkter.</textBlock>
    <textBlock id="i-7d6fcdd94ef07151">Speciellt intressant är det när Wigström tar upp oberoendet. För Cecilia Wigström innebär det inget problem eftersom Folkpartiet ser positivt på alliansmedverkan. För mig utgör det inte heller något problem eftersom jag är negativ och kritiserar det. Men det är helt riktigt att hos dem som inte kritiserar det, men som talar om det, finns det ett hyckleri och en dubbelmoral som måste innebära problem. Detta kom allra tydligast till uttryck när vi diskuterade krigsmaterielexport till USA under Irakkriget. Då sades det svart på vitt från Försvarsdepartementet: Vi kan inte stoppa exporten därför att vi är så beroende av amerikansk teknologi för JAS-planet till exempel att det skulle innebära en katastrof för Sverige. Då medgav man det. Man hade svängt 180 grader.</textBlock>
    <textBlock id="i-ab7282d1ac15e430">Jag undrar om Cecilia Wigström håller med mig om att det är hyckleri när Sverige försöker sälja JAS</textBlock>
    <textBlock id="i-03149ded208a8acb">till Sydafrika just med argumentet att vara oberoende från USA. Nu, något år senare, visar det sig ju att</textBlock>
    <textBlock id="i-17dad2aedf354863">Sydafrika precis som Sverige är fullständigt beroende av USA. Det är ett hyckleri i försöken att sälja JAS</textBlock>
    <textBlock id="i-4f741ecdb710b769">när man använder argument om oberoende.</textBlock>
  </contentBlock>
  <contentBlock page="0" id="i-1a3c7f4f79e0bf12">
    <textBlock id="i-fcecf846f5542107">Anf.  14  CECILIA WIGSTRÖM (fp) replik:</textBlock>
    <textBlock id="i-e783e0ed9a86bfda">Herr talman! Jag håller med Lars Ångström om att det finns en dubbelmoral här, och det är den som jag har försökt ta upp i debatten. Lars Ångström och jag har olika uppfattningar om huruvida det är bra att vara beroende av de europeiska länder som Sverige samarbetar med inom EU. Jag tycker att det är något som är bra. Sverige har en gemenskap med de europeiska länderna och med USA som är positiv.</textBlock>
    <textBlock id="i-bf8ba03acc79bfef">Jag ser hyckleriet, fast jag inte är överens med</textBlock>
    <textBlock id="i-3f2799d0ddee6f51">Lars Ångström om alliansfriheten. Men när det gäller just JAS-planen och det flygsystem som Sverige har sålt till Sydafrika kan jag inte uttala mig om de argument som användes för försäljningen. Det enda jag vet är att jag tycker att det är upp till varje land att självt avgöra om man ska köpa in vapensystem eller inte. Vi får respektera det sydafrikanska parlamentet.</textBlock>
    <textBlock id="i-d92dddd76494b13d">Parlamentet är folkvalt i Sydafrika, och man valde att köpa in JAS-planen. Det är min utgångspunkt.</textBlock>
  </contentBlock>
  <contentBlock page="0" id="i-6b47adcfa54940a5">
    <textBlock id="i-8d6ba70be3fdc133">Anf.  15  LARS ÅNGSTRÖM (mp) replik:</textBlock>
    <textBlock id="i-89259cd6509bdddd">Herr talman! Om vi tar det bara rent generellt: Är det inte ett hyckleri att försöka sälja svensk krigsmateriel med argumentet att vara oberoende? Har vi en samsyn på att det är ett hycklande argument? Det måste vara andra argument som i så fall används.</textBlock>
  </contentBlock>
  <contentBlock page="0" id="i-ccd12725e8c82a03">
    <textBlock id="i-cbd98b66db8e6e99">Anf.  16  CECILIA WIGSTRÖM (fp) replik:</textBlock>
    <textBlock id="i-6cf4d4190b2cc980">Herr talman! Så här på rak arm måste jag nog hålla med Lars Ångström. När vi var neutrala behövde vi vara oberoende även vad gäller vår vapenproduktion. Men nu när har alliansfrihet som säkerhetspolitisk doktrin i stället tycker jag att det låter som ett konstigt argument.</textBlock>
  </contentBlock>
  <contentBlock page="0" id="i-44062ec99dbf07d1">
    <textBlock id="i-2e3ab0c456d1ae9f">Anf.  17  LOTTA N HEDSTRÖM (mp):</textBlock>
    <textBlock id="i-5e9d06b6882f0d3a">Herr talman! Det här betänkandet handlar om väldigt stora värden. Det är 3,4 miljarder i leveranser och upp till dryga 9 miljarder i fakturerade belopp.</textBlock>
    <textBlock id="i-7f85be807bb265d2">Då gäller det att ha rena fingrar och rent samvete.</textBlock>
    <textBlock id="i-aed7f71870fb3f17">Vi avstod från medverkan i den kommande propositionen om global utveckling som presenteras i morgon bland annat därför att vapenexportpolitiken inte tilläts ingå i de politikområden som, med de nya intentioner som Globkompropositionen har, ska ge en sammanhållen utvecklingspolitik för Sverige, i vårt land, i biståndsländerna och när det gäller hela vår utrikespolitik som avhandlas där.</textBlock>
    <textBlock id="i-97c674125f59130f">Vi gröna vill framhålla vårt lands stora uppgift som trendsetter och stilbildare på vapenexportkontrollområdet. Vi menar att vi faktiskt har kommit en bra bit på väg. EU är också på gång att skapa en institutionalisering och en gemensam regelkod. Men att i dag ansluta sig till den, som Moderaterna vill, tror vi skulle vara kontraproduktivt och tvinga oss på reträtt.</textBlock>
    <textBlock id="i-c97e573874761fcb">Det skulle troligen ge ett svagare krav på öppenhet och redovisning.</textBlock>
    <textBlock id="i-08307447169a89a5">Nej, vi tycker att det är bra att kunna gå före och leda utvecklingen. Världen behöver helt enkelt mindre vapen och mindre våld, inte mer. Startpunkten på den utvecklingen är att kartlägga hur det ser ut och därmed kunna utmana alla de mörka krafter i världen som blir rika på vapen. Vi måste få bort smusslande och mörkningar. Det gäller att få bort all illegal handel genom att på sikt veta exakt hur många vapen som finns i omlopp och vilka de är.</textBlock>
    <textBlock id="i-b0495ac5ef395072">I utskottets betänkande viftar man tyvärr bort problemet med lätta vapen på ett rätt oinitierat sätt. Man säger att den svenska statistiken inte har någon volym för det. Vi menar att det inte är ett tillräckligt skäl.</textBlock>
    <textBlock id="i-6bc4326ee5ee3003">Herr talman! Jag vill poängtera vår stora stilbildande roll i världen. Genom att även markera de lätta vapnens betydelse i sådana här redogörelser från regeringen kan vi bana väg för en mycket bättre och starkare internationell kontroll. I Angola och Kongo till exempel är ju problemet att det är handeldvapnen i var mans och till och med vart barns hand som är en av de stora drivkrafterna för att storkriget där kan pågå. I Irak blomstrar ju nu efter kriget en öppen och illegal handel med kalasjnikovs och allsköns ospecifika puffror.</textBlock>
    <textBlock id="i-6f4e8ecc29843710">Miljöpartiet ska be att få återkomma i det här stycket. Därför har vi inget yrkande nu, utan nöjer oss i år med att avisera en viktig och hittills försummad diskussion om lätta vapen.</textBlock>
    <textBlock id="i-760bcd98342c18f3">Herr talman! Likaså har vi i betänkandet reserverat oss till förmån för en vidgning av redovisningen med avseende på krigsmaterielimporten. Det skulle</textBlock>
    <textBlock id="i-e4231cc103e66375">Sverige behöva för redovisning i kommande skrivelser. Men för tids vinnande vill jag meddela att vi självfallet står bakom reservationen men inte avser att yrka bifall till den i dag.</textBlock>
    <textBlock id="i-bd5cf00d5ec3a8bc">Dessutom har vi två andra reservationer som syftar till att inskärpa vikten av att följa de regler som vi har samt att ytterligare putsa på viktiga detaljer i framställningen. Det gäller till exempel begreppet följdleveranser. Det har varit en visa i många år. Kritiken från de organisationer och de människor som lyckligtvis håller ett vakande öga på denna vårt lands pinsammaste hantering har varit stark. Den riktar sig mot att Sverige tar sig friheten att bakom täckmanteln av följdleveranser faktiskt skicka vapen till krigförande länder. I Östtimor hade indoneserna, som slaktade opposition och autonomisträvanden där, svenska vapen i händerna. Vi har också sett dem på Balkan. I</textBlock>
    <textBlock id="i-559d6620600d2b95">ett historiskt orättfärdigt och folkrättsvidrigt krig har vi också tvingats åse att Sverige inte bums drog åt vapenflödet till krigförande parter, nämligen till USA</textBlock>
    <textBlock id="i-a1797c0f4b32eb37">och Storbritannien när de angrep Irak.</textBlock>
    <textBlock id="i-4d3c3d5c8c00df90">Vi har mycket tydliga och restriktiva regler, men regeln om nationens egna försvarspolitiska intressen har uppenbarligen den största vikten av dem alla.</textBlock>
    <textBlock id="i-52929aea112a267b">Med den motiveringen samt med den långsökta och krystade motiveringen att vi inte ska förneka fattiga länder rätten att bygga ett eget försvar har också ministrarna Jan O Karlsson och Göran Persson lyckats motivera det i dag så aktiva arbetet med att förmå till exempel Sydafrika att köpa JAS-plan i stället för att satsa på hiv/aids- eller fattigdomsbekämpning. Det här har flera talare berört tidigare, och det hör verkligen hemma här, Carina Hägg. Det här är viktigt politik när man diskuterar vapenexport i Sverige.</textBlock>
    <textBlock id="i-a2145c272002139e">Här, herr talman, tycker vi i Miljöpartiet att den största skamfläcken i vårt lands samlade politik ligger. Det här vill vi i Miljöpartiet inte veta av. Vi tycker att det tydligt ska framgå i de kommande rapporterna vad som är huvudleveranser och vad som är följdleveranser och på vilka restriktiva grunder som följdleveranser med förnyade tillstånd ska kunna sändas.</textBlock>
    <textBlock id="i-dc84334a51ca281b">Det ska avse både rent krigsmateriel och sådant som kallas för övrigt materiel, och reglerna ska följas.</textBlock>
    <textBlock id="i-8c80235335c34eb8">Herr talman! Därför yrkar vi bifall till reservation</textBlock>
    <textBlock id="i-e5aafd8bcffc7d11">1 och 2.</textBlock>
  </contentBlock>
  <contentBlock page="0" id="i-45cf5ea3cba9335f">
    <textBlock id="i-ce40b19c3a2e23c3">Anf.  18  PETER PEDERSEN (v):</textBlock>
    <textBlock id="i-ae154c7931d4dc56">Herr talman! Ärade ledamöter! Även jag sitter, liksom Lars Ångström, i Exportkontrollrådet som har att bedöma och tolka gällande lagstiftning, regelverk och riktlinjer när det gäller svensk krigsmaterielexport. Dessutom råkar jag bo en mil söder om Karlskoga som ju är en känd ort när det gäller tillverkning av olika vapensystem. Jag kommer inte att hålla mitt anförande för att göra mig populär i alla kretsar.</textBlock>
    <textBlock id="i-29640eb390087a7a">Det här är en mycket komplicerad och svår fråga.</textBlock>
    <textBlock id="i-232d55116e1933e4">Jag tycker att argumentationen här, och ofta när vi diskuterar de här frågorna i Exportkontrollrådet, visar att det finns en tydlig skiljelinje i svensk politik. Jag tycker att det kan vara på sin plats att påminna om att vi faktiskt har en förbudslag när det gäller export av krigsmateriel. Man kan alltså säga att det är ett dispensförfarande vi har. Det kan finnas viktiga skäl för att vi ibland frångår lagstiftning och riktlinjer och tillåter vapenexport eller krigsmaterielexport. Det verkar dock vara så att vissa partiers företrädare hittar alla möjliga argument för varför man inte ska tillämpa detta. Utgångspunkten är hela tiden att det av försvarspolitiska och säkerhetspolitiska skäl är mycket viktigt för svenskt försvar och svensk försvarsindustri, som för övrigt inte är svensk längre som vi hörde tidigare, att vi tillåter vapenexport. Därmed blir den här förbudslagen ett såll som inte kan tillämpas på det sätt som jag tror att lagstiftarna tänkte sig från början.</textBlock>
    <textBlock id="i-e04b8eb7d2eb80d8">Det verkar i alla fall inte vara meningen om man läser lagstiftningstexten.</textBlock>
    <textBlock id="i-5729c950e144ab1d">I § 1 i lagen står det: "Tillstånd enligt denna lag får lämnas endast om det finns säkerhets- och försvarspolitiska skäl för det och det inte strider mot</textBlock>
    <textBlock id="i-ef2a7975d629ab3e">Sveriges utrikespolitik."</textBlock>
    <textBlock id="i-8c23537e167819ca">I de gällande riktlinjerna avseende krigsmaterielexporten står följande: Tillstånd till utförsel av krigsmateriel eller till annan samverkan med något land avseende krigsmateriel bör medges endast om sådan utförsel eller samverkan bedöms erforderlig för att tillgodose det svenska försvarets behov av materiel eller kunnande eller i övrigt är säkerhetspolitiskt önskvärt samt inte står i strid med principerna och målet för Sveriges utrikespolitik.</textBlock>
    <textBlock id="i-61d9bdfcb304cf1e">Till detta kommer att riktlinjerna klargör att export av krigsmateriel ej bör beviljas till stat som befinner sig i väpnad konflikt med annan stat. Dessutom bör meddelat tillstånd kunna återkallas om den mottagande staten kommer i väpnad konflikt med annan stat.</textBlock>
    <textBlock id="i-2d64e7f8a37f0d13">Det är alltså undantagsvis man ska låta bli att återkalla detta, och då ska det också vara förenligt med reglerna för folkrätt och principerna för vår svenska utrikespolitik.</textBlock>
    <textBlock id="i-64330a3e6fb5e9e6">När det gäller följdleveranser, som flera talare har tagit upp, och utförsel till samarbetsländer finns det också tydliga riktlinjer för hur det ska gå till. Man ska i princip fullfölja följdleveranser om inte så kallade ovillkorliga hinder för krigsmaterielexport uppstår.</textBlock>
    <textBlock id="i-ebb939825424d20e">Herr talman! Det här är något komplicerat. Jag försöker köra lite folkbildning så även de som inte sitter i Exportkontrollrådet ska få lite insyn i denna komplicerade lagstiftning. Det finns tre ovillkorliga hinder då man absolut inte får exportera vapen eller krigsmateriel. Det är om det strider mot internationell överenskommelse som Sverige har biträtt. Det kan vara någon typ av konvention eller avtal. Det får inte strida mot beslut i FN:s säkerhetsråd liksom inte heller mot de regler som gäller enligt folkrätten när det gäller export från neutral stat under krig.</textBlock>
    <textBlock id="i-3fc70970871cb4bb">Man kan i det här sammanhanget konstatera att</textBlock>
    <textBlock id="i-53ed2a6c922d04cc">Sverige har antagit en ny säkerhetspolitisk doktrin, där neutralitetstanken tonas ned betydligt jämfört med tidigare. Tidigare hade vi en militär alliansfrihet syftande till neutralitet i krig. Nu har detta tonats ned så att vi tittar på neutraliteten i backspegeln, och det framhålls att neutraliteten har tjänat oss väl.</textBlock>
    <textBlock id="i-22a75b52b84458ef">Konsekvenserna av detta framgår av en kort återblick på Irakkriget. USA och dess allierade gick till ett anfallskrig i Irak. Vi kan ha olika synpunkter på det, men vi kan i varje fall konstatera att det inte hade något stöd i FN-stadgan. Många länder, även Sverige, tog avstånd från det här tillvägagångssättet.</textBlock>
    <textBlock id="i-4c7e15fa7841e822">Man skulle kunna tänka sig att Sverige enligt den gamla ordningen skulle ha kunnat förklara sig neutralt i kriget. Därmed skulle det ha kunnat inträda ett ovillkorligt hinder, som hade gjort att man inte hade rätt att exportera vapen till de krigförande länderna.</textBlock>
    <textBlock id="i-02248d62d85f8325">Det skedde dock inte. Regeringen förklarade sig inte neutral.</textBlock>
    <textBlock id="i-4ba8cd140c857881">Frågan är då: Vad är Sverige? Är vårt land allierat med de länder som uppenbart bryter mot folkrätten och FN-stadgan och bedriver angreppskrig? Det borde vi ju inte vara. Är vi då neutrala? Nej, vi har inte förklarat oss neutrala i kriget. Det känns som om vi befinner oss i något slags väldigt olyckligt ingenmansland.</textBlock>
    <textBlock id="i-cb5a35faea6194dd">Frågan är om vapenexportreglerna kunde vara en av orsakerna till att Sverige inte förklarade sig neutralt. Då hade man nämligen fått avbryta alla leveranser av vapen till krigförande länder. Det kan finnas en viss misstanke om att så är fallet.</textBlock>
    <textBlock id="i-506077e329bf132a">Vänsterpartiet menar att alla länder har att följa</textBlock>
    <textBlock id="i-ebbb74477b28f7e8">FN-stadgan och respektera gällande folkrätt. Det håller då inte att, som vissa partier, till exempel Folkpartiet, gör, i olika sammanhang börja prata om att det behövs en ny folkrätt. Det finns personer som tycker att vi behöver ha en ny straffrätt i Sverige för att kunna åtgärda vissa brott, men så länge vi har  en viss straffrätt har vi att följa den. Vi kan när vi tolkar den inte ha synpunkter som innebär att vi struntar i den straffrätt som vi har till dess att vi får en annan lagstiftning. Då lever vi i ett laglöst land.</textBlock>
    <textBlock id="i-47a5e6838e20dfc0">Vi tycker inte att någon stat, inte heller USA,</textBlock>
    <textBlock id="i-90861e7aa2aee88b">Storbritannien eller Danmark, har tillåtelse att sätta sig över gällande folkrätt. Om någon stat gör det måste det få framtida konsekvenser, även vad gäller krigsmaterielexporten. Därför vill vi att den gällande lagstiftningen och riktlinjerna för krigsmaterielexport ses över, förtydligas och skärps. Det borde vara en självklarhet att länder som begår omfattande och grova kränkningar mot sin egen befolkning, alltså kränker de mänskliga rättigheterna, aldrig ska kunna motta något slags krigsmateriel från Sverige.</textBlock>
    <textBlock id="i-dd70f14229817c76">Det står i riktlinjerna att man ska väga in respekt för mänskliga rättigheter. Att saker och ting ska vägas in är något vagt uttryckt. Jag kan de facto hålla med</textBlock>
    <textBlock id="i-62c306190d1d1520">Lars Ångström om att vi alltför ofta i våra bedömningar kan vara överens om att ett visst land inte är demokratiskt. Det bryter mot mänskliga fri- och rättigheter, förtrycker kvinnor och så vidare. Detta kan vi vara helt överens om, men ändå kommer vi fram till helt olika ståndpunkter, där en ganska tydlig majoritet i ISP föreslår att vi ska godkänna vapenexport, medan Miljöpartiet och Vänsterpartiet ofta menar att vi inte ska tillåta vapenexport.</textBlock>
    <textBlock id="i-37887c041784a5e8">Det är något konstigt i systemet om vi kan göra samma bedömning av landet i fråga och följa samma lagar och riktlinjer men ändå komma fram till helt olika resultat. Det krävs därför en översyn. Vi menar att det är viktigt att krav på respekt för de mänskliga rättigheterna ska vara en överordnad princip vid bedömningen. Därför bör regelverket och riktlinjerna förtydligas så att det klart framgår att länder som ägnar sig åt omfattande kränkningar av mänskliga rättigheter aldrig som kan godtas som mottagare av något slag av svensk krigsmateriel.</textBlock>
    <textBlock id="i-3b852fd157a5e4b9">Vi bör härvidlag kunna få hjälp från Utrikesdepartementet, Sida, Röda Korset, Amnesty International, Läkare utan gränser och så vidare när vi bedömer vilka länder som är olämpliga.</textBlock>
    <textBlock id="i-2665b80b1ce4a172">Herr talman! Avslutnings vill jag säga att alla berörda parter, även försvarsindustrin, skulle må bra av att vi hade en maximal tydlighet och förutsägbarhet i regelverket och riktlinjerna rörande krigsmaterielexporten. Detta skulle i hög grad uppnås om krav på respekt för de mänskliga rättigheterna och på demokrati i mottagarländerna ställs upp, till exempel genom införande av ett demokratikriterium, och görs till överordnade villkor. Det är helt nödvändigt och önskvärt för en översyn av regelverket, och i det sammanhanget måste också följdleveransbegreppet och dess tolkning klargöras.</textBlock>
    <textBlock id="i-338b1b7a0c1798fb">Herr talman! Jag står självfallet bakom samtliga reservationer som Vänsterpartiet stöder i betänkandet, men för tids vinnande nöjer jag mig med att yrka bifall till reservation 1 under punkten 2, som handlar om brott mot mänskliga rättigheter.</textBlock>
  </contentBlock>
  <contentBlock page="0" id="i-fc20f60feae721b1">
    <textBlock id="i-204c39bb3de68e06">Anf.  19  CECILIA WIGSTRÖM (fp) replik:</textBlock>
    <textBlock id="i-7583e740b9fcbafe">Herr talman! Jag vill bara göra ett förtydligande.</textBlock>
    <textBlock id="i-9cf4727f034be9d2">Peter Pedersen hävdar att Folkpartiet vill ha ett laglöst samhälle och en laglös internationell värld. Det vill vi definitivt inte. Vi vill att folkrätten ska finnas kvar och vara styrande för mellanhavanden mellan stater. Det leder till en fredligare värld.</textBlock>
    <textBlock id="i-ef4d1b8e732c5e89">Men det finns ett problem med folkrätten i dag, och det är att den skyddar enbart stater. Se till exempel på folkmordet i Mellansjöregionen i Afrika, det vill säga i Burundi och Rrwanda! När det gäller folkmord som begås av diktatorer mot det egna folket ger folkrätten inget stöd för att andra länder ska kunna gå in och hjälpa människor. Människor som mördas av de egna länderna får inte det stöd som de behöver i folkrätten i dag.</textBlock>
    <textBlock id="i-25c5707f62ed3db8">Vi vill värna om mänskliga rättigheter. Människor måste få ett skydd oavsett om de lever i en diktatur eller i en demokrati, och en sådan rättighet måste vi få in i folkrätten. Därför vill jag att folkrätten förändras.</textBlock>
  </contentBlock>
  <contentBlock page="0" id="i-e05804804e94c78e">
    <textBlock id="i-7f1e30d8b2aafc1f">Anf.  20  PETER PEDERSEN (v) replik:</textBlock>
    <textBlock id="i-bdae30005065cd28">Herr talman! Cecilia Wigström tar upp problemet att folkrätten enbart skyddar stater. Det är inte något nytt fenomen, som bara gäller för just den här konflikten, utan så har det alltid varit. Man måste då fråga sig om man inte ska jobba med detta på det traditionella sättet. Om man tycker att en viss folkrätt, straffrätt eller civilrätt är uddlös ska man väl verka för att den ska förändras i någon riktning. Så länge man har en viss lagstiftning kan inte vissa länder och presidenter sätta sig över den folkrätt som finns, även om de är ivrigt påhejade i Sveriges riksdag av Folkpartiet, som dessutom vill stimulera ökat samarbete med de länder som uppenbart kränker de här rättigheterna. Att jag säger detta innebär inte att jag accepterar att man kränker mänskliga rättigheter.</textBlock>
    <textBlock id="i-dc1270f8be3fe390">Frågan är vilken metod man ska använda för att få till stånd ökad demokrati. I det sammanhanget får vi återgå till problemet med svensk krigsmaterielexport.</textBlock>
    <textBlock id="i-911221e5c1f986c5">Vi skulle kanske kunna föregå med gott exempel och inte hyckla genom att säga att vi inte tillåter export av vapen till länder som uppenbart kränker mänskliga rättigheter.</textBlock>
    <textBlock id="i-72ed686e71da7124">Så här tillämpar vi för det mesta inte lagstiftning i</textBlock>
    <textBlock id="i-5c4485cac32c0b2b">Sverige. Är det en rimlig tolkning att vi i olika sammanhang ska värna mänskliga rättigheter i olika länder men alltid ska hänvisa till svensk säkerhets- och försvarspolitik och till svensk försvarsindustri, som inte längre är svensk, och trots allt bevilja utförsel av vapen och krigsmateriel till de här länderna?</textBlock>
    <textBlock id="i-ee73841fadf83722">Jag tycker att detta är höjden av hyckleri. Jag tycker att Folkpartiet bidrar till detta hyckleri genom att hela tiden anpassa argumenten i backspegeln i stället för att verka för en förändring av lagstiftningen, så som vi brukar göra i den här kammaren. Först ändrar vi på lagen och tillämpar sedan den nya lagen.</textBlock>
    <textBlock id="i-114badbc9d24f399">Vi kan inte tillämpa en rätt som inte finns.</textBlock>
  </contentBlock>
  <contentBlock page="0" id="i-25a4404465a24b35">
    <textBlock id="i-c89cf42fb1a4f1ed">Anf.  21  CECILIA WIGSTRÖM (fp) replik:</textBlock>
    <textBlock id="i-30f4c4791e9e7a5a">Herr talman! Folkpartiet är verkligen inte hycklande. Jag tycker att det av debatten mycket tydligt och klart har framkommit att vi vill att den svenska krigsmaterielexportlagen ska ses över så att den bättre stämmer överens med den praxis som i dag finns.</textBlock>
    <textBlock id="i-9b5ccdf9f3257b90">Det stämmer, som Peter Pedersen påpekade, att det förhållandet att folkrätten inte värnar mänskliga rättigheter inte är ett nytt fenomen. Det är ett gammalt problem, men det är först nu som det kommit upp på dagordningen i diskussionerna i säkerhetsrådet. Det är viktigt att vi tar tillfället att nu när det är aktuellt försöka arbeta för en förändrad folkrätt, där människorna sätts i centrum.</textBlock>
    <textBlock id="i-8ec9210ff2f3c237">Folkpartiet anser att det som hände i Irak inte var folkrättsstridigt. Detsamma tyckte ett trettiotal länder</textBlock>
    <textBlock id="i-c7f419f8a86c27c1">- Danmark, Storbritannien, Spanien med flera - som ställde sig bakom det som USA gjorde. Jag vill förstås göra det förtydligandet att Folkpartiet inte anser att det som hände var helt folkrättsligt klart och korrekt - absolut inte - men att det var tvetydigt. Vissa hävdar att en mängd andra FN-resolutioner som tagits tidigare kan anföras som folkrättsligt stöd för det som hände i Irak.</textBlock>
    <textBlock id="i-2540b278795e7396">Det viktigaste som jag vill poängtera är att det inte stämmer att vi, som Peter Pedersen säger, vill ha ett rättslöst samhälle. Vi ska ha ett samhälle där människors rättigheter sätts i fokus och en förändrad folkrätt, där diktaturer som Milosevics i Serbien inte ska kunna utrota människor.</textBlock>
  </contentBlock>
  <contentBlock page="0" id="i-8f8389a7b710c45c">
    <textBlock id="i-90dbfa29addc38da">Anf.  22  PETER PEDERSEN (v) replik:</textBlock>
    <textBlock id="i-7d37deb32a83802a">Herr talman! Jag kan konstatera att det finns en förskräcklig massa länder med förskräckliga regimer runtom i världen där dagligen mänskliga rättigheter förtrycks, där kvinnor slås, barn misshandlas och så vidare, men man ser varken USA eller Folkpartierna på barrikaderna för att man ska göra någon förändring, till exempel att på olika sätt med demokratiska principer se till att man får stöd för en demokratisk rörelse i olika länder.</textBlock>
    <textBlock id="i-74cee1a014da31e7">Vi återgår till den svenska lagstiftningen. Vi får ju ett indirekt stöd för Vänsterns och Miljöpartiets ståndpunkt från Folkpartiet, fast vi har olika mål.</textBlock>
    <textBlock id="i-4f6144b1b0facb5a">Vänsterpartiet och Miljöpartiet vill ju ha ett förtydligande av gällande lag och regelverk och skärpa lagstiftningen, medan Folkpartiet vill luckra upp det hela i stället. Man säger att man vill ha en lag som följer praxis. Därmed får vi ett erkännande av att vi med nuvarande lagstiftning har en slapp hållning. Vi följer inte den lag som finns, utan vi beviljar utförseltillstånd som är mycket tveksamma om vi bokstav för bokstav skulle följa det som står i lagen och i riktlinjerna. Jag tackar för det erkännandet åtminstone:</textBlock>
    <textBlock id="i-da94e0be72778560">Folkpartiet erkänner att nuvarande lagstiftning inte följs som praxis, utan vi har en mycket mer liberal hållning - det kanske är därför Folkpartiet tycker att det är acceptabelt. Vi kan tycka att frihet är bra, men inte när det gäller vapenexport till länder som kränker mänskliga rättigheter och uppenbart bryter mot demokratiska spelregler. Där finns ett stort mått av hyckleri. Man pratar med olika tungor beroende på vilken församling man finns i eller vilken sakfråga man diskuterar.</textBlock>
    <textBlock id="i-711178d50c38318d">Brott mot mänskliga rättigheter är alltid förskräckliga. Oavsett om vi pratar om det i kulturtermer, i utrikespolitiska betänkanden eller i samband med krigsmaterielexport så är det fullständigt oacceptabelt, och därför borde det vara ett ovillkorligt hinder att exportera till den typen av länder. Det hindret föreligger inte just nu, och det vill vi att det ska göra.</textBlock>
  </contentBlock>
  <contentBlock page="0" id="i-3acb0ff54efc8460">
    <textBlock id="i-d126c95d2b1b6442">Överläggningen var härmed avslutad.</textBlock>
    <textBlock id="i-0c9dea837e2808f9">(Beslut fattades under 11 §.)</textBlock>
  </contentBlock>
  <contentBlock page="0" id="i-e7e376cff2eeb137">
    <textBlock id="i-6539edecef9d3842">7 §  Verksamheten inom Organisationen för säkerhet och samarbete i Europa (OSSE) under andra halvåret 2001 och under 2002</textBlock>
  </contentBlock>
  <contentBlock page="0" id="i-26bde73c5c5b54a2">
    <textBlock id="i-9ebb89dd880984e3">Föredrogs utrikesutskottets betänkande 2002/03:UU7</textBlock>
    <textBlock id="i-924dcf2146678a24">Verksamheten inom Organisationen för säkerhet och samarbete i Europa (OSSE) under andra halvåret</textBlock>
    <textBlock id="i-032b3ebd5780284c">2001 och under 2002 (skr. 2002/03:82).</textBlock>
  </contentBlock>
  <contentBlock page="0" id="i-ad42eb62643102ac">
    <textBlock id="i-9fdb6dd0983b8001">Förste vice talmannen konstaterade att ingen talare var anmäld.</textBlock>
    <textBlock id="i-a04c0a3d93bd5e76">(Beslut fattades under 11 §.)</textBlock>
  </contentBlock>
  <contentBlock page="0" id="i-fd32f9ce78d34707">
    <textBlock id="i-2eac16273d2a7460">8 §  Verksamheten inom Europarådet andra halvåret 2001 och under år 2002</textBlock>
  </contentBlock>
  <contentBlock page="0" id="i-194e9188cde5aadd">
    <textBlock id="i-12a5d6a055edeeae">Föredrogs utrikesutskottets betänkande 2002/03:UU11</textBlock>
    <textBlock id="i-bd8d1f568b5c069b">Verksamheten inom Europarådet andra halvåret 2001</textBlock>
    <textBlock id="i-635358a827dad360">och under år 2002 (skr. 2002/03:81, redog.</textBlock>
    <textBlock id="i-b51cc174e206c646">2001/02:ER1 och redog. 2002/03:ER1).</textBlock>
  </contentBlock>
  <contentBlock page="0" id="i-4fe172cc17edd1de">
    <textBlock id="i-ccd68a0d8da30910">Anf.  23  HOLGER GUSTAFSSON (kd):</textBlock>
    <textBlock id="i-82b092597d3aa7fa">Herr talman! 1989, då kommunismen hade kört sig själv i botten och Europa klart såg hur denna regim hade trampat sina medborgare under sina - om jag får uttrycka det så - politiska fötter och då Sovjetunionen inte längre höll utan brast och de olika delstaterna fick möjlighet att själva försöka skapa en framtid, sökte ett antal stater också medlemskap i</textBlock>
    <textBlock id="i-cd24fd55844e35bf">Europarådet för mänskliga rättigheter med den tillhörande Europadomstolen. Detta ledde till att i början av 90-talet och under hela 90-talet fick människorna i de tidigare kommunistländerna möjlighet att lyfta fram sina problem med mänskliga rättigheter.</textBlock>
    <textBlock id="i-17364b371e4b6c5e">Det innebar att väldigt många människor kom med ansökningar till Europadomstolen för mänskliga rättigheter för att få pröva sin situation, en möjlighet som de aldrig någonsin hade haft tidigare, det vill säga att få sin sak personligt prövad och kanske få framförd kritik mot sin egen regering och sin egen regim.</textBlock>
    <textBlock id="i-771020e1d4163754">Detta har lett till ett alldeles enormt arbete på Europadomstolen för mänskliga rättigheter. 2002 hade man ungefär 30 000 oavgjorda enskilda mål, där man så att säga skulle pröva regeringarnas hållning när det gäller mänskliga rättigheter. Under åren 2001 och</textBlock>
    <textBlock id="i-8bb9ed6d99b7401a">2002 mottog domstolen 60 000 olika ärenden.</textBlock>
    <textBlock id="i-62523f39fbb9ae4b">Detta är viktigt inte enbart för dem som har skickat in sina ärenden till domstolen för att få dem prövade. I den mån som regeringarna tar åt sig av den här kritiken - det vet vi att de gör, eftersom Europadomstolen och Europarådet är prestigefyllda institutioner och man vill leva upp till deras krav på mänskliga rättigheter - berör detta betydligt fler människor än dem som låter pröva sina ärenden. Det är en viktig process i förhållandet till de nya medlemsländerna i</textBlock>
    <textBlock id="i-20633036380e5fcf">EU och dem som ligger en bit bortom detta att den här processen fungerar.</textBlock>
    <textBlock id="i-595a156125bafa92">De flesta klagomålen kommer från Turkiet,</textBlock>
    <textBlock id="i-64719c7bc294a570">Ryssland, Polen, Ukraina och Rumänien. Kristdemokraterna har därför lagt fram en motion där vi säger att vi måste avsätta bättre resurser för Europadomstolen så att man kan få bort de här ärendebalanserna och hinna och orka med. Man måste få resurser för att behandla alla de olika ärendena.</textBlock>
    <textBlock id="i-332e2a891f065dee">Regeringen har gjort en hel del på det här området, och utskottets majoritet uttrycker vad regeringen har gjort och regeringens ståndpunkt i den här frågan.</textBlock>
    <textBlock id="i-e887cc5c7c42f7bc">Det är ju alla regeringar tillsammans i över 44 länder som ska tillföra resurser till den här verksamheten.</textBlock>
    <textBlock id="i-801dff91f668b859">Utskottets majoritet ger uttryck för att man delar</textBlock>
    <textBlock id="i-077d24430197dc95">Kristdemokraternas hållning i den här frågan, och därför har vi inte gjort någon reservation. Jag har heller inget yrkande, utan jag ville bara ge uttryck för detta. Jag är glad för att utskottets majoritet har ställt sig så positiv till den här begäran.</textBlock>
  </contentBlock>
  <contentBlock page="0" id="i-5eae16093237e8f1">
    <textBlock id="i-ac644ef428535e96">Anf.  24  BIRGITTA AHLQVIST (s):</textBlock>
    <textBlock id="i-d4d1f92fd5d6e9c8">Herr talman! Först av allt vill jag yrka bifall till utrikesutskottets förslag angående betänkande UU11, som handlar om Europarådets verksamhet andra halvåret 2001 och hela 2002. Som vi har hört behandlas också två motioner i det här betänkandet.</textBlock>
    <textBlock id="i-3dcd5d9486bb257c">Den ena handlar om Europadomstolen och den andra om människohandel och diskriminering på grund av sexuell läggning.</textBlock>
    <textBlock id="i-f958a229c6ad9a21">Den 5 maj 1949 undertecknades Europarådets stadga av tio länder. Sverige var ett av de här tio länderna. Syftet var försoning och fredligt samarbete mellan demokratiska stater med respekt för mänskliga rättigheter. Vi kan konstatera att även i dag, 54 år senare, har Europarådet en central uppgift när det gäller att främja respekten för de mänskliga rättigheterna, demokrati och rättsstatens principer. I dag är 45</textBlock>
    <textBlock id="i-46e26f86d06c9fe6">länder medlemmar i Europarådet, och dessa länder spelar en viktig roll för den fredliga utvecklingen i världen.</textBlock>
    <textBlock id="i-be020e57f1e2f218">Liksom andra internationella organisationer påverkas Europarådet av det som händer ute i världen och måste naturligtvis utvecklas och anpassas utifrån det.</textBlock>
    <textBlock id="i-fcb98acf1083dd51">Mycket kort, eftersom tiden är knapp på grund av den kommande ajourneringen, vill jag säga att Europarådets betydelse för de mänskliga rättigheterna är mycket stor. Därmed är det också viktigt att Europadomstolens arbete fungerar tillfredsställande. Precis som vi har hört har det inte alltid skett, och därför är det viktigt att man satsar både på omstrukturering av arbetet och på resurser i form av pengar. Regeringen har gjort ett mycket aktivt arbete på detta område, och vi hoppas att det ska pågå även fortsättningsvis.</textBlock>
  </contentBlock>
  <contentBlock page="0" id="i-12aa23c17d302531">
    <textBlock id="i-4b71623f7ba864ae">Överläggningen var härmed avslutad.</textBlock>
    <textBlock id="i-9c1b06bc883c88e5">(Beslut fattades under 11 §.)</textBlock>
  </contentBlock>
  <contentBlock page="0" id="i-b2587aa5051ae010">
    <textBlock id="i-3809d281be4c122d">9 §  Åtagande att tillämpa avtal om rättslig ställning för Västeuropeiska unionen, dess nationella representanter och internationella tjänstemän</textBlock>
  </contentBlock>
  <contentBlock page="0" id="i-32c277fb117f66e9">
    <textBlock id="i-40f2694a7c2e8a0d">Föredrogs utrikesutskottets betänkande 2002/03:UU13</textBlock>
    <textBlock id="i-8c0612cba900f71c">Åtagande att tillämpa avtal om rättslig ställning för</textBlock>
    <textBlock id="i-3f4071a2916b9ef4">Västeuropeiska unionen, dess nationella representanter och internationella tjänstemän (prop.</textBlock>
    <textBlock id="i-f87cb3481e2e1219">2002/03:88).</textBlock>
  </contentBlock>
  <contentBlock page="0" id="i-913715f76850a6a8">
    <textBlock id="i-b922084ec6ff6bd9">Förste vice talmannen konstaterade att ingen talare var anmäld.</textBlock>
    <textBlock id="i-18b995f150ffca15">(Beslut fattades under 11 §.)</textBlock>
  </contentBlock>
  <contentBlock page="0" id="i-54e10afc648917bd">
    <textBlock id="i-ebc42212146543be">10 §  Vissa socialförsäkringsfrågor</textBlock>
  </contentBlock>
  <contentBlock page="0" id="i-897f67778e6e6715">
    <textBlock id="i-2a63a1352774a94c">Föredrogs socialförsäkringsutskottets betänkande 2002/03:SfU9</textBlock>
    <textBlock id="i-8706930c25c9674d">Vissa socialförsäkringsfrågor (prop. 2002/03:61).</textBlock>
  </contentBlock>
  <contentBlock page="0" id="i-aee8636aea65c195">
    <textBlock id="i-8bc77857e3588a99">Förste vice talmannen konstaterade att ingen talare var anmäld.</textBlock>
    <textBlock id="i-ed371ae86e24b1d7">(Beslut fattades under 11 §.)</textBlock>
    <textBlock id="i-609e8a7786842121">Ajournering</textBlock>
  </contentBlock>
  <contentBlock page="0" id="i-50bf6ee1cea68883">
    <textBlock id="i-7f7d312ca07b4514">Kammaren beslutade kl. 10.39 på förslag av förste vice talmannen att ajournera förhandlingarna till kl. 16.00 då voteringen skulle äga rum.</textBlock>
    <textBlock id="i-684c0711fb91a876">Återupptagna förhandlingar</textBlock>
  </contentBlock>
  <contentBlock page="0" id="i-d42b0fe5a1294bef">
    <textBlock id="i-9321fb112f339425">Förhandlingarna återupptogs kl. 16.00.</textBlock>
  </contentBlock>
  <contentBlock page="0" id="i-9b631abc0a183a9a">
    <textBlock id="i-39f16b5518b01931">11 §  Beslut om ärenden som slutdebatterats vid dagens sammanträde</textBlock>
  </contentBlock>
  <contentBlock page="0" id="i-16761c45555b2702">
    <textBlock id="i-ef773da61582938e">UU9 Exportkontrollpolitiken och exporten av krigsmateriel år 2002</textBlock>
    <textBlock id="i-82d11ea2484d03ae">Punkt 2 (Brott mot de mänskliga rättigheterna)</textBlock>
    <textBlock id="i-9d6d3551cec59625">1. utskottet</textBlock>
    <textBlock id="i-8fcb3c5c2336189a">2. res. 1 (v, mp)</textBlock>
    <textBlock id="i-d6dfa2da14effc13">Votering:</textBlock>
    <textBlock id="i-781393aa5f89c36c">255 för utskottet</textBlock>
    <textBlock id="i-eff0af74a4905105">39 för res. 1</textBlock>
    <textBlock id="i-bd28da95d57fe50c">55 frånvarande</textBlock>
    <textBlock id="i-7c29feaa2c13fb28">Kammaren biföll utskottets förslag.</textBlock>
    <textBlock id="i-8a583fdc0ad87174">Partivis fördelning av rösterna:</textBlock>
    <textBlock id="i-cf93285e924445c0">För utskottet:  123 s, 46 m, 36 fp, 30 kd, 1 v, 19 c</textBlock>
    <textBlock id="i-e57c680c05c0c3a8">För res. 1:     24 v, 15 mp</textBlock>
    <textBlock id="i-43a0f0ac9ecf584b">Frånvarande:    21 s, 9 m, 12 fp, 3 kd, 5 v, 3 c, 2 mp</textBlock>
    <textBlock id="i-cc054757ffbbb4d1">Kjell-Erik Karlsson (v) anmälde att han avsett att rösta nej men markerats ha röstat ja.</textBlock>
  </contentBlock>
  <contentBlock page="0" id="i-46b9e7b4347236b6">
    <textBlock id="i-933707550e766e40">Punkt 5 (Följdleveranser)</textBlock>
    <textBlock id="i-dbb6e8cedfa5c0c6">1. utskottet</textBlock>
    <textBlock id="i-82d07110d6ab621d">2. res. 2 (v, mp)</textBlock>
    <textBlock id="i-7d5720f303446c2a">Votering:</textBlock>
    <textBlock id="i-82b4676d608bce40">254 för utskottet</textBlock>
    <textBlock id="i-d5bcd2cb87ead29b">40 för res. 2</textBlock>
    <textBlock id="i-2a19562aa0f2fcac">55 frånvarande</textBlock>
    <textBlock id="i-bd9b0cb4e74fad1c">Kammaren biföll utskottets förslag.</textBlock>
    <textBlock id="i-5b0a3a819be1eb58">Partivis fördelning av rösterna:</textBlock>
    <textBlock id="i-eb9dc440b04143bf">För utskottet:  123 s, 46 m, 36 fp, 30 kd, 19 c</textBlock>
    <textBlock id="i-0f2c8b9f7b0ebb36">För res. 2:     25 v, 15 mp</textBlock>
    <textBlock id="i-36f88aec9d747bb7">Frånvarande:    21 s, 9 m, 12 fp, 3 kd, 5 v, 3 c, 2 mp</textBlock>
  </contentBlock>
  <contentBlock page="0" id="i-fcef0693cef2edd8">
    <textBlock id="i-ee278ab1321428da">Punkt 10 (EU:s uppförandekod och internationellt samarbete)</textBlock>
    <textBlock id="i-f51b2883e148f308">1. utskottet</textBlock>
    <textBlock id="i-6a4eed153d9b1f9d">2. res. 5 (m)</textBlock>
    <textBlock id="i-3e372e491cac1908">Votering:</textBlock>
    <textBlock id="i-1a9223c86a5573b4">247 för utskottet</textBlock>
    <textBlock id="i-5439aa047228e1ce">46 för res. 5</textBlock>
    <textBlock id="i-6865f038988d1f8b">56 frånvarande</textBlock>
    <textBlock id="i-cca0c29e922dc388">Kammaren biföll utskottets förslag.</textBlock>
    <textBlock id="i-9dcbb25619b392f9">Partivis fördelning av rösterna:</textBlock>
    <textBlock id="i-4ef5140546af059f">För utskottet:  123 s, 35 fp, 30 kd, 25 v, 19 c, 15 mp</textBlock>
    <textBlock id="i-88254bbe8a840570">För res. 5:     46 m</textBlock>
    <textBlock id="i-1eca2735806050f2">Frånvarande:    21 s, 9 m, 13 fp, 3 kd, 5 v, 3 c, 2 mp</textBlock>
  </contentBlock>
  <contentBlock page="0" id="i-4485299703d27647">
    <textBlock id="i-7b21ad07a5afa99e">Övriga punkter</textBlock>
    <textBlock id="i-376e541f00d6d3b0">Kammaren biföll utskottets förslag.</textBlock>
  </contentBlock>
  <contentBlock page="0" id="i-e9a85859179837d2">
    <textBlock id="i-79970ea29352c9ae">UU7 Verksamheten inom Organisationen för säkerhet och samarbete i Europa (OSSE) under andra halvåret 2001 och under 2002</textBlock>
    <textBlock id="i-cffc26c7bfa4ab4f">Kammaren biföll utskottets förslag.</textBlock>
  </contentBlock>
  <contentBlock page="0" id="i-f6c4cd17dd72c350">
    <textBlock id="i-7e85cfac1b23372e">UU11 Verksamheten inom Europarådet andra halvåret 2001 och under år 2002</textBlock>
    <textBlock id="i-08da8bb56de8d94f">Kammaren biföll utskottets förslag.</textBlock>
  </contentBlock>
  <contentBlock page="0" id="i-02a08c008b588cc9">
    <textBlock id="i-0fb9ebd402bd49d2">UU13 Åtagande att tillämpa avtal om rättslig ställning för Västeuropeiska unionen, dess nationella representanter och internationella tjänstemän</textBlock>
    <textBlock id="i-62e9780ca1383820">Kammaren biföll utskottets förslag.</textBlock>
  </contentBlock>
  <contentBlock page="0" id="i-62956ee4ba13dc9a">
    <textBlock id="i-c1623ac5f91540df">SfU9 Vissa socialförsäkringsfrågor</textBlock>
    <textBlock id="i-8080ed6c1d8c7b2e">Kammaren biföll utskottets förslag.</textBlock>
  </contentBlock>
  <contentBlock page="0" id="i-9eb6a886ce67759e">
    <textBlock id="i-b52f6ee31aa445f6">12 §  Bordläggning</textBlock>
  </contentBlock>
  <contentBlock page="0" id="i-cab961bfcd8be3c5">
    <textBlock id="i-dd44bd60f678b658">Anmäldes och bordlades</textBlock>
    <textBlock id="i-cbabeed821d3f0fd">Propositioner</textBlock>
    <textBlock id="i-ff10a8678b29275e">2002/03:92 Likvidation av Konungariket Sveriges stadshypotekskassa m.m.</textBlock>
    <textBlock id="i-03c398970a17a4b2">2002/03:107 Säkerställda obligationer</textBlock>
  </contentBlock>
  <contentBlock page="0" id="i-a3bf721aff3b5bc2">
    <textBlock id="i-a4ffb5321c488e2d">Näringsutskottets betänkande</textBlock>
    <textBlock id="i-f8f4cf7284019a4f">2002/03:NU10 Vissa konkurrenspolitiska frågor</textBlock>
  </contentBlock>
  <contentBlock page="0" id="i-32d8448731b16a8b">
    <textBlock id="i-85e61d6cdbd2b434">Kulturutskottets betänkande</textBlock>
    <textBlock id="i-1f3659a6280ade77">2002/03:KrU7 Kapitaltillskott till Teracom AB</textBlock>
  </contentBlock>
  <contentBlock page="0" id="i-6f1fddfbf35b09c3">
    <textBlock id="i-45fc23a8cbd7a137">Konstitutionsutskottets betänkanden</textBlock>
    <textBlock id="i-c67419a107dd1cdc">2002/03:KU33 Digitala TV-sändningar</textBlock>
    <textBlock id="i-0601461090b98ae1">2002/03:KU34 Riksrevisionens föreskriftsrätt m.m.</textBlock>
  </contentBlock>
  <contentBlock page="0" id="i-e7223cadfa645ff8">
    <textBlock id="i-b2dab6fedd6e5a82">Försvarsutskottets betänkande</textBlock>
    <textBlock id="i-5913056fe0700cc5">2002/03:FöU5 Vissa frågor om Försvarsmaktens organisation och verksamhet</textBlock>
  </contentBlock>
  <contentBlock page="0" id="i-59678b970e2afd7b">
    <textBlock id="i-cc956652e2cde8e1">13 §  Anmälan om frågor för skriftliga svar</textBlock>
  </contentBlock>
  <contentBlock page="0" id="i-0204c14841a93bd1">
    <textBlock id="i-4524aeb78078cf86">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-d5ccde35d4560b7f">
    <textBlock id="i-0fe0e8b4411e7e5f">den 21 maj</textBlock>
  </contentBlock>
  <contentBlock page="0" id="i-4d93dc5f2665b29a">
    <textBlock id="i-d2d3d1c706805bbe">2002/03:971 av Jakob Forssmed (kd) till justitieminister Thomas Bodström</textBlock>
    <textBlock id="i-7a911d4e6d45900b">Fasces i polisemblemet</textBlock>
    <textBlock id="i-c39a82f03505e0de">2002/03:972 av Fredrik Olovsson (s) till jordbruksminister Ann-Christin Nykvist</textBlock>
    <textBlock id="i-4032431cf54ea37e">Avelsvärdering av hingstar</textBlock>
    <textBlock id="i-e99cb5d9519128da">2002/03:973 av Birgitta Ohlsson (fp) till utrikesminister Anna Lindh</textBlock>
    <textBlock id="i-61452085734a7798">Brott mot mänskliga rättigheter i Burkina Faso</textBlock>
  </contentBlock>
  <contentBlock page="0" id="i-bfe2d0a993f9db8d">
    <textBlock id="i-bdc6576bda33dfac">Frågorna redovisas i bilaga som fogas till riksdagens snabbprotokoll tisdagen den 27 maj.</textBlock>
  </contentBlock>
  <contentBlock page="0" id="i-0377ae7cead590cd">
    <textBlock id="i-197a3a1a8447bdc7">14 §  Anmälan om skriftliga svar på frågor</textBlock>
  </contentBlock>
  <contentBlock page="0" id="i-cefb430fd8b13d2e">
    <textBlock id="i-7754eb809a53e6a3">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-b43eabfe97e94a50">
    <textBlock id="i-34664ebdb4be121b">den 14 maj</textBlock>
  </contentBlock>
  <contentBlock page="0" id="i-3d94f682649ee8c3">
    <textBlock id="i-470ed2e7dd55da35">2002/03:884 av Lars U Granberg (s) till statsrådet</textBlock>
    <textBlock id="i-a9d2f37fc89a0d0e">Hans Karlsson</textBlock>
    <textBlock id="i-5a32f1dc61ac2d06">Friskintyg vid nyanställning</textBlock>
  </contentBlock>
  <contentBlock page="0" id="i-084d3c9b63ceaa1a">
    <textBlock id="i-3ddeea3d1a51f6f6">den 21 maj</textBlock>
  </contentBlock>
  <contentBlock page="0" id="i-3a63d12f775d1a64">
    <textBlock id="i-486d4b898457ba1b">2002/03:897 av Bengt-Anders Johansson (m) till jordbruksminister Ann-Christin Nykvist</textBlock>
    <textBlock id="i-3bb6a89f1347ec66">Förvaltning och skötsel av fiskevårdsområden</textBlock>
    <textBlock id="i-619584780a4eac24">2002/03:910 av Jakob Forssmed (kd) till utbildningsminister Thomas Östros</textBlock>
    <textBlock id="i-265a22dcd6e877b2">Sexuella trakasserier i högskolan</textBlock>
    <textBlock id="i-d3f2c724bb9c4ed8">2002/03:911 av Kenneth Johansson (c) till jordbruksminister Ann-Christin Nykvist</textBlock>
    <textBlock id="i-4b1f7e4c7178db8a">Dvärgbandmasken</textBlock>
    <textBlock id="i-90f8c7fdafdfcc0a">2002/03:912 av Carl-Axel Johansson (m) till jordbruksminister Ann-Christin Nykvist</textBlock>
    <textBlock id="i-a5546cc511471282">Ersättning till torskfiskarna</textBlock>
    <textBlock id="i-e007679b363224cf">2002/03:913 av Jakob Forssmed (kd) till miljöminister Lena Sommestad</textBlock>
    <textBlock id="i-0fcaf59cdfdb981e">Ozonets hälsokonsekvenser</textBlock>
    <textBlock id="i-c9d325739952a63b">2002/03:914 av Maria Larsson (kd) till statsrådet</textBlock>
    <textBlock id="i-1db3ad3742707ff3">Lars-Erik Lövdén</textBlock>
    <textBlock id="i-fe8ca83f32571621">Finansiering av LSS-kostnader</textBlock>
    <textBlock id="i-fd4fca3c188c9dab">2002/03:915 av Susanne Eberstein (s) till statsrådet</textBlock>
    <textBlock id="i-873e4df4e24829f8">Berit Andnor</textBlock>
    <textBlock id="i-eeabc3cee1223c55">Textremsor för synskadade</textBlock>
    <textBlock id="i-1be38a903452f228">2002/03:916 av Carina Hägg (s) till utbildningsminister Thomas Östros</textBlock>
    <textBlock id="i-c8e21b35d12c13bb">Fristående skolor på konfessionell grund</textBlock>
    <textBlock id="i-25a86bc9edd38fdb">2002/03:918 av Gunilla Tjernberg (kd) till kulturminister Marita Ulvskog</textBlock>
    <textBlock id="i-8fd1730e70648115">Bibelöversättning för döva</textBlock>
    <textBlock id="i-1f1c3861452f923d">2002/03:919 av Henrik Westman (m) till försvarsminister Leni Björklund</textBlock>
    <textBlock id="i-2e3394317f263de6">Tjurkö</textBlock>
    <textBlock id="i-7663bbb2ab2d828d">2002/03:920 av Siv Holma (v) till statsrådet Hans</textBlock>
    <textBlock id="i-796c4efd302277b7">Karlsson</textBlock>
    <textBlock id="i-f438e9cac082d5a2">Arbetsmarknadspolitiska åtgärder</textBlock>
    <textBlock id="i-9bb7e97f5cb2a937">2002/03:922 av Lennart Fremling (fp) till statsrådet</textBlock>
    <textBlock id="i-b425fec1e00d0db9">Ulrica Messing</textBlock>
    <textBlock id="i-f14917b002842260">SJ:s biljetthantering och system</textBlock>
    <textBlock id="i-35f021d8b4c7ffbc">2002/03:923 av Rolf Gunnarsson (m) till statsrådet</textBlock>
    <textBlock id="i-aec41744dcbe5c9f">Ulrica Messing</textBlock>
    <textBlock id="i-4a9e8c20b4ad896f">Nationellt kommunikationssystem</textBlock>
    <textBlock id="i-cf310028be2e764d">2002/03:924 av Ingegerd Saarinen (mp) till näringsminister Leif Pagrotsky</textBlock>
    <textBlock id="i-fb8080a59133731f">Handlingsplan för regelförenklingsarbetet</textBlock>
    <textBlock id="i-a6aeaf47ce26759a">2002/03:925 av Ingegerd Saarinen (mp) till näringsminister Leif Pagrotsky</textBlock>
    <textBlock id="i-e6fc972ceec3dea1">Regeländringar för småföretagens skull</textBlock>
    <textBlock id="i-e3150081a6e78273">2002/03:927 av Tomas Högström (m) till utbildningsminister Thomas Östros</textBlock>
    <textBlock id="i-affbb3fae437395b">Möjligheterna att starta friskolor</textBlock>
    <textBlock id="i-55caca803f4859ca">2002/03:928 av Carl-Axel Johansson (m) till statsrådet Ulrica Messing</textBlock>
    <textBlock id="i-8da6b2e808348453">Utbyggnad av E 6</textBlock>
    <textBlock id="i-1fe3f67704989906">2002/03:929 av Anna Grönlund (fp) till näringsminister Leif Pagrotsky</textBlock>
    <textBlock id="i-10443490c4a6100d">Turismen i norra Sverige</textBlock>
    <textBlock id="i-fba2b7cd5607caab">2002/03:930 av Maria Öberg (s) till jordbruksminister Ann-Christin Nykvist</textBlock>
    <textBlock id="i-aa70e86151d5fff8">Statliga bolags hemsidor</textBlock>
    <textBlock id="i-115cc86b0604c682">2002/03:931 av Maria Öberg (s) till jordbruksminister Ann-Christin Nykvist</textBlock>
    <textBlock id="i-5bab7b102aea8d43">Skyddsjakt beträffande älg</textBlock>
    <textBlock id="i-a04fc34fd0ac32d7">2002/03:932 av Anita Sidén (m) till justitieminister</textBlock>
    <textBlock id="i-e4fd04949d01f61d">Thomas Bodström</textBlock>
    <textBlock id="i-ab72a1c6aaba6547">Fentanyl</textBlock>
    <textBlock id="i-e4dfe9d235a8ea30">2002/03:933 av Elizabeth Nyström (m) till justitieminister Thomas Bodström</textBlock>
    <textBlock id="i-a0d336cd9e3ccb1f">Skydd för den sexuella integriteten</textBlock>
    <textBlock id="i-ed3b83bd55d825cf">2002/03:935 av Maria Hassan (s) till utbildningsminister Thomas Östros</textBlock>
    <textBlock id="i-e02860ef235ee43e">Andelen kvinnliga professorer</textBlock>
    <textBlock id="i-e153dfb0a627f336">2002/03:936 av Carl-Axel Roslund (m) till försvarsminister Leni Björklund</textBlock>
    <textBlock id="i-1e9443afeb84fba8">Civil meritvärdering</textBlock>
    <textBlock id="i-1d07ff092c2d6e51">2002/03:937 av Berit Jóhannesson (v) till försvarsminister Leni Björklund</textBlock>
    <textBlock id="i-1cde52b9da8d3206">Sexuella trakasserier inom Försvarsmakten</textBlock>
    <textBlock id="i-ad1f406e241c98a4">2002/03:940 av Göran Norlander (s) till statsrådet</textBlock>
    <textBlock id="i-0040211fe0a28fe7">Ulrica Messing</textBlock>
    <textBlock id="i-72fbe573b85fee50">Skogsvårdslag</textBlock>
    <textBlock id="i-c8926b62ca382848">2002/03:941 av Britt-Marie Danestig (v) till statsminister Göran Persson</textBlock>
    <textBlock id="i-2aa640d0cbe98327">Forskningsministerns övergripande ansvar</textBlock>
    <textBlock id="i-983dfc37d8c56887">2002/03:945 av Marie Wahlgren (fp) till kulturminister Marita Ulvskog</textBlock>
    <textBlock id="i-23266bc6bcd282ce">Kulturanslag till Skåne</textBlock>
    <textBlock id="i-0aa3f763a3254925">2002/03:946 av Marie Engström (v) till näringsminister Leif Pagrotsky</textBlock>
    <textBlock id="i-47490d7fea8f7cce">Arvoden</textBlock>
    <textBlock id="i-aa39c082a575e8a4">2002/03:947 av Britt-Marie Danestig (v) till statsrådet Mona Sahlin</textBlock>
    <textBlock id="i-4f2858d932d14f1e">Utsatta flickor i fristående muslimska skolor</textBlock>
    <textBlock id="i-c890da1cdc6807bc">2002/03:948 av Tasso Stafilidis (v) till justitieminister Thomas Bodström</textBlock>
    <textBlock id="i-4a74b38156579a26">Hot mot liv och hälsa vid utvisning</textBlock>
    <textBlock id="i-a8bea5730a47ab39">2002/03:949 av Cecilia Widegren (m) till justitieminister Thomas Bodström</textBlock>
    <textBlock id="i-1efb6a6abd09bf81">Ökade vardagsbrott</textBlock>
    <textBlock id="i-a85bf8a04d1e9155">2002/03:950 av Johan Linander (c) till statsrådet</textBlock>
    <textBlock id="i-85ed66b3cef2327f">Berit Andnor</textBlock>
    <textBlock id="i-308e59d7818feb85">Sveriges åtgärder för att uppfylla den nordiska språkkonventionen</textBlock>
    <textBlock id="i-8496b3af2932d8e6">2002/03:953 av Erling Wälivaara (kd) till statsrådet</textBlock>
    <textBlock id="i-2c57eedfabe4dffa">Ulrica Messing</textBlock>
    <textBlock id="i-8754cf9fc706de09">Projektering av Norrbotniabanan</textBlock>
    <textBlock id="i-b44817eb9841b58c">2002/03:954 av Cecilia Widegren (m) till statsrådet</textBlock>
    <textBlock id="i-eb17e331d4d43c9b">Ulrica Messing</textBlock>
    <textBlock id="i-6b676f410c4858a5">Olika villkor för vägar och järnvägar</textBlock>
    <textBlock id="i-181c79c0b595f0ec">2002/03:955 av Annelie Enochson (kd) till justitieminister Thomas Bodström</textBlock>
    <textBlock id="i-0b3ae48112778cc4">Kamphundar och lagen</textBlock>
    <textBlock id="i-61f0764341384489">2002/03:956 av Ulrik Lindgren (kd) till statsrådet</textBlock>
    <textBlock id="i-120099b705caa6a1">Hans Karlsson</textBlock>
    <textBlock id="i-43f29a03fc588cc1">Stimulans till arbete</textBlock>
    <textBlock id="i-614ca009a5c55af3">2002/03:960 av Erling Wälivaara (kd) till utbildningsminister Thomas Östros</textBlock>
    <textBlock id="i-7d84f96d4fc748e7">Framtiden för science centers</textBlock>
  </contentBlock>
  <contentBlock page="0" id="i-c380153548955ae8">
    <textBlock id="i-9a54037a6b27892f">Svaren redovisas i bilaga som fogas till riksdagens snabbprotokoll tisdagen den 27 maj.</textBlock>
  </contentBlock>
  <contentBlock page="0" id="i-f0671936a566d1df">
    <textBlock id="i-8d156e88e55d4daf">15 §  Kammaren åtskildes kl. 16.05.</textBlock>
  </contentBlock>
  <contentBlock page="0" id="i-2f63913d22495831">
    <textBlock id="i-39f9e6f059864416"/>
    <textBlock id="i-3ee542d1e03f65e6">Förhandlingarna leddes av förste vice talmannen från sammanträdets början till ajourneringen kl. 10.39 och av talmannen därefter till sammanträdets slut.</textBlock>
  </contentBlock>
  <contentBlock page="0" id="i-3709293c24e8039b">
    <textBlock id="i-f114caf20762091a">Innehållsförteckning</textBlock>
  </contentBlock>
  <contentBlock page="0" id="i-df5988c66e860d7a">
    <textBlock id="i-85ea23be50d929df">1 §  Justering av protokoll     1</textBlock>
  </contentBlock>
  <contentBlock page="0" id="i-3ecc66bb3ad3177d">
    <textBlock id="i-bc9faaf4b9d53737">2 §  Ledighet   1</textBlock>
  </contentBlock>
  <contentBlock page="0" id="i-60cf9fcd258b83c9">
    <textBlock id="i-6b8b9376c220676a">3 §  Meddelande om särskilt anordnad debatt     1</textBlock>
  </contentBlock>
  <contentBlock page="0" id="i-475f43fc0baadf1e">
    <textBlock id="i-71c9b433a28cab42">4 §  Förnyad bordläggning       1</textBlock>
  </contentBlock>
  <contentBlock page="0" id="i-695c27c3ae0e7ac6">
    <textBlock id="i-9cd02e3343cea88e">5 §  Beslut om ärende som slutdebatterats den 15 maj    1</textBlock>
  </contentBlock>
  <contentBlock page="0" id="i-b8f19a6ff301e8a7">
    <textBlock id="i-bf0be2bbf558abf3">UMJU1 Johannesburg - FN:s världstoppmöte om hållbar utveckling      1</textBlock>
  </contentBlock>
  <contentBlock page="0" id="i-01cdfe6a540e62ae">
    <textBlock id="i-b1c653f7c8695fb8">Meddelande om votering torsdagen den 22 maj     2</textBlock>
  </contentBlock>
  <contentBlock page="0" id="i-13b7be6b9a82ee27">
    <textBlock id="i-f493d2c5104b242b">6 §  Exportkontrollpolitiken och exporten av krigsmateriel år</textBlock>
    <textBlock id="i-0b85f778470350ef">2002    3</textBlock>
  </contentBlock>
  <contentBlock page="0" id="i-917e2e7d0558b534">
    <textBlock id="i-1cc2edd34b51c8fd">Utrikesutskottets betänkande 2002/03:UU9        3</textBlock>
  </contentBlock>
  <contentBlock page="0" id="i-cf8f1660b8167957">
    <textBlock id="i-5bd4ad353a5d8330">Anf.  1  BJÖRN HAMILTON (m)     3</textBlock>
  </contentBlock>
  <contentBlock page="0" id="i-e9dfe326f1e98d37">
    <textBlock id="i-69933e9a61008685">Anf.  2  LARS ÅNGSTRÖM (mp)     3</textBlock>
  </contentBlock>
  <contentBlock page="0" id="i-b78a4f3c3d6edaff">
    <textBlock id="i-ab9dbb600ca61288">Anf.  3  CARINA HÄGG (s)        5</textBlock>
  </contentBlock>
  <contentBlock page="0" id="i-a2359e59adf7df3d">
    <textBlock id="i-842407b920e2c340">Anf.  4  LARS ÅNGSTRÖM (mp) replik      6</textBlock>
  </contentBlock>
  <contentBlock page="0" id="i-436d8df95a093a13">
    <textBlock id="i-bb2a19d7c3f7673f">Anf.  5  CARINA HÄGG (s) replik 6</textBlock>
  </contentBlock>
  <contentBlock page="0" id="i-c7bb99e573dbcfac">
    <textBlock id="i-cec757c648aa9deb">Anf.  6  LARS ÅNGSTRÖM (mp) replik      6</textBlock>
  </contentBlock>
  <contentBlock page="0" id="i-762ceb7957dce405">
    <textBlock id="i-65904f6032747283">Anf.  7  CARINA HÄGG (s) replik 7</textBlock>
  </contentBlock>
  <contentBlock page="0" id="i-3c1a494a38ae2170">
    <textBlock id="i-e8ae77d106e7f547">Anf.  8  CECILIA WIGSTRÖM (fp)  7</textBlock>
  </contentBlock>
  <contentBlock page="0" id="i-4ef20a53791dcf5e">
    <textBlock id="i-4ad71b37c10c2035">Anf.  9  CARINA HÄGG (s) replik 8</textBlock>
  </contentBlock>
  <contentBlock page="0" id="i-97bb9254a78fe033">
    <textBlock id="i-798d16cce2c58c50">Anf.  10  CECILIA WIGSTRÖM (fp) replik  8</textBlock>
  </contentBlock>
  <contentBlock page="0" id="i-e8fe6ede121068c9">
    <textBlock id="i-370fe0a4ce22fac9">Anf.  11  CARINA HÄGG (s) replik        8</textBlock>
  </contentBlock>
  <contentBlock page="0" id="i-99cbe3d798a30ba2">
    <textBlock id="i-2d1b5282563a4753">Anf.  12  CECILIA WIGSTRÖM (fp) replik  9</textBlock>
  </contentBlock>
  <contentBlock page="0" id="i-4a47e40c98b8d0dd">
    <textBlock id="i-db8838ea6bec7594">Anf.  13  LARS ÅNGSTRÖM (mp) replik     9</textBlock>
  </contentBlock>
  <contentBlock page="0" id="i-b21305fe79ef5c68">
    <textBlock id="i-aee6bc135bf101cd">Anf.  14  CECILIA WIGSTRÖM (fp) replik  9</textBlock>
  </contentBlock>
  <contentBlock page="0" id="i-fccc473104f4c43a">
    <textBlock id="i-1309bf9b5b5af9a6">Anf.  15  LARS ÅNGSTRÖM (mp) replik     9</textBlock>
  </contentBlock>
  <contentBlock page="0" id="i-76ace6edc45b8f99">
    <textBlock id="i-e70c35e4d8e90c2a">Anf.  16  CECILIA WIGSTRÖM (fp) replik  9</textBlock>
  </contentBlock>
  <contentBlock page="0" id="i-22a66d1243b12628">
    <textBlock id="i-f12de97e2b59660b">Anf.  17  LOTTA N HEDSTRÖM (mp) 9</textBlock>
  </contentBlock>
  <contentBlock page="0" id="i-cf233ed92218ebd8">
    <textBlock id="i-8dc2a2520121c478">Anf.  18  PETER PEDERSEN (v)    10</textBlock>
  </contentBlock>
  <contentBlock page="0" id="i-7610ea10c883ce2b">
    <textBlock id="i-bc8b64b0be9165e8">Anf.  19  CECILIA WIGSTRÖM (fp) replik  12</textBlock>
  </contentBlock>
  <contentBlock page="0" id="i-2d1d8a70b90a7881">
    <textBlock id="i-bda19918398eb1eb">Anf.  20  PETER PEDERSEN (v) replik     12</textBlock>
  </contentBlock>
  <contentBlock page="0" id="i-dda08aa0cdeb790b">
    <textBlock id="i-af3d80ba7330fc5f">Anf.  21  CECILIA WIGSTRÖM (fp) replik  12</textBlock>
  </contentBlock>
  <contentBlock page="0" id="i-f2607a5abb396487">
    <textBlock id="i-fa0f29c38c6e4c7e">Anf.  22  PETER PEDERSEN (v) replik     12</textBlock>
  </contentBlock>
  <contentBlock page="0" id="i-ddc4a788eb9580b4">
    <textBlock id="i-b5e0254750c59be9">(Beslut fattades under 11 §.)   13</textBlock>
  </contentBlock>
  <contentBlock page="0" id="i-9e49b5d0056c70ac">
    <textBlock id="i-fab9dbaf53dfd489">7 §  Verksamheten inom Organisationen för säkerhet och samarbete i Europa (OSSE) under andra halvåret 2001 och under 2002      13</textBlock>
  </contentBlock>
  <contentBlock page="0" id="i-0f188c0759f72325">
    <textBlock id="i-62c5e217cb7938f0">Utrikesutskottets betänkande 2002/03:UU7        13</textBlock>
  </contentBlock>
  <contentBlock page="0" id="i-cc3048e5652b01f2">
    <textBlock id="i-650d127f3f68b180">(Beslut fattades under 11 §.)   13</textBlock>
  </contentBlock>
  <contentBlock page="0" id="i-869b7752610bd765">
    <textBlock id="i-a88e90bca7f95ad1">8 §  Verksamheten inom Europarådet andra halvåret 2001 och under år 2002   13</textBlock>
  </contentBlock>
  <contentBlock page="0" id="i-926afa84aac36f71">
    <textBlock id="i-39b93a496d304ed4">Utrikesutskottets betänkande 2002/03:UU11       13</textBlock>
  </contentBlock>
  <contentBlock page="0" id="i-03ed41039a071573">
    <textBlock id="i-69c59079202708ef">Anf.  23  HOLGER GUSTAFSSON (kd)        13</textBlock>
  </contentBlock>
  <contentBlock page="0" id="i-b93206a788bb59bb">
    <textBlock id="i-40ac5d197c2eff2a">Anf.  24  BIRGITTA AHLQVIST (s) 14</textBlock>
  </contentBlock>
  <contentBlock page="0" id="i-d5a741b7337d6d6a">
    <textBlock id="i-54b67dcdba0d54bd">(Beslut fattades under 11 §.)   14</textBlock>
  </contentBlock>
  <contentBlock page="0" id="i-b59e8bcc231b7de9">
    <textBlock id="i-28e1dd079184734f">9 §  Åtagande att tillämpa avtal om rättslig ställning för</textBlock>
    <textBlock id="i-e1932c2b684ad793">Västeuropeiska unionen, dess nationella representanter och internationella tjänstemän      14</textBlock>
  </contentBlock>
  <contentBlock page="0" id="i-5eddf2d0393aa505">
    <textBlock id="i-61249a2bc6d317f1">Utrikesutskottets betänkande 2002/03:UU13       14</textBlock>
  </contentBlock>
  <contentBlock page="0" id="i-2affb7a8d4c98331">
    <textBlock id="i-8b288759abee5756">(Beslut fattades under 11 §.)   14</textBlock>
  </contentBlock>
  <contentBlock page="0" id="i-18996d0808e11a06">
    <textBlock id="i-da8dbfc9c847819d">10 §  Vissa socialförsäkringsfrågor     14</textBlock>
  </contentBlock>
  <contentBlock page="0" id="i-9caac05fdaf66e8e">
    <textBlock id="i-174f5467af033091">Socialförsäkringsutskottets betänkande 2002/03:SfU9     14</textBlock>
  </contentBlock>
  <contentBlock page="0" id="i-f7c7fa1fa081ceaf">
    <textBlock id="i-a3093e6c8ffa1de1">(Beslut fattades under 11 §.)   14</textBlock>
  </contentBlock>
  <contentBlock page="0" id="i-48b43b09f807a961">
    <textBlock id="i-d2b6f600f2f33b93">Ajournering     14</textBlock>
  </contentBlock>
  <contentBlock page="0" id="i-ae70ca58bf0e30ad">
    <textBlock id="i-4a4d0af8ec9e3bd5">Återupptagna förhandlingar      14</textBlock>
  </contentBlock>
  <contentBlock page="0" id="i-1dcca6c0102a9ab4">
    <textBlock id="i-310bfd281f317fab">11 §  Beslut om ärenden som slutdebatterats vid dagens sammanträde     14</textBlock>
  </contentBlock>
  <contentBlock page="0" id="i-6f3da79b4f47511c">
    <textBlock id="i-27662540845c4dd7">UU9 Exportkontrollpolitiken och exporten av krigsmateriel år</textBlock>
    <textBlock id="i-d4e3edf9c5c37f2e">2002    14</textBlock>
  </contentBlock>
  <contentBlock page="0" id="i-4d1a62d29701957a">
    <textBlock id="i-330bfc674b8b014c">UU7 Verksamheten inom Organisationen för säkerhet och samarbete i Europa (OSSE) under andra halvåret 2001 och under 2002      15</textBlock>
  </contentBlock>
  <contentBlock page="0" id="i-32f4451f0c9e28a9">
    <textBlock id="i-471c1e0ca994136b">UU11 Verksamheten inom Europarådet andra halvåret 2001</textBlock>
    <textBlock id="i-db725160200e1497">och under år 2002       15</textBlock>
  </contentBlock>
  <contentBlock page="0" id="i-7dca08132b007d41">
    <textBlock id="i-94a1cf671a0a2dd4">UU13 Åtagande att tillämpa avtal om rättslig ställning för</textBlock>
    <textBlock id="i-540297aa69b87bd8">Västeuropeiska unionen, dess nationella representanter och internationella tjänstemän      15</textBlock>
  </contentBlock>
  <contentBlock page="0" id="i-60495dfa9062e9ea">
    <textBlock id="i-e754f492bc2647ce">SfU9 Vissa socialförsäkringsfrågor      15</textBlock>
  </contentBlock>
  <contentBlock page="0" id="i-999a14eac5669438">
    <textBlock id="i-5dca73af89b0b1d6">12 §  Bordläggning      15</textBlock>
  </contentBlock>
  <contentBlock page="0" id="i-f633c480e01a7b5a">
    <textBlock id="i-7c513feddcbb9ace">13 §  Anmälan om frågor för skriftliga svar     15</textBlock>
  </contentBlock>
  <contentBlock page="0" id="i-dd25e8e99ff9079e">
    <textBlock id="i-ec6155b750ba2fd7">14 §  Anmälan om skriftliga svar på frågor      15</textBlock>
  </contentBlock>
  <contentBlock page="0" id="i-e246671f34f818fe">
    <textBlock id="i-17d13d7361a0d368">15 §  Kammaren åtskildes kl. 16.05.     16</textBlock>
  </contentBlock>
</protocol>
