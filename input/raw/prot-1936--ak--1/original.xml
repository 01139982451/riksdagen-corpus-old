<protocol id="prot-1936--ak--1">
  <contentBlock page="0" id="i-9eb5d258e33021c0">
    <textBlock id="i-1a90a22c70921388">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-db78fed314bd26aa">
    <textBlock id="i-fa45778c0e12a29a">1936. Andra kammaren. Nr I.</textBlock>
  </contentBlock>
  <contentBlock page="0" id="i-6a7b91ba10aa7ad1">
    <textBlock id="i-48c9764318922627"> </textBlock>
  </contentBlock>
  <contentBlock page="0" id="i-76f55244c012a981">
    <textBlock id="i-9c8a60626da47e62"> </textBlock>
  </contentBlock>
  <contentBlock page="0" id="i-fca2b06d613535d9">
    <textBlock id="i-91b35f8ebc1ed567">I enlighet med $ 49 regeringsformen och $ 2 riksdagsordningen sammanträdde andra kammaren till lagtima möte här i huvudstaden i den uti riksdagens hus för kammaren anordnade samlingslokalen</textBlock>
  </contentBlock>
  <contentBlock page="0" id="i-35e0b192654874e6">
    <textBlock id="i-c967ccc07a1c9694">Fredagen den 10 januari. Kl. 11 f. m.</textBlock>
  </contentBlock>
  <contentBlock page="0" id="i-7dd8dcbbcde64ffd">
    <textBlock id="i-b43243d1d1beb7c2">$ 1.</textBlock>
  </contentBlock>
  <contentBlock page="0" id="i-62a363f423ec469f">
    <textBlock id="i-9aa01f48f3a83b24">Sammanträdet öppnades av representanten för Göteborgs och Bohus län herr Andersson i Grimbo såsom den ledamot, vilken bevistat de flesta riksdagar, med följande ord: Ärade riksdagsledamöter! Enligt grundlagen tillkommer det mig att först taga till orda. Jag ber därför att få hälsa eder samtliga välkomna till årets riksdagsarbete.</textBlock>
    <textBlock id="i-96b1bee51d2592af">Av alla de frågor, som nu förestå oss här, tänker man ju närmast på dem, som äro de största och mest betydande, och då är det allas uppfattning, att denna gång är det försvarsfrågan, som är den mest dominerande. Denna fråga har alltid räknats till de mest betydande för vårt land. Men andra gånger, då den varit före under min riksdagstid, har den legat till på annat sätt än den nu gör, då den mera fått anses utgöra en politisk fråga. Det är min uppfattning, att nu äro så gott som alla partier eniga därom, att något bör göras 1 detta fall. Och är det så, att vi alla ha den uppfattningen, att vi böra göra vad som göras kan för att få det bästa möjliga försvarsväsen, är icke så litet vunnet redan därigenom. Därför få vi hoppas, att vi skola få en lycklig lösning av försvarsfrågan detta år.</textBlock>
    <textBlock id="i-5506868ec42e9bb7">Sedan är det affärslivet, näringslivet. Det tyckes ha utvecklats gynnsamt under det år som gått.</textBlock>
    <textBlock id="i-9696c01d327edc72">Så ha vi alla s. k. regleringar, som vidtagits för jordbrukets del. Det är ju många, som ansett, att dessa regleringar varit onödiga och egendomliga, men de ha dock varit nödvändiga och påkallade, därför att nästan alla andra länder vidtagit åtgärder i det avseendet.</textBlock>
    <textBlock id="i-7b5d5bfe211ba946">Sedan ha vi det nuvarande världsläget, och det kunna vi icke göra någonting annat åt än att följa med detsamma och på bästa sätt anpassa oss efter de förändringar, som möjligen kunna uppkomma, om det är så, att något kan vara av betydelse för vårt land.</textBlock>
    <textBlock id="i-3ee47406bbfcdd2c">Nationernas förbund, som så mången världen runt i mer än 10 år satt så stora förhoppningar till, tyckes ej kunna tåla en verklig påfrestning. Huruvida detta förbund snart nog endast kommer att tillhöra historien eller skall kunna fungera på något sätt i fortsättningen, det vågar jag icke uttala mig om. Men alla torde vi beklaga, att den stora tanke, som utgjorde förbundets grundläggande idé, i så fall icke visat sig vara bärande.</textBlock>
    <textBlock id="i-463da3cce2cc4e30">Med önskan om Guds välsignelse över Konung och fosterland samt riksdagen och dess arbete förklarar jag härmed detta sammantride öppnat.</textBlock>
  </contentBlock>
  <contentBlock page="0" id="i-6b94061184a2abf0">
    <textBlock id="i-a76f01a3fd0c8fd0">Andra kammarens protokoll 1936. Nr 1. 1</textBlock>
  </contentBlock>
  <contentBlock page="1" id="i-8b91762e28a514b2">
    <textBlock id="i-e47741cea6c9400a">2 = fv; NET Fredagen dena 10 januari.</textBlock>
  </contentBlock>
  <contentBlock page="1" id="i-9c8c9fd5cd4537bc">
    <textBlock id="i-e5a1435adf67c9ef">$ 2.</textBlock>
  </contentBlock>
  <contentBlock page="1" id="i-7209d19f66aa6f0b">
    <textBlock id="i-eecd5e2dfb4c0131">Herr ordföranden tillkännagav, att han anmodat undertecknade att föra protokollet, till dess sekreterare hunnit utses, ävensom att kanslibiträden och vaktbetjäning blivit till erforderligt antal av honom för tillfället antagna; och blevo på framställd proposition dessa åtgärder av kammaren godkända.</textBlock>
  </contentBlock>
  <contentBlock page="1" id="i-3d4d94937c38e86d">
    <textBlock id="i-f2506824c290bf79">$ 3.</textBlock>
  </contentBlock>
  <contentBlock page="1" id="i-c55fb05667229854">
    <textBlock id="i-930c56c1cad9b593">Upplästes följande till kammaren ankomna protokoll angående den i $ 32 riksdagsordningen föreskrivna fullmaktsgranskningen:</textBlock>
  </contentBlock>
  <contentBlock page="1" id="i-19546e6337b4a4a9">
    <textBlock id="i-6fadb946e6a15b6e">Protokoll, hållet inför statsrådet och chefen för justitiedepartementet den 7 januari 1936.</textBlock>
  </contentBlock>
  <contentBlock page="1" id="i-f5f1d468a30f82cf">
    <textBlock id="i-50c5d4e47026a62c">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen företagas innan årets lagtima riksdag sammanträdde; och infunno sig nu av fullmäktige i riksbanken herrar A. Amnér, V. Larsson och S. Stendahl samt av fullmäktige i riksgäldskontoret herrar K. Hildebrand, E. Hallin och A. Anderson.</textBlock>
    <textBlock id="i-4d690e811bb6a156">Till justitiedepartementet hade insänts fullmakter för åtta personer, vilka vid nya röstsammanräkningar blivit utsedda såsom ledamöter av riksdagens andra kammare i stället för avgångna ledamöter av samma kammare.</textBlock>
    <textBlock id="i-444c0ed6e59640be">Vid granskning av fullmakterna framställdes icke någon anmärkning mot desamma.</textBlock>
    <textBlock id="i-5c88350f4b632ed0">Protokoll över granskningen jämte förteckning å de granskade fullmakterna skulle tillika med dessa överlämnas till andra kammaren.</textBlock>
  </contentBlock>
  <contentBlock page="1" id="i-d9bfb59661e93801">
    <textBlock id="i-fd767ee878f397a9">I ämbetet: G. A. Eriksson.</textBlock>
  </contentBlock>
  <contentBlock page="1" id="i-9ae35d83fd298cab">
    <textBlock id="i-9662059030dbf98b">Den i protokollet omförmälda förteckningen var av följande lydelse:</textBlock>
  </contentBlock>
  <contentBlock page="1" id="i-ed4a4ee69a043110">
    <textBlock id="i-b2f05be42e57fa5c">Förteckning å ledamöter av riksdagens andra kammare enligt fullmakter, granskade inför chefen fors unttidepartenrenlöt den 7 januari</textBlock>
  </contentBlock>
  <contentBlock page="1" id="i-c50f6419e30ad379">
    <textBlock id="i-208380aab82ca227">Stockholms stad. 1. Professorn Nils Henrik Åke Hassler.</textBlock>
  </contentBlock>
  <contentBlock page="1" id="i-fa6371bcd533fbb5">
    <textBlock id="i-bbc3dea35a6c1e79">Stockholms län. 2. Folkskolläraren Johannes Back i Solna.</textBlock>
  </contentBlock>
  <contentBlock page="1" id="i-ca5bbde6c9bdcfb4">
    <textBlock id="i-6491822cb012df7b">Kalmar län. 3. Lantarbetaren Gustaf Engelbert Holm i Falsterbo bruk. 4. Lantbrukaren Arvid Jonsson i Skedsbygd.</textBlock>
  </contentBlock>
  <contentBlock page="1" id="i-c2f2c68727d42125">
    <textBlock id="i-0105802861604786">Blekinge län. 5. Lantbrukaren Edvard Petersson i Eringsboda.</textBlock>
  </contentBlock>
  <contentBlock page="1" id="i-4c326e7af482e843">
    <textBlock id="i-a3b97841cbbef9f2">Skaraborgs län. 6. Folkskolläraren Nils Walter Sundström i Skövde. 7. Lantbrukaren Adolf Norell i Jonsgården.</textBlock>
  </contentBlock>
  <contentBlock page="1" id="i-7c72d927b658644c">
    <textBlock id="i-35f01db3024ef4e9">Värmlands län. 8. Förre landstingsmannen Anders Pihlström i Värmlands Dalby.</textBlock>
  </contentBlock>
  <contentBlock page="2" id="i-4d02492cd3b05416">
    <textBlock id="i-868fe84707a9e785">Fredagen den 10 januåri. Nr 1. 3</textBlock>
  </contentBlock>
  <contentBlock page="2" id="i-0bb22967ebd9f1da">
    <textBlock id="i-3b96d2178dcfa78b">Vidare upplästes nedanintagna till kammaren jämväl inkomna protokoll:</textBlock>
  </contentBlock>
  <contentBlock page="2" id="i-5dbe56204f09fc41">
    <textBlock id="i-96870d1409aa67fd">Protokoll, hållet inför statsrådet och chefen för justitiedepartementet den 9 januari 1936.</textBlock>
  </contentBlock>
  <contentBlock page="2" id="i-e19603a3242879bd">
    <textBlock id="i-9a3e4cce1059382c">Till justitiedepartementet hade från länsstyrelsen i Värmlands län insänts en den 8 januari 1936 dagtecknad riksdagsmannafullmakt av innehåll, att, sedan förre landstingsmannen Anders Pihlström i Värmlands Dalby blivit utsedd till ledamot av riksdagens andra kammare för Värmlands läns valkrets för tiden till den 1 januari 1937, men denna plats blivit ledig, vid förrättning enligt 87 8 av lagen om val till riksdagen snickeriarbetaren Kalixtus Nordström i Karlstad blivit utsedd att inträda såsom ledamot av nämnda kammare för tiden till den 1 januari 1937.</textBlock>
    <textBlock id="i-db74883b06633448">Vid granskning av fullmakten, som företogs inför statsrådet och chefen för Justitiedepartementet samt vidare av vederbörande fullmäktige i riksbanken och rikgäldskontoret, framställdes mot fullmakten icke någon anmärkning.</textBlock>
    <textBlock id="i-f4e60f3cd62c752a">Protokoll över vad sålunda förekommit skulle jämte den granskade fullmakten överlämnas till andra kammaren.</textBlock>
  </contentBlock>
  <contentBlock page="2" id="i-00aa68c3149fa096">
    <textBlock id="i-0f8285575cd393dd">I ämbetet: : G. A. Eriksson.</textBlock>
  </contentBlock>
  <contentBlock page="2" id="i-6f241102a0b3fb6d">
    <textBlock id="i-eb0ebb8b16184a1c">Vid detta protokoll var fogad den däri omförmälda fullmakten för snickeriarbetaren Kalixtus Nordström i Karlstad att vara ledamot av riksdagens andra kammare för tiden till den 1 januari 1937.</textBlock>
  </contentBlock>
  <contentBlock page="2" id="i-d46c0d716d1fc5cf">
    <textBlock id="i-177500f7bf2da182">$ 4.</textBlock>
  </contentBlock>
  <contentBlock page="2" id="i-57d3fd20b2660362">
    <textBlock id="i-9a99f4d12f36ff6e">Företogs upprop av kammarens ledamöter, varvid herrar Engberg, Ryberg, Petersson i Lerbäcksbyn och Olsson i Rödningsberg befunnos frånvarande till följd av sjukdom, varom inkommit läkarbetyg, som upplästes, ävensom herr Cruse, som i skrivelse till kammaren anhållit om ledighet från riksdagsgöromålen t. o. m. den 16 januari på grund av resa.</textBlock>
  </contentBlock>
  <contentBlock page="2" id="i-b4d62bdd536d00f1">
    <textBlock id="i-6c6ebad10e1a9421">$ 5.</textBlock>
  </contentBlock>
  <contentBlock page="2" id="i-6cff8ba98acbea2c">
    <textBlock id="i-1ee958f51cd466fa">Anställdes val av talman i kammaren; och befanns efter valets utgång hava till talman blivit utsedd herr Sävström med 218 röster.</textBlock>
  </contentBlock>
  <contentBlock page="2" id="i-4c7c816be3bd17b2">
    <textBlock id="i-886f36351c8cbc91">8 6.</textBlock>
  </contentBlock>
  <contentBlock page="2" id="i-13936db11a6d46f6">
    <textBlock id="i-d69ac598d4333f88">Vidare företogs val av förste vice talman; och utsågs därvid herr Magnusson i Tumhult med 156 röster.</textBlock>
  </contentBlock>
  <contentBlock page="2" id="i-e70fafea8f72fdd8">
    <textBlock id="i-bc74dc76bafc2db5">$ 7.</textBlock>
  </contentBlock>
  <contentBlock page="2" id="i-e8800f6b94754517">
    <textBlock id="i-b7a93418655b49b9">Vid härpå anställt val av andre vice talman blev därtill utsedd herr Jeppsson med 115 röster.</textBlock>
  </contentBlock>
  <contentBlock page="2" id="i-80cf3110f8fb7bdb">
    <textBlock id="i-4e0e9a2bc57ea86b">$ 8.</textBlock>
  </contentBlock>
  <contentBlock page="2" id="i-b7bd47fb6f66cf38">
    <textBlock id="i-63f4aaf22b1b4e82">Alderspresidenten överlämnade ordförandeklubban till herr talmannen, varefter denne hälsade kammaren med följande ord: Herr ålderspresident! Mina damer och herrar! Då jag nu ånyo fått mottaga uppdraget att leda kammarens förhandlingar, får jag å såväl egna som vice talmännens vägnar uttala vårt tack för det givna förtroendet.</textBlock>
  </contentBlock>
  <contentBlock page="3" id="i-1c539fdea08408b3">
    <textBlock id="i-062b86b2467237cd">4 Nr: 1. Fredagen den 10 januari.</textBlock>
  </contentBlock>
  <contentBlock page="3" id="i-7b368ffcf3efde4d">
    <textBlock id="i-0c6661362b024413">Sedan vi sist voro samlade, har ledamoten av denna kammare Anders Norsell avgått med döden. Genom sin verksamhet i riksdagen gjorde han sig väl känd och aktad. I såväl sin hemstad som det län, han representerade, åtnjöt Norsell ett stadgat anseende för sin redbarhet och pålitlighet. Med tacksamhet skola vi minnas hans gärning.</textBlock>
    <textBlock id="i-6904338a0020f676">Vid detta riksmöte väntas många stora och viktiga förslag bli föremål för vår prövning och vårt avgörande. Särskilt frågan om försvarets ordnande är av största betydelse. Vi få således bereda oss på en både arbetsfylld och ansvarskrävande riksdag.</textBlock>
    <textBlock id="i-a1bf0a0f8fcb5136">Beträffande vår inrikespolitik och sättet för samhällsarbetets rätta bedrivande, så är det självfallet, att det i denna församling råder olika meningar. Jag vill dock erinra om att de betydelsefulla resultat, som under senaste riksdagar vunnits, ha åstadkommits genom samförstånd och samarbete. Det manar oss till att även i fortsättningen bedriva vår folkliga politik i samarbetets tecken. Därigenom ökas utsikterna att under arbetets gång finna framkomliga vägar.</textBlock>
    <textBlock id="i-878aad0ce685536b">$ 9.</textBlock>
    <textBlock id="i-6a59363946231157">Upplästes ånyo samt lades till handlingarna de i $ 4 här ovan omförmälda sjukbetygen, vilka voro av följande lydelse:</textBlock>
    <textBlock id="i-a465366f2777353e">Ledamoten av riksdagens andra kammare, statsrådet Arthur Engberg, är på grund av bronchitis oförmögen att närvara vid dagens sammanträde, vilket härmed på heder och samvete intygas.</textBlock>
    <textBlock id="i-02b268ec7bc1e807">Stockholm den 10 januari 1936.</textBlock>
  </contentBlock>
  <contentBlock page="3" id="i-8ded8e89c11c28bc">
    <textBlock id="i-585203549510f205">G. Ivarsson Pauli, leg. läkare.</textBlock>
  </contentBlock>
  <contentBlock page="3" id="i-cef6b11633700691">
    <textBlock id="i-0751081895531d40">Att riksdagsman K. A. Ryberg, Dalum, på grund av sjukdom (blodpropp) är oförmögen att deltaga i riksdagsarbetet för minst 5 veckor framåt intygas härmed på heder och samvete.</textBlock>
    <textBlock id="i-fc1371e7f62e1406">Ulricehamn den 7 januari 1936.</textBlock>
    <textBlock id="i-7bf3aeea83f23cba">E. R. V. Ericsson, leg. läk.</textBlock>
  </contentBlock>
  <contentBlock page="3" id="i-e45c85d065612341">
    <textBlock id="i-f4f5975551cd32b3">Att riksdagsman Anders Birger Petersson, född d. ”/,, 1885, som sedan den 3 jan. 1936 här behandlas för hjärtsjukdom, för närvarande och tills vidare är arbetsoförmögen, intygas. Stockholm den 9 januari 1936. Folke Lindstedt,</textBlock>
  </contentBlock>
  <contentBlock page="3" id="i-f347d4146e2a2123">
    <textBlock id="i-15d6f981c7bd39f2">överläkare.</textBlock>
  </contentBlock>
  <contentBlock page="3" id="i-cb7014115ebe4b15">
    <textBlock id="i-1253e131b2d651cf">Härmed intygas att riksdagsmannen Nils Olsson från Rödningsberg tills vidare på grund av sjukdom är förhindrad närvara vid riksdagen. Östersund den 7 januari 1936. Emmy Gustafsson, leg. läkare.</textBlock>
  </contentBlock>
  <contentBlock page="3" id="i-92bf3ccdff3531be">
    <textBlock id="i-3feb20a4842083bc">I anledning av därom uti ingiven skrivelse gjord framställning beviljades, på grund av sålunda styrkt sjukdom, herr Ryberg ledighet från riksdagsgöromålen t. o. m. den 13 februari. Vidare bifölls herr Cruses i sistnämnda paragraf omförmälda anhållan om ledighet från riksdagsgöromålen.</textBlock>
  </contentBlock>
  <contentBlock page="3" id="i-5b496d3ea4a5e687">
    <textBlock id="i-df33fc22f1c7e195">$ 10.</textBlock>
  </contentBlock>
  <contentBlock page="3" id="i-1725bd9b3c8af814">
    <textBlock id="i-cd16953d34bc742f">Föredrogos åter de under 8 3 ovan intagna protokollen, varefter kammaren beslöt att, med godkännande av de däri omförmälda fullmakterna, lägga protokollen till handlingarna.</textBlock>
  </contentBlock>
  <contentBlock page="4" id="i-654c4423f8800201">
    <textBlock id="i-d67514330e3214f1">Fredagen 'den 10 januari. Nr 1. 5</textBlock>
  </contentBlock>
  <contentBlock page="4" id="i-cd5d3d35342dcd2d">
    <textBlock id="i-b8c0931f52cb89c3">$ 11.</textBlock>
  </contentBlock>
  <contentBlock page="4" id="i-063ecd2c463cdd13">
    <textBlock id="i-dc590535c1ff4c18">På hemställan av herr talmannen beslöt kammaren att genast företaga val av sekreterare, varefter det sålunda beslutade valet företogs; och befanns efter valsedlarnas öppnande och uppräkning valet hava så utfallit att till sekreterare utsetts juris utriusque och filosofie kandidaten Per Cronvall med 133 röster.</textBlock>
  </contentBlock>
  <contentBlock page="4" id="i-52bec0cc79db3181">
    <textBlock id="i-dd6b6919ffacd6c8">Sedan sekreteraren på kallelse inställt sig, meddelade herr talmannen ho-</textBlock>
  </contentBlock>
  <contentBlock page="4" id="i-d42ef0f459921e0a">
    <textBlock id="i-ae0c2218288f1eb5">nom underrättelse om valets utgång samt hälsade honom välkommen. a. Protokollsföringen övertogs härefter av sekreteraren. i</textBlock>
  </contentBlock>
  <contentBlock page="4" id="i-aad6110eb2328ab5">
    <textBlock id="i-81ccf89d5edcf9c0">Janne Nilsson. Algot Törnkvist.</textBlock>
  </contentBlock>
  <contentBlock page="4" id="i-c37a97fc6f72ae16">
    <textBlock id="i-108c4f06439ab859">$ 12.</textBlock>
  </contentBlock>
  <contentBlock page="4" id="i-1877990c9106947f">
    <textBlock id="i-b23d860da8669d43">Till talarplats för ledamöter, som kunde vilja därav begagna sig, anvisades på herr talmannens förslag den för ändamålet anordnade, på högra sidan om talmansbordet befintliga platsen.</textBlock>
  </contentBlock>
  <contentBlock page="4" id="i-f19b265714fd1313">
    <textBlock id="i-0f059363afee3d54">$ 13.</textBlock>
  </contentBlock>
  <contentBlock page="4" id="i-e584dd2e303b71af">
    <textBlock id="i-eb19ab7cf38e0590">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelning av dessa biljetter finge ske genom kammarens kansli med iakttagande, att de för ledamöterna från var och en av rikets valkretsar avsedda biljetterna utlämnades till valkretsens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="4" id="i-bd0b40f9aee76718">
    <textBlock id="i-ec0c859a5e7133cf">Detta förslag blev av kammaren bifallet. Kammarens ledamöter åtskildes härefter kl. 12.12 e. m.</textBlock>
  </contentBlock>
  <contentBlock page="4" id="i-a3a69f9f5efbc77f">
    <textBlock id="i-93f9489d64bbdf1a">In fidem Per Cronvall.</textBlock>
  </contentBlock>
  <contentBlock page="5" id="i-67e9fd7776b6bbb1">
    <textBlock id="i-b9b4b6d8a3f52028">6 Nr 1. Lördagen den 11 januari.</textBlock>
  </contentBlock>
  <contentBlock page="5" id="i-ebe20d08ab2361a9">
    <textBlock id="i-6b3c4740113d227e">Lördagen den 11 januari. Kl. 10.30 f. m.</textBlock>
  </contentBlock>
  <contentBlock page="5" id="i-097e1ad30f39ad4e">
    <textBlock id="i-434d87e19446a548">$ 1.</textBlock>
  </contentBlock>
  <contentBlock page="5" id="i-b60b0100287f5398">
    <textBlock id="i-e557296bc5965bee">Upplästes följande till kammaren inkomna protokoll:</textBlock>
  </contentBlock>
  <contentBlock page="5" id="i-890e68ad100a106d">
    <textBlock id="i-d26694e70aab236a">Protokoll, hållet inför statsrådet och chefen för justitiedepartementet den 10 januari 1936.</textBlock>
  </contentBlock>
  <contentBlock page="5" id="i-a16916a790d28c69">
    <textBlock id="i-e75739f73b67d858">Till justitiedepartementet hade från länsstyrelsen i Östergötlands län denna dag inkommit en den 27 december 1935 dagtecknad riksdagsmannafullmakt av innehåll, att, sedan fru Sigrid Gillner-Ringenson i Norrköping blivit utsedd till ledamot av riksdagens andra kammare för Östergötlands läns valkrets för en tid av fyra år, räknade från och med den 1 januari 1933, men denna plats blivit ledig, vid förrättning enligt 87 8 lagen om val till riksdagen järnarbetaren Bernhard Stark i Linköping blivit utsedd att inträda såsom ledamot av nämnda kammare för tiden till den 1 januari 1937.</textBlock>
    <textBlock id="i-0d8994daa3a93aec">Vid granskning av fullmakten, som företogs inför statsrådet och chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-60be46d6a481af34">Protokoll över vad sålunda förekommit skulle jämte den granskade fullmakten överlämnas till andra kammaren.</textBlock>
  </contentBlock>
  <contentBlock page="5" id="i-5a881382356eae96">
    <textBlock id="i-f866692c02a3bc53">I ämbetet: G. A. Eriksson.</textBlock>
  </contentBlock>
  <contentBlock page="5" id="i-8563671dae90a6f1">
    <textBlock id="i-feb930be2477de65">Vid detta protokoll var fogad den däri omförmälda fullmakten för järnarbetaren Bernhard Stark i Linköping att vara ledamot av riksdagens andra kammare för tiden till den 1 januari 1937.</textBlock>
  </contentBlock>
  <contentBlock page="5" id="i-4b8af12b8fb6a46f">
    <textBlock id="i-8c96e02effc68fb6">Jämte det protokollet lades till handlingarna, förklarade kammaren herr Stark behörig till riksdagsmannakallets utövande.</textBlock>
  </contentBlock>
  <contentBlock page="5" id="i-02b58c2966a8a7ab">
    <textBlock id="i-2d3aec3c8bfc5441">Herr talmannen meddelade härefter, att herr Stark intagit sin plats i kammaren.</textBlock>
  </contentBlock>
  <contentBlock page="5" id="i-9803a2a9e04b23e0">
    <textBlock id="i-1c7d15f719051232">$ 2.</textBlock>
  </contentBlock>
  <contentBlock page="5" id="i-dbc9bd52288d04bf">
    <textBlock id="i-bd12c55c57203c3c">På hemställan av herr talmannen beslöt kammaren, att vid plenum nästkommande måndag företaga val av fyra ledamöter att deltaga 1 talmansöverläggningarna, två ledamöter att hava inseende över riksdagens kansli, åtta ledamöter att jämte herr talmannen tillsätta kammarens kanslipersonal och vaktbetjäning samt tre ledamöter att handhava vården om kammarens ekonomiska angelägenheter.</textBlock>
  </contentBlock>
  <contentBlock page="6" id="i-1848f26eda934eab">
    <textBlock id="i-03385b9d5bf10212">Lördagen den 11 januari. Nr 1. 7</textBlock>
  </contentBlock>
  <contentBlock page="6" id="i-e7925b34dadb4caa">
    <textBlock id="i-d8316bddaf2acc6d">$ 3.</textBlock>
  </contentBlock>
  <contentBlock page="6" id="i-bff54e3b6243e4b3">
    <textBlock id="i-ab2bfc03b24ada0f">Vidare beslöt kammaren likaledes på förslag av herr talmannen, som förmälde sig hava om tiden för valen samrått med första kammarens talman, att företaga val av ledamöter i de ständiga utskotten samt i utrikesnämnden onsdagen den 15 och av suppleanter i samma utskott och nämnd torsdagen den 16 innevarande januari.</textBlock>
  </contentBlock>
  <contentBlock page="6" id="i-a750faa43363c171">
    <textBlock id="i-c4154da5b2b46477">Ordet begärdes nu av herr andre vice talmannen, som yttrade: Herr talman! Jag tillåter mig hemställa, att kammaren måtte besluta att tillsätta suppleanter i de ständiga utskotten till ett antal av fyra utöver de ordinarie ledamöterna i varje utskott.</textBlock>
  </contentBlock>
  <contentBlock page="6" id="i-4a747925d1a5e60f">
    <textBlock id="i-fb93ccce9da5771e">Denna hemställan bifölls av kammaren.</textBlock>
  </contentBlock>
  <contentBlock page="6" id="i-3d235969e4c070ec">
    <textBlock id="i-5270a929e2f849f3">$ 4.</textBlock>
  </contentBlock>
  <contentBlock page="6" id="i-39dd6e5952f8adf9">
    <textBlock id="i-4e31a40f9c1bfa30">Ledighet från riksdagsgöromålen beviljades herr Österström under 3 dagar fr. o. m. d. 12 januari.</textBlock>
  </contentBlock>
  <contentBlock page="6" id="i-452a9df699cec44d">
    <textBlock id="i-28a292e8d335c500">$ 5.</textBlock>
  </contentBlock>
  <contentBlock page="6" id="i-b1ee857c661ed77a">
    <textBlock id="i-ec5e6656b7c5795e">Herr talmannen och kammarens ledamöter avgingo kl. 10.45 till slottskapellet, varest riksdagspredikan hölls. Efter slutad gudstjänst begav sig kammaren till rikssalen. Hans Maj:t Konungen öppnade där riksdagen med ett tal. Sedan första kammarens talman härefter framfört första kammarens undersåtliga vördnad, framträdde andra kammarens talman och yttrade:</textBlock>
  </contentBlock>
  <contentBlock page="6" id="i-70635ad3a848d556">
    <textBlock id="i-b97b1b4958a4607b">Eders Majestät!</textBlock>
  </contentBlock>
  <contentBlock page="6" id="i-0c1326344e39d523">
    <textBlock id="i-5fdae9d4faee742c">Riksdagens andra kammare framför till Eders Majestät sina lyckönskningar med anledning av förmälningen mellan prinsessan Ingrid och kronprins Frederik.</textBlock>
    <textBlock id="i-e72c60d290cf92e1">Kammaren vill ock ge uttryck åt de känslor av innerligt deltagande som besjälade oss alla vid underrättelsen om drottning Astrids bortgång. Hennes ljusa minne skall leva och bevaras i tacksam hågkomst.</textBlock>
    <textBlock id="i-174164b2b8347ab7">När vi nu blicka tillbaka på de gångna krisåren och de åtgärder som i vårt land vidtagits för den allmänna välfärden, kunna vi med tillfredsställelse konstatera en fortskridande återhämtning. För stora lager av vår befolkning ha de beslutade stödåtgärderna inneburit en verksam hjälp, en avgörande vändning till förbättring. Men det är uppenbart att vår strävan att uppnå en tryggad folkförsörjning kräver oavlåtlig omsorg och handling från statsmakternas sida. Den trots inträdd förbättring alltjämt betydande arbetslösheten påkallar särskild uppmärksamhet.</textBlock>
    <textBlock id="i-5581eeb207c7714c">Av Eders Majestäts tal erfara vi att flera viktiga och betydelsefulla förslag skola föreläggas denna riksdag. I medvetande om sitt ansvar för landets och folkets välfärd skall andra kammaren ägna Eders Majestäts förslag en saklig och samvetsgrann prövning.</textBlock>
    <textBlock id="i-4b01c9864efef6c6">Med denna försäkran betygar jag inför Eders Majestät andra kammarens undersåtliga vördnad.</textBlock>
  </contentBlock>
  <contentBlock page="6" id="i-3f9c969e16991d99">
    <textBlock id="i-d5add0b25dfd50c1">Talmännen fingo härefter vardera mottaga ett exemplar av dels Kungl. Maj:ts proposition, nr 1, angående statsverkets tillstånd och behov under bud-</textBlock>
  </contentBlock>
  <contentBlock page="7" id="i-8953f2a7ba2a6e2f">
    <textBlock id="i-a131bd7f7c31fbe7">8 Nr 1.</textBlock>
  </contentBlock>
  <contentBlock page="7" id="i-3d7085d9896dd05f">
    <textBlock id="i-10fed595782eed40">Lördagen den 11 januari.</textBlock>
  </contentBlock>
  <contentBlock page="7" id="i-04473a697a059452">
    <textBlock id="i-9f33e9b5902a5b78">getåret 1936/1937, dels ock Kungl. Maj:ts berättelse om vad i rikets styrelse sedan sista lagtima riksdags sammanträde sig tilldragit, varefter ceremonien på rikssalen avslutades; och åtskildes andra kammaren vid utgåendet från rikssalen, enligt beslut fattat före avgången från dess samlingsrum.</textBlock>
  </contentBlock>
  <contentBlock page="7" id="i-ccc3b0a1558c17be">
    <textBlock id="i-7698459a3604b329">In fidem Per Cronvall.</textBlock>
  </contentBlock>
  <contentBlock page="7" id="i-9923a751b7fe41f9">
    <textBlock id="i-8c6a6a8fc20eaa5a">Stockholm 1936. Kungl. Boktryckeriet, P. A. Norstedt &amp; Söner 360318</textBlock>
  </contentBlock>
</protocol>
