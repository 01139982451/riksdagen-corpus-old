<protocol id="prot-200203--3">
  <contentBlock page="0" id="i-5648ef9a2f31c55c">
    <textBlock id="i-d3fdb7fa9565771b">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-65b924db867ec495">
    <textBlock id="i-a37eb13676b0fa3c">-----------------------------------------------------------------</textBlock>
  </contentBlock>
  <contentBlock page="0" id="i-b94e81b6c59d01d8">
    <textBlock id="i-dba23000038d0dbf">1 §  Omröstning om misstroendeförklaring mot statsminister Göran Persson</textBlock>
  </contentBlock>
  <contentBlock page="0" id="i-f53191a918547b81">
    <textBlock id="i-9b183d4c955c90c3">Talmannen meddelade att Bo Lundgren m.fl.</textBlock>
    <textBlock id="i-2c35cef28375bd76">måndagen den 30 september väckt yrkande om misstroendeförklaring mot statsminister Göran Persson och att förslaget bordlagts den 30 september och den</textBlock>
    <textBlock id="i-a871ccb35c058a17">1 oktober.</textBlock>
    <textBlock id="i-4c7f31b5b583d280">Talmannen meddelade vidare att riksdagens prövning om förslaget kunde företas antingen denna dag eller vid ett följande sammanträde den 3 oktober.</textBlock>
    <textBlock id="i-24379bf41e7aec43">Kammaren medgav att det under punkt 1 på föredragningslistan upptagna ärendet angående misstroendeförklaring mot statsminister Göran Persson nu fick företas till avgörande.</textBlock>
  </contentBlock>
  <contentBlock page="0" id="i-48f1b24312543b0e">
    <textBlock id="i-ae857c24668445f8">Anf.  1  BRITT BOHLIN (s):</textBlock>
    <textBlock id="i-094ed6d7c6e369d9">Herr talman! För fyra år sedan yrkade dåvarande moderatledaren att riksdagen skulle uttala misstroende mot statsminister Göran Persson. Motivet för detta var att regeringspartiet hade "drabbats av ett unikt stort valnederlag".</textBlock>
    <textBlock id="i-f8b992125b5b4084">Nu har dagens moderatledare, Bo Lundgren, återkommit med ett nytt yrkande om misstroendeförklaring. Denna gång är det emellertid inte möjligt att motivera misstroendeförklaringen med socialdemokraternas valnederlag. Tvärtom röstade 199 134 fler väljare på socialdemokraterna i årets val. Annorlunda gick det för moderaterna. De förlorade 395 885 väljare jämfört med förra riksdagsvalet.</textBlock>
    <textBlock id="i-6878ddfe86ab4602">Herr talman! Vi socialdemokrater gav före valet klara och entydiga besked i regeringsfrågan. Vi bad om väljarnas mandat för en socialdemokratisk regering. Vi deklarerade att vi gärna såg en fortsättning på det framgångsrika samarbete vi har haft med Vänsterpartiet och Miljöpartiet de gröna.</textBlock>
    <textBlock id="i-9652b0405f51bc14">Statsminister Göran Persson sade samtidigt, gång efter annan, att en koalitionsregering inte är aktuell med dessa bägge partier. Därtill är skillnaderna för stora i utrikes- och säkerhetspolitiken samt i försvarsoch i EU-politiken.</textBlock>
    <textBlock id="i-27e85d3643f51161">Vi sviktade aldrig i denna uppfattning före valet.</textBlock>
    <textBlock id="i-5ba556bc74def286">Vi har heller inte sviktat i denna uppfattning efter valet. Vi har i motsats till andra partier haft en konsekvent hållning i regeringsfrågan både före och efter valet.</textBlock>
    <textBlock id="i-fd1c5a311d6d04dd">Men i valrörelsen sökte Moderata samlingspartiet,</textBlock>
    <textBlock id="i-c58ccb4c4abf9bb6">Folkpartiet liberalerna, Kristdemokraterna och Centern stöd för en borgerlig fyrpartiregering. Väljarna avvisade detta alternativ. Särskilt kraftfull blev markeringen mot Moderaterna, som mer än något annat parti pläderade för en borgerlig fyrpartikoalition.</textBlock>
    <textBlock id="i-9951f01e5b3550c2">Moderaterna förlorade 27 mandat i denna kammare.</textBlock>
    <textBlock id="i-915f5b1bb739088c">Det parti som har utlöst dagens misstroendeomröstning, och som därmed har aktiverat processen mot en regeringskris, är sålunda det parti som förlorade allra mest i årets val.</textBlock>
    <textBlock id="i-702e2497125050c8">Herr talman! Inför denna viktiga omröstning är det ingen som vet vilken regering som moderaterna förordar. Det enda vi vet är vad de är emot. Vi vet inte vilken regering de är för. Slutsatsen kan bara bli en: Den som röstar ja i misstroendeomröstningen röstar blott och bart  ja till en regeringskris.</textBlock>
    <textBlock id="i-21c8cc784489a130">Herr talman! Därför yrkar jag å den socialdemokratiska riksdagsgruppens vägnar avslag på förslaget att uttala misstroende mot statsminister Göran Persson.</textBlock>
  </contentBlock>
  <contentBlock page="0" id="i-e1f715dbf117569c">
    <textBlock id="i-491088fdade44cfc">I detta anförande instämde Börje Vestlund, Maria</textBlock>
    <textBlock id="i-da045f7394050d78">Hassan, Inger Nordlander, Nikos Papadopoulos, Anders Ygeman, Inger Segelström, Sylvia Lindgren,</textBlock>
    <textBlock id="i-91e28b2ed1e17a01">Carina Moberg, Christina Axelsson, Eva Arvidsson,</textBlock>
    <textBlock id="i-fe5fbd8c40cce023">Christer Erlandsson, Ola Rask, Mariam Osman Sherifay, Niclas Lindberg, Jan Emanuel Johansson, Anita</textBlock>
    <textBlock id="i-84a76eade70d7f85">Johansson, Veronica Palm, Joe Frans, Mats Berglind,</textBlock>
    <textBlock id="i-ec7ae645b592c5f2">Rezene Tesfazion, Tone Tingsgård, Mikael Damberg,</textBlock>
    <textBlock id="i-154d1f030ae9c477">Yilmaz Kerimo, Tommy Waidelich, Cinnka Beiming,</textBlock>
    <textBlock id="i-33fc9b705a7af4a6">Reynoldh Furustrand, Agneta Gille, Michael Hagberg, Laila Bjurling, Elisebeht Markström, Fredrik</textBlock>
    <textBlock id="i-fcf50b8ed6f11bef">Olovsson, Sonia Karlsson, Conny Öhman, Berndt</textBlock>
    <textBlock id="i-1a5de666b9db1fa7">Sköldestig, Tomas Eneroth, Helene Petterson, Göte</textBlock>
    <textBlock id="i-001f280f7368e3e5">Wahlström, Carina Hägg, Margareta Sandgren, Thomas Strand, Johan Löfstrand, Billy Gustafsson, Louise Malmström, Anne Ludvigsson, Hillevi Larsson,</textBlock>
    <textBlock id="i-dbff421c4ea2a41d">Marie Granlund, Kerstin Andersson, Luciano Astudillo, Jan Björkman, Christer Engelhardt, Christer</textBlock>
    <textBlock id="i-cda829d22b842c51">Skoog, Lilian Virgin, Ann-Marie Fagerström, Håkan</textBlock>
    <textBlock id="i-4c79687652a3f5f5">Juholt, Agneta Ringman, Krister Örnfjäder, Lars</textBlock>
    <textBlock id="i-1fafd70a5c5e5b64">Wegendal, Carina Adolfsson Elgestam, Morgan Johansson, Catherine Persson, Bo Bernhardsson, Anita</textBlock>
    <textBlock id="i-34e197875ec3360c">Jönsson, Ronny Olander, Christin Nilsson, Kent</textBlock>
    <textBlock id="i-0980b20c7caaa89e">Härstedt, Anders Karlsson, Annika Nilsson, Leif</textBlock>
    <textBlock id="i-83ffe44a95110ea7">Jakobsson, Britt-Marie Lindkvist, Christer Adelsbo,</textBlock>
    <textBlock id="i-3e7be36a4fb52368">Alf Eriksson, Göran Persson i Simrishamn, Kerstin</textBlock>
    <textBlock id="i-8e83974843c691ab">Engle, Anders Bengtsson, Ulla Wester, Marianne</textBlock>
    <textBlock id="i-ff9b330bb5dd61ab">Carlström, Claes-Göran Brandin, Siw Wittgren-Ahl,</textBlock>
    <textBlock id="i-d40b0adcd5f9d93d">Rolf Lindén, Majléne Westerlund Panke, Pär Axel</textBlock>
    <textBlock id="i-d0cb612c8cb4e2e2">Sahlberg, Hans Hoff, Mona Berglund Nilsson, Lennart Nilsson, Lars Johansson, Gunilla Carlsson i Hisings Backa, Berndt Ekholm, Sonja Fransson, Arne</textBlock>
    <textBlock id="i-b57a923a3323e1c6">Kjörnsberg, Peter Jonsson, Christina Nenes, Nils-Erik</textBlock>
    <textBlock id="i-1685945c4d426e32">Söderqvist, Kenneth G Forslund, Catharina Bråkenhielm, Jan-Olof Larsson, Helena Zakariasén, Inger</textBlock>
    <textBlock id="i-327c52294eb7502c">Lundberg, Nils-Göran Holmqvist, Tommy Ternemar,</textBlock>
    <textBlock id="i-dbc153c7bac88f65">Berit Högman, Marina Pettersson, Ann-Kristine Johansson, Jarl Lander, Carina Ohlsson, Monica Green,</textBlock>
    <textBlock id="i-aab992f4345d5ba8">Urban Ahlin, Kjell Nordström, Per Erik Granström,</textBlock>
    <textBlock id="i-b1e1fd63a6114c10">Mariann Ytterberg, Paavo Vallius, Sven-Erik Österberg, Margareta Israelsson, Matilda Ernkrans, Göran</textBlock>
    <textBlock id="i-84e320af6da1666e">Magnusson, Lennart Axelsson, Per-Olof Svensson,</textBlock>
    <textBlock id="i-7e58dece94f5bcbe">Raimo Pärssinen, Kenth Högström, Sinikka Bohlin,</textBlock>
    <textBlock id="i-1dcdb303f52051d0">Anneli Särnblad Stoors, Kurt Kvarnström, Hans</textBlock>
    <textBlock id="i-0f834ac9f06024e3">Unander, Barbro Hietala Nordlund, Kerstin Kristiansson Karlstedt, Göran Norlander, Agneta Lundberg,</textBlock>
    <textBlock id="i-d7e85e9eaa31284e">Susanne Eberstein, Hans Stenberg, Åsa Lindestam,</textBlock>
    <textBlock id="i-98141498a927d144">Rune Berglund, Berit Andnor, Gunnar Sandberg,</textBlock>
    <textBlock id="i-a84db8322705debe">Karl Gustav Abramsson, Lars Lilja, Lena Sandlin-</textBlock>
    <textBlock id="i-75a7bc53fca221c8">Hedman, Carin Lundberg, Sören Wibe, Lennart</textBlock>
    <textBlock id="i-cbafa51fbc0242b7">Klockare, Birgitta Ahlqvist, Kristina Zakrisson, Anders Sundström, Maria Öberg och Lars U Granberg</textBlock>
    <textBlock id="i-fec434c9e0974914">(alla s) samt Britt-Marie Danestig (v).</textBlock>
  </contentBlock>
  <contentBlock page="0" id="i-0ff070d3765c8cfa">
    <textBlock id="i-f4dff61dec948d48">Anf.  2  BO LUNDGREN (m):</textBlock>
    <textBlock id="i-cf0b99236e431a5c">Herr talman! Demokratin syftar till att skydda människors frihet, folkstyre och att möjliggöra fredliga maktskiften.</textBlock>
    <textBlock id="i-dae83f9cf59eb50e">I fria val får riksdag och regering legitimitet att fatta beslut som rör oss alla. Det är väljarna som genom att utse riksdagsledamöter ger varje regering dess mandat.</textBlock>
    <textBlock id="i-2eedea3691d257b3">I vår grundlag finns därför klart och tydligt angivet att det är riksdagens talman som efter överläggningar med de olika riksdagspartierna och med de vice talmännen ska ge uppdraget att bilda regering.</textBlock>
    <textBlock id="i-99b6ee687792f058">Grundlagen innehåller inget krav på att en regering alltid ska avgå efter ett val. Det är fullt rimligt.</textBlock>
    <textBlock id="i-2a9970706289c175">En majoritetsregering som får förnyat förtroende av väljarna ska självfallet inte behöva avgå. På samma sätt är det självklart att en majoritetsregering som förlorar sin majoritetsställning i ett val ska avgå. För den som vill undvika att minoritetsregeringar enväldigt och själva tolkar valresultat borde det enligt min mening vara självklart att en minoritetsregering ska avgå om ett val resulterar i att det parlamentariska underlaget skiftar eller är oklart.</textBlock>
    <textBlock id="i-cb6760fe6f270080">Förra mandatperioden regerade Socialdemokraterna med stöd av Vänsterpartiet och Miljöpartiet i enlighet med ett skriftligt upprättat avtal. Detta samarbete förklarades för avslutat i en gemensam debattartikel i december förra året.</textBlock>
    <textBlock id="i-4e729ddda107c48f">Inför årets val fanns två klara regeringsalternativ:</textBlock>
    <textBlock id="i-b6ba699580a8340c">å ena sidan Socialdemokraterna som strävade efter en egen regering, å andra sidan de borgerliga partierna som tydligt hade deklarerat att vi ville regera tillsammans. Socialdemokraterna fick 144 mandat. Vi borgerliga partier fick tillsammans 158 mandat. Inget av regeringsalternativen fick alltså egen majoritet.</textBlock>
    <textBlock id="i-9f7ae44f7e6e1695">De uttalanden som efter valet gjordes av företrädare för Vänsterpartiet och Miljöpartiet visade att dessa partier inte var beredda att ovillkorligt stödja</textBlock>
    <textBlock id="i-d9e127e014ac1936">Socialdemokraterna. Tvärtom ställdes, och ställs, nya krav för ett fortsatt samarbete. I denna oklara situation borde Socialdemokraterna ha avgått och låtit grundlagens bestämmelser tillämpas. Så blev det inte.</textBlock>
    <textBlock id="i-1ffdc3d9bc1853e9">Därför tar riksdagen i dag ställning till ett yrkande om misstroendeförklaring. Syftet är, för det första, att klargöra om regeringen har ett parlamentariskt stöd och, för det andra, om ett stöd finns klargöra hur detta parlamentariska underlag ser ut.</textBlock>
    <textBlock id="i-df8eb9f11ae2d934">(Applåder)</textBlock>
  </contentBlock>
  <contentBlock page="0" id="i-623ea76f0336bcb7">
    <textBlock id="i-304b62f0ac26b1eb">I detta anförande instämde Gunilla Carlsson i Tyresö, Lena Adelsohn Liljeroth, Anna Lilliehöök, Beatrice Ask, Henrik S Järrel, Mikael Odenberg, Gunnar</textBlock>
    <textBlock id="i-4bbe9e8033544560">Hökmark, Marietta de Pourbaix-Lundin, Fredrik</textBlock>
    <textBlock id="i-fd68ca0df3c0ce51">Reinfeldt, Chris Heister, Göran Lennmarker, Ewa</textBlock>
    <textBlock id="i-bc9033ed41837631">Björling, Hillevi Engström, Karin Enström, Henrik</textBlock>
    <textBlock id="i-ad85ee07f90e851b">Westman, Catharina Elmsäter-Svärd, Per Westerberg,</textBlock>
    <textBlock id="i-1ce43ba386e65af0">Per Bill, Lennart Hedquist, Gunnar Axén, Per</textBlock>
    <textBlock id="i-71dc58ea3c2d7107">Unckel, Anna Lindgren, Anders Björck, Bengt-</textBlock>
    <textBlock id="i-6dac8d59397712bb">Anders Johansson, Anders G Högmark, Jeppe Johnsson, Nils Fredrik Aurelius, Lars Lindblad, Peter Danielsson, Cristina Husmark Pehrsson, Tobias Billström, Carl-Axel Roslund, Margareta Pålsson, Anne-</textBlock>
    <textBlock id="i-1eb77d9d7a477782">Marie Pålsson, Carl-Axel Johansson, Henrik von</textBlock>
    <textBlock id="i-0c1cb4106dce4b10">Sydow, Anne Marie Brodén, Cecilia Magnusson,</textBlock>
    <textBlock id="i-f38ecf08bfb11d7b">Göran Lindblad, Anita Sidén, Inger René, Kent Olsson, Ulf Sjösten, Elizabeth Nyström, Jan-Evert</textBlock>
    <textBlock id="i-ae8ea9eec463f2bd">Rådhström, Cecilia Widegren, Sten Tolgfors, Tomas</textBlock>
    <textBlock id="i-50204836231689c6">Högström, Patrik Norinder, Rolf Gunnarsson, Bertil</textBlock>
    <textBlock id="i-9f2c7019802a334a">Kjellberg, Ola Sundell, Ulla Löfgren och Anna Ibrisagic (alla m).</textBlock>
  </contentBlock>
  <contentBlock page="0" id="i-7b89d1caf1e6932c">
    <textBlock id="i-dc49936f502a2319">Anf.  3  BO KÖNBERG (fp):</textBlock>
    <textBlock id="i-1f34528433b88644">Herr talman! Folkpartiet liberalerna har i den gångna valrörelsen hårt arbetat för att vårt land ska få en ny regering, en ny regering som skulle arbeta för förbättrade villkor för företagsamheten, främst för de små företagen, för en ny skolpolitik, för en kraftig minskning av sjuktalen, för en ny integrationspolitik och för en förbättrad vård- och omsorgspolitik. Detta har vi velat arbeta för i en majoritetsregering bestående av de fyra borgerliga partierna.</textBlock>
    <textBlock id="i-3e46755550064cd7">Valet innebar en framgång för vårt parti men tyvärr inte en majoritet för de fyra borgerliga partierna.</textBlock>
    <textBlock id="i-53a578a99c612768">Valet ledde inte heller till en majoritet för Socialdemokraterna och Vänsterpartiet. I det läget har vi lagt ned ett omfattande arbete för att åstadkomma en regering utan socialdemokrater och vänsterpartister. Det är fortfarande vår uppfattning att en sådan vore bäst för landet.</textBlock>
    <textBlock id="i-e7d64d0776e32066">I förrgår väcktes förslag om en misstroendeförklaring mot den socialdemokratiska minoritetsregeringen. Förslaget väcktes i ett läge då denna regering uppenbarligen inte hade stöd av en majoritet av riksdagen. Det var därför bra att förslaget väcktes.</textBlock>
    <textBlock id="i-6cd4d1e7f965b964">Strax efter midnatt har uppgifter lämnats i medierna om att en uppgörelse ska ha åstadkommits mellan Socialdemokraterna och Miljöpartiet om att den socialdemokratiska minoritetsregeringen ska fortsätta att regera. Den politik som denna regering sägs komma att föra är inte bra för Sverige. Någon påtaglig förnyelse av politiken för företagen, för skolan, för kampen mot sjukskrivningarna, för integrationen och för vården är inte att vänta.</textBlock>
    <textBlock id="i-5d2d0b52ac702ca2">Herr talman! Läget är mycket oklart. Uppgörelsen tillstyrks av en djupt splittrad partistyrelse i det ena partiet och sägs vara mer begränsad än den som gällt de gångna åren. Det tredje tilltänkta samarbetspartiet vill fortsätta förhandlingarna.</textBlock>
    <textBlock id="i-f5b030a50feec7e9">Låt mig tillägga att det alltmer befästa systemet med stödpartier utgör ett konstitutionellt problem.</textBlock>
    <textBlock id="i-04b499b146ec49bd">När partier som i riksdagen formellt behandlas som oppositionspartier, formellt helt saknar ansvar och heller inte är underkastade riksdagens kontrollmakt i praktiken ges ett stort inflytande på det löpande regeringsarbetet är detta inte problemfritt.</textBlock>
    <textBlock id="i-3b404d27a9352bb7">Det är möjligt att den socialdemokratiska minoritetsregeringen sedan några timmar har en majoritet av riksdagen som stöder den. Det är bra att denna fråga nu prövas i den kommande omröstningen. Vi som tror att en runda med talmannen kan ge en bättre regering bör i denna omröstning rösta för misstroendeförklaringen. De som vill ha kvar den socialdemokratiska minoritetsregeringen bör förstås rösta för att den fortsätter att regera. Vi kommer att rösta emot att den kvarstår. Jag yrkar alltså bifall till misstroendeförklaringen.</textBlock>
    <textBlock id="i-644082292aa39f2e">Skulle regeringen få färre än 175 röster emot sig kan den enligt grundlagen kvarstå. Vi kommer i så fall i det fortsatta riksdagsarbetet att göra vårt yttersta att presentera liberala alternativ till regeringens politik och kritisera brister i den förda politiken. Detta torde bli ett omfattande arbete.</textBlock>
    <textBlock id="i-c065ba0e6889e71a">(Applåder)</textBlock>
  </contentBlock>
  <contentBlock page="0" id="i-43cc14032d5ac767">
    <textBlock id="i-b06a154103390b83">I detta anförande instämde Mauricio Rojas, Ana</textBlock>
    <textBlock id="i-e3ecc21a6d734300">Maria Narti, Karin Pilsäter, Lars Leijonborg, Birgitta</textBlock>
    <textBlock id="i-c6954442760ccb88">Ohlsson, Nyamko Sabuni, Martin Andreasson, Nina</textBlock>
    <textBlock id="i-6e92ded1157d5aef">Lundström, Gunnar Andrén, Carl B Hamilton, Helena</textBlock>
    <textBlock id="i-2be9248aff93f11a">Bargholtz, Cecilia Wikström, Erik Ullenhag, Mia</textBlock>
    <textBlock id="i-3771eba03ab37427">Franzén, Liselott Hagberg, Tobias Krantz, Karin</textBlock>
    <textBlock id="i-b17e54509f594fd1">Granbom, Linnéa Darell, Heli Berg, Sverker Thorén,</textBlock>
    <textBlock id="i-3938418c298e3dfc">Gunnar Nordmark, Ulf Nilsson, Torkild Strandberg,</textBlock>
    <textBlock id="i-887e89a82345f9ab">Tina Acketoft, Allan Widman, Lennart Kollmats,</textBlock>
    <textBlock id="i-06570a846d89db36">Erling Bager, Eva Flyborg, Marie Wahlgren, Christer</textBlock>
    <textBlock id="i-70bcde4ff86d532e">Nylander, Jan Ertsborn, Cecilia Nilsson, Axel Darvik,</textBlock>
    <textBlock id="i-88882106129097f2">Lars Tysklind, Marita Aronson, Anita Brodén, Anne-</textBlock>
    <textBlock id="i-6a72681bf187696b">Marie Ekström, Runar Patriksson, Christer Winbäck,</textBlock>
    <textBlock id="i-940b7300d219e939">Johan Pehrson, Lennart Fremling, Hans Backman,</textBlock>
    <textBlock id="i-382925decf492751">Yvonne Ångström, Anna Grönlund, Gabriel Romanus, Kerstin Heinemann och Solveig Hellquist (alla fp).</textBlock>
  </contentBlock>
  <contentBlock page="0" id="i-18ae411ab833231a">
    <textBlock id="i-adc27297d6cfb92d">Anf.  4  GÖRAN HÄGGLUND (kd):</textBlock>
    <textBlock id="i-ed2091991f51feb1">Herr talman! Med anledning av yrkandet om misstroendeförklaring mot statsministern vill jag för den kristdemokratiska riksdagsgruppens räkning avge en röstförklaring.</textBlock>
    <textBlock id="i-5354ae42fab538e9">Konstitutionen kräver det inte, men det är vår uppfattning att en regering som inte har stöd av en majoritet av riksdagens ledamöter bör avgå efter ett val. I ett sådant läge är det naturligt att talmannen får möjlighet att pröva förutsättningarna för ett bredare regeringsunderlag.</textBlock>
    <textBlock id="i-ca3c34551db57463">Väljarnas besked i samband med valet den 15</textBlock>
    <textBlock id="i-b1e1424a18aed8fa">september innebär att inget parti har majoritet i kammaren. Långt därifrån. Enligt vår mening borde statsministern i det läget visat respekt för de parlamentariska principerna och inlämnat sin och regeringens avskedsansökan.</textBlock>
    <textBlock id="i-b2e98e8696a68e66">Den minnesgode kanske kan erinra sig att Kristdemokraterna efter valet 1998 lade ned sina röster i samband med den misstroendeförklaring som då var aktuell. Skillnaden var då att Socialdemokraterna,</textBlock>
    <textBlock id="i-3be6c8142cec7267">Vänsterpartiet och Miljöpartiet deklarerat att de avsåg att presentera en gemensamt förhandlad budgetproposition. De tre partierna kunde dessutom uppvisa ett dokument, ett slags avtal partierna emellan, där det klargjordes att de tre som sammantaget förfogade över en majoritet i riksdagen ämnade inleda ett långsiktigt politiskt samarbete. Att i det läget rösta för en misstroendeförklaring hade, enligt vår mening, varit att underkänna väljarnas val. Att å andra sidan rösta för regeringen skulle ha uppfattats som att vi stödde dess utstakade politik. Mot den bakgrunden valde vi att lägga ned rösterna.</textBlock>
    <textBlock id="i-b3c603a105ceeaec">På samma sätt som 1998 saknas i dag ett majoritetsparti. Det pågår förhandlingar mellan Socialdemokraterna och Vänsterpartiet, men eventuella resultat är i dag höljda i dunkel för riksdagen och dess ledamöter. Förhandlingarna är inte slutförda. Det finns någon form av uppgörelse, med för oss oklart innehåll, mellan Socialdemokraterna och Miljöpartiet.</textBlock>
    <textBlock id="i-c8cc682f188224b9">Men det finns i dag ingen uppgörelse mellan de tre partierna som presenterats för allmänheten eller för riksdagen av den art som fanns 1998 vare sig när det gäller formerna för samarbete eller dess tänkta innehåll.</textBlock>
    <textBlock id="i-160ae3dd1c414a49">Uppgörelsen mellan Socialdemokraterna och</textBlock>
    <textBlock id="i-ee54b17d8351f29e">Vänstern omfattar enbart vissa punkter, och det har klart och tydligt uttalats av Miljöpartiets företrädare att överenskommelsen inte alls gäller den samlade politiken.</textBlock>
    <textBlock id="i-a477587fcc6e0f1d">Underlaget uppfyller inte de krav som vi anser bör ställas för att vi ska rösta för nuvarande statsminister eller ens lägga ned våra röster vid dagens omröstning.</textBlock>
    <textBlock id="i-2d39a16911598cf4">I det här läget kommer alltså den kristdemokratiska riksdagsgruppen att rösta för en misstroendeförklaring. Vi anser att talmannen utifrån regeringsformens bestämmelser bör få uppdraget att pröva förutsättningarna för en regeringsbildning som kan tolereras av riksdagen.</textBlock>
  </contentBlock>
  <contentBlock page="0" id="i-bffb4d6fbd5750c6">
    <textBlock id="i-b3bc3e974bf57b57">I detta anförande instämde Ingvar Svensson, Inger</textBlock>
    <textBlock id="i-a57941e38ff0162a">Davidson, Mats Odell, Stefan Attefall, Björn von der</textBlock>
    <textBlock id="i-163767222aca3d85">Esch, Mikael Oscarsson, Yvonne Andersson, Maria</textBlock>
    <textBlock id="i-1902f2871ff29621">Larsson, Alf Svensson, Sven Brus, Olle Sandahl,</textBlock>
    <textBlock id="i-cc9ae15203c31d63">Cathrine Pålsson, Johnny Gylling, Kenneth Lantz,</textBlock>
    <textBlock id="i-4844174e6a696294">Tuve Skånberg, Peter Althin, Lars Gustafsson, Annelie Enochson, Per Landgren, Rosita Runegrund, Else-</textBlock>
    <textBlock id="i-61f75e508d7cbf16">Marie Lindgren, Ingemar Vänerlöv, Holger Gustafsson, Dan Kihlström, Torsten Lindström, Sven Gunnar</textBlock>
    <textBlock id="i-575165a2cd537930">Persson, Ulrik Lindgren, Ragnwi Marcelind, Lars</textBlock>
    <textBlock id="i-71e26e2ae8275270">Lindén, Gunilla Tjernberg, Erling Wälivaara och</textBlock>
    <textBlock id="i-cd4787a4e07fb2c2">Helena Höij (alla kd).</textBlock>
  </contentBlock>
  <contentBlock page="0" id="i-150b797db1391931">
    <textBlock id="i-d04c03c8690ce01d">Anf.  5  LARS BÄCKSTRÖM (v):</textBlock>
    <textBlock id="i-f42e235f60c8dae5">Herr talman! Riksdagsordningen säger att när 35</textBlock>
    <textBlock id="i-d34b9964cbb55914">ledamöter begär det så ska det hållas en förtroendeomröstning om den sittande regeringen. Moderata samlingspartiet har begärt en sådan omröstning, och i dag ska den ske.</textBlock>
    <textBlock id="i-e4ea6793bb012b3d">Herr talman! Att följa riksdagsordningen är naturligtvis i sin ordning. Men det är lite konstigt att den här omröstningen ska behövas, för Sveriges väljare gick till val efter en klargörande valdebatt där alternativen var tydliga och valresultatet var lika tydligt. Efter valet förbyttes en rödgrön reda till något som nog kan beskrivas som en röra, där färger från alla håll blandades.</textBlock>
    <textBlock id="i-457b03d45b49d348">Vi i Vänsterpartiet har velat fokusera på politikens innehåll, men debatten har i stället kommit att fokuseras på dess former - om vem som ska vara med vem och på vilket sätt. Det är bra om vi kan lämna den debatten bakom oss och koncentrera oss på politikens innehåll.</textBlock>
    <textBlock id="i-0f9277409ee86f86">Vi i Vänsterpartiet kommer att rösta nej till misstroendeförklaringen. Vi kommer därmed att rösta för att Göran Persson sitter kvar som statsminister - inte för att vi gillar allt han gör eller säger, men av respekt för valresultatet och för att förverkliga de vallöften vi har ställt ut och för att utveckla det samarbete vi har med andra partier.</textBlock>
    <textBlock id="i-0efcdf3220fcaa54">Vi kommer att fortsätta driva på för ett Sverige i arbete med sund ekonomi och ekologisk balans - ett</textBlock>
    <textBlock id="i-0fd624c1e5a72213">Sverige som tar sitt internationella ansvar och värnar folkrätten och freden. Vi kommer att fortsätta vårt arbete för att minska klyftorna och öka rättvisan och jämställdheten. Herr talman! Det är vårt arbete för att bygga ett samhälle där vars och ens trygghet och frihet är en förutsättning för allas fria utveckling.</textBlock>
    <textBlock id="i-26fc7a080c0deb60">(Applåder)</textBlock>
  </contentBlock>
  <contentBlock page="0" id="i-af28d0b19c5b30da">
    <textBlock id="i-6bc52ba97d76332e">I detta anförande instämde Ulla Hoffmann, Lars</textBlock>
    <textBlock id="i-98ad696522421966">Ohly, Kalle Larsson, Gudrun Schyman, Mats Einarsson, Sermin Özürküt, Ingrid Burman, Britt-Marie</textBlock>
    <textBlock id="i-74429b80b186b03f">Danestig, Elina Linna, Alice Åström, Lennart Beijer,</textBlock>
    <textBlock id="i-b33f652960aee7fa">Karin Svensson Smith, Tasso Stafilidis, Sten Lundström, Sven-Erik Sjöstrand, Kjell-Erik Karlsson,</textBlock>
    <textBlock id="i-b6ccb155e266e040">Johan Lönnroth, Berit Jóhannesson, Rossana Valeria</textBlock>
    <textBlock id="i-ce08151f8ed17bf4">Dinamarca, Marie Engström, Karin Thorborg, Per</textBlock>
    <textBlock id="i-c62d1fa41ebe965d">Rosengren, Peter Pedersen, Anders Wiklund, Owe</textBlock>
    <textBlock id="i-dcd33ee21952beb2">Hellberg, Gunilla Wahlén, Lennart Gustavsson, Siv</textBlock>
    <textBlock id="i-b848ab928ed626c9">Holma och Camilla Sköld Jansson (alla v).</textBlock>
  </contentBlock>
  <contentBlock page="0" id="i-ef8c5475a87f8017">
    <textBlock id="i-067f6ea3522dbc55">Anf.  6  AGNE HANSSON (c):</textBlock>
    <textBlock id="i-f789ee9c5fb75ba6">Herr talman! Den misstroendeförklaring som Moderata samlingspartiet har begärt och som riksdagen nu ska ta ställning till motiveras av den parlamentariska situationen efter valet - inte med någon sakfråga.</textBlock>
    <textBlock id="i-75afa350843a77e3">Centerpartiet anser att regeringsformen bör vara så utformad att regeringen automatiskt avgår efter ett val för att klarlägga den parlamentariska situationen.</textBlock>
    <textBlock id="i-c7d9ad7039ce59ee">En motion med förslag om ändring i grundlagen med den innebörden har avlämnats till riksdagen från</textBlock>
    <textBlock id="i-d5e4d36d39d7ef91">Centerpartiet. Den begärda misstroendeförklaringen ska emellertid behandlas enligt den nu gällande grundlagen.</textBlock>
    <textBlock id="i-9b445a0f1010a4e4">Enligt den nuvarande lydelsen i grundlagen föreligger inget formellt hinder för att en regering sitter kvar efter ett val oavsett valresultatet.</textBlock>
    <textBlock id="i-3dcbd09986c0c26a">Valresultatet ger inte stöd för att den nuvarande socialdemokratiska regeringen har en majoritet bakom sig i riksdagen. De tidigare samverkande partiernas agerande efter valet har gjort den parlamentariska situationen än otydligare.</textBlock>
    <textBlock id="i-d5175a8875251e4a">Det saknas fortfarande en skriftlig överenskommelse som visar att regeringen har en majoritet av riksdagens ledamöter bakom sig. Dessutom har ett av de tilltänkta samverkande partierna deklarerat för medierna att de eventuellt avser att avstå i omröstningen om misstroendeförklaringen. I en sådan situation hade den riktiga handlingsvägen varit att regeringen avgått för att ge utrymme för fortsatta sonderingar kring möjligheten att forma en regering med ett tydligt stöd i riksdagen. För att närmare klargöra hur underlaget för regeringen ser ut kommer Centerpartiets riksdagsledamöter att i den kommande voteringen stödja yrkandet om misstroendeförklaring.</textBlock>
  </contentBlock>
  <contentBlock page="0" id="i-a6c51aca4e1ab2ce">
    <textBlock id="i-a6c8714d64fa7948">I detta anförande instämde Kerstin Lundgren,</textBlock>
    <textBlock id="i-4a410ba752b2fe93">Rigmor Stenmark, Roger Karlsson, Lena Ek, Eskil</textBlock>
    <textBlock id="i-859be9a3633e9878">Erlandsson, Margareta Andersson, Lars-Ivar Ericson,</textBlock>
    <textBlock id="i-a1cc80c4d2851625">Johan Linander, Jan Andersson, Claes Västerteg,</textBlock>
    <textBlock id="i-c3c7165111b9d032">Annika Qarlsson, Åsa Torstensson, Viviann Gerdin,</textBlock>
    <textBlock id="i-4a6436ca9682686b">Jörgen Johansson, Sofia Jonsson, Birgitta Carlsson,</textBlock>
    <textBlock id="i-42f3ebd4085bfba8">Sven Bergström, Birgitta Sellén, Håkan Larsson,</textBlock>
    <textBlock id="i-b6bcc8000e0bc3ca">Kenneth Johansson och Maud Olofsson (alla c).</textBlock>
  </contentBlock>
  <contentBlock page="0" id="i-5b99f4dc51da23fa">
    <textBlock id="i-caa4907cc858b743">Anf.  7  PETER ERIKSSON (mp):</textBlock>
    <textBlock id="i-8254dc50aa220e16">Herr talman! Ledamöter! Vi har haft val i Sverige.</textBlock>
    <textBlock id="i-0cbfb6bdb34161fb">Det har lett till att vi har fått en delvis ny parlamentarisk situation, men i mångt och mycket har det blivit ungefär vid det gamla i alla fall.</textBlock>
    <textBlock id="i-65eadfd780ccf242">I världen i övrigt, och särskilt i västvärldens demokratiska länder, har man ett system där olika partier normalt går samman efter ett val och bildar någon form av koalitionsregering om inte något parti fått egen majoritet i parlamentet.</textBlock>
    <textBlock id="i-dafe751efc222023">I Sverige har vi en annan tradition. I Sverige har vi under en lång tid varit vana vid minoritetsregeringar, och då i synnerhet socialdemokratiska minoritetsregeringar. Vi i Miljöpartiet tycker att det finns ett demokratiskt problem i detta. En majoritet bör forma den nya regeringen. Det är vår grundsyn. Vi tycker att det leder till att det blir lättare för väljarna att utkräva ansvar efter val.</textBlock>
    <textBlock id="i-b57a27b92af46a0b">Vi har därför efter allra bästa förmåga arbetat för att det ska kunna bildas en majoritetsregering efter detta val. Vi anser att det naturliga vore att Miljöpartiet, Vänsterpartiet och Socialdemokraterna formade den här majoritetsregeringen. Det har emellertid blockerats väldigt starkt. Den kultur och den tradition vi har i Sverige har gjort att det inte varit möjligt att få till stånd en sådan förändring.</textBlock>
    <textBlock id="i-61bde44e95e19c30">I det läget har vi också varit beredda att medverka till ett andrahandsalternativ för att se om man kan hitta en annan lösning. Det har emellertid också fallit redan tidigare, innan det kommit så långt som att diskutera och rösta om en eventuell misstroendeförklaring.</textBlock>
    <textBlock id="i-32f230ac3d0319e6">I det läget har vi inlett förhandlingar och diskussioner med den sittande socialdemokratiska regeringen för att utröna om det finns en möjlighet att få till stånd ett politiskt program som vi kan stå bakom och som innebär att Sverige tar ordentliga steg mot ett grönare Sverige och ett mer ekologiskt uthålligt samhälle med lite mer av solidaritet och omtanke och med framtiden och barnen i högsätet.</textBlock>
    <textBlock id="i-8c5c4a0735a0934c">Jag tycker att vi har kommit hyggligt fram på den vägen. I dag har vi en överenskommelse med Socialdemokraterna som innebär att vi kan stå bakom en grund för hela den ekonomiska politiken, budgeten de närmaste åren och ett stort antal sakfrågor som kan ligga till grund för en gemensam politik. Vi har också en överenskommelse om ett samarbete som innebär att Miljöpartiet kommer att kunna bedriva en oppositionspolitik inom en rad områden, men vi kommer också att kunna ta ett grundläggande ansvar för att</textBlock>
    <textBlock id="i-f17c6a02bb628c7f">Sverige styrs på ett hyfsat sätt.</textBlock>
    <textBlock id="i-b0b3fbc52897bf71">Det här innebär att vi i dag inte ser det som rimligt att delta i en misstroendeomröstning. Alternativen är redan uttömda. Vi har en överenskommelse med regeringen. Vi har lyft fram en idé om att förändra det svenska politiska systemet och modernisera detta, och vi tror att det kommer att bli så också, men det tar en tid. Vi inser att det krävs en förändring både i våra huvuden och ute i samhället i stort. Vi har startat en debatt som jag är säker på kommer att leda till en förändring, men den gör det inte i dag, i alla fall inte på ett avgörande sätt.</textBlock>
    <textBlock id="i-cafd2013fda2055b">I det läget är vi beredda att avstå i den här omröstningen. Vi får inte fram det bästa vi hade velat, men vi får en politik för Sverige som vi kan stå bakom och som tar stora, rejäla kliv framåt. Vi kommer därför att avstå i omröstningen.</textBlock>
  </contentBlock>
  <contentBlock page="0" id="i-3c7ffee4703d34b9">
    <textBlock id="i-c546395f52298e09">I detta anförande instämde Mikaela Valtersson,</textBlock>
    <textBlock id="i-1d2147a485b6c68f">Yvonne Ruwaida, Gustav Fridolin, Lars Ångström,</textBlock>
    <textBlock id="i-10faf9c5f4ede81f">Maria Wetterstrand, Helena Hillar Rosenqvist, Ulf</textBlock>
    <textBlock id="i-40b7b1fbdaf8f1ac">Holm, Claes Roxbergh, Barbro Feltzing, Mona Jönsson, Leif Björnlod, Mikael Johansson, Lotta N Hedström, Ingegerd Saarinen, Åsa Domeij och Kerstin-</textBlock>
    <textBlock id="i-cc58ea5577df65fc">Maria Stalin (alla mp).</textBlock>
  </contentBlock>
  <contentBlock page="0" id="i-0111c0bcf76578f2">
    <textBlock id="i-48695b0102088621">Överläggningen var härmed avslutad.</textBlock>
    <textBlock id="i-a8ef3ee5c99dd4b8">Beslut</textBlock>
  </contentBlock>
  <contentBlock page="0" id="i-11c4bcbe21d20f89">
    <textBlock id="i-1739bc7ec7d1095c">Ärendet om misstroendeförklaring mot statsminister</textBlock>
    <textBlock id="i-3547282f4eb47cff">Göran Persson skulle nu avgöras.</textBlock>
    <textBlock id="i-f4c31cc8dfc781f9">För bifall till yrkande om misstroendeförklaring fordrades enligt regeringsformen 12 kap. 4 § att mer än hälften av riksdagens ledamöter förenade sig därom.</textBlock>
    <textBlock id="i-457be7cb17dbf8ce">Beslut som fordrade anslutning från särskilt flertal enligt föreskrift i riksdagsordningen 5 kap. 3 § skulle alltid fattas genom omröstning.</textBlock>
    <textBlock id="i-749d4fc9e32182d3">Votering:</textBlock>
    <textBlock id="i-2a24a0b0643c1c16">158 för bifall</textBlock>
    <textBlock id="i-92055cb268bde9b3">174 för avslag</textBlock>
    <textBlock id="i-f00265059d18f472">17 avstod</textBlock>
    <textBlock id="i-726548d408129739">Talmannen konstaterade att mindre än hälften av riksdagens ledamöter hade röstat ja och kammaren hade således avslagit yrkandet om misstroendeförklaring mot statsminister Göran Persson.</textBlock>
    <textBlock id="i-e788f25fcfe60fdf">Partivis fördelning av rösterna:</textBlock>
    <textBlock id="i-b5242074778d1a19">För bifall:     55 m, 48 fp, 33 kd, 22 c</textBlock>
    <textBlock id="i-b37c11a4f542cea8">För avslag:     144 s, 30 v</textBlock>
    <textBlock id="i-73f462cb1d69b195">Avstod: 17 mp</textBlock>
  </contentBlock>
  <contentBlock page="0" id="i-4761525b3fc4d59e">
    <textBlock id="i-296add1d1c2a47b7">2 §  Kammaren åtskildes kl. 9.50.</textBlock>
  </contentBlock>
  <contentBlock page="0" id="i-d6124362793cc667">
    <textBlock id="i-882a230fb842ff7c"/>
    <textBlock id="i-22c9909d15388233">Förhandlingarna leddes av talmannen.</textBlock>
  </contentBlock>
</protocol>
