<protocol id="prot-1947--ak--37">
  <contentBlock page="0" id="i-a990f42081a7c90a">
    <textBlock id="i-dc86f0afe961a124">RIKSDAGENS PROTOKOLL. 1947. Andra kammaren. Nr 37.</textBlock>
  </contentBlock>
  <contentBlock page="0" id="i-f467b201f3fb2542">
    <textBlock id="i-460cdaa35e5cd0e9"> </textBlock>
  </contentBlock>
  <contentBlock page="0" id="i-b7a9d8c14fdcf9e2">
    <textBlock id="i-dd482bdbbfcbaa79"> </textBlock>
  </contentBlock>
  <contentBlock page="0" id="i-acf7ad666110f479">
    <textBlock id="i-f62dca3cd2040b2e">Tisdagen den 9 december. Kl 11 fm.</textBlock>
  </contentBlock>
  <contentBlock page="0" id="i-ba46065188f9b239">
    <textBlock id="i-a4f810e4e942797f">81.</textBlock>
  </contentBlock>
  <contentBlock page="0" id="i-249ce6ea31905903">
    <textBlock id="i-afab75ff598955b8">Herr talmannen öppnade sammanträdet med följande ord: Tisdagen den 23 september avled ledamoten av denna kammare Fredrik Sundström 1 Vikmanshyttan, Kopparbergs län. Sundström var på sin tid ledare för hemortens fackorganisation och ordförande i arbetarkommunen samt arbetarnas främste representant i de kommunala styrelserna. Landstingsman blev han redan 1918 och till andra kammaren valdes han första gången 1925, andra gången 1937. Hans verksamhet i riksdagen ägnades i främsta rummet första lagutskottet.</textBlock>
    <textBlock id="i-2472061ebd0e2244">Med sitt lugna sätt och säkra omdöme rönte ham allmänt förtroende. Med tacksamhet skola vi minnas hans gärning.</textBlock>
  </contentBlock>
  <contentBlock page="0" id="i-14e3ba696e4e235f">
    <textBlock id="i-de5b592a2c10ca74">Detta anförande åhördes av kammarens ledamöter stående.</textBlock>
  </contentBlock>
  <contentBlock page="0" id="i-d73d97fde3c4ff0d">
    <textBlock id="i-bb067b8e9ec500f4">$2.</textBlock>
  </contentBlock>
  <contentBlock page="0" id="i-b9e716484652bb07">
    <textBlock id="i-bb22597799f11040">Föredrogs och lades till handlingarna följande till kammaren inkomna dödsbevis:</textBlock>
    <textBlock id="i-da9739b7f09b935a">Att riksdagsmannen Fredrik Sundström från Granbo i Hedemora 1. förs. i Kopparbergs län, född den ?/; 1886, avled i hemmet den 23 september 1947, dödsorsak: hjärtinfarkt enligt attest av leg. läkare, blir här jordfäst den 5 okt. 1947 i Hedemora kyrka, efterlevande makas födelseår: 1905, den avlidnes civilstånd: gift, betygar: Hedemora landsförsamling i Kopparbergs län, den 25 september år 1947.</textBlock>
    <textBlock id="i-cd9460d872a4eef7">Leif Bergström, komminister.</textBlock>
  </contentBlock>
  <contentBlock page="0" id="i-9693633b907d4a05">
    <textBlock id="i-f0a889163a4ba857">$ 3.</textBlock>
  </contentBlock>
  <contentBlock page="0" id="i-72b30406201da50b">
    <textBlock id="i-0705bddcdae4d5f7">Upplästes och lades till handlingarna följande till kammaren inkomna protokoll:</textBlock>
  </contentBlock>
  <contentBlock page="0" id="i-1a83274c4bac909e">
    <textBlock id="i-08b008ef664a1a0c">Protokoll, hållet inför statsrådet och chefen för justitiedepartementet den 25 september 1947.</textBlock>
  </contentBlock>
  <contentBlock page="0" id="i-d6aab0faddac8aef">
    <textBlock id="i-f6a66cdefb13f75b">Till justitiedepartementet hade den 7 augusti 1947 från överståthållarämbetet inkommit fullmakt för direktören Jarl Hjalmarson, vilken vid ny röstsammanräkning blivit utsedd såsom ledamot av riksdagens andra kammare i stället för avgången ledamot av samma kammare.</textBlock>
    <textBlock id="i-030eb35712e28443">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-58c657fa5a2a841b">Protokoll över vad sålunda förekommit skulle jämte den granskade fullmakten överlämnas till andra kammaren. |</textBlock>
    <textBlock id="i-16e91882afcc256a">I ämbetet:</textBlock>
  </contentBlock>
  <contentBlock page="0" id="i-dc6aa7eb11c43f81">
    <textBlock id="i-341881bcf0fb9305">C. G. Bruno. Andra kammarens protokoll 1947. Nr 87. 1</textBlock>
  </contentBlock>
  <contentBlock page="1" id="i-cd67460a7c09fc69">
    <textBlock id="i-5e9c02fbd6d3464e">2 Nr 37. Tisdagen den 9 december 1947.</textBlock>
  </contentBlock>
  <contentBlock page="1" id="i-ef6a2fb9fcb471be">
    <textBlock id="i-3f952c59c3b5763a">Protokoll, hållet inför statsrådet och chefen för justitiedepartementet den 6 november 1947.</textBlock>
  </contentBlock>
  <contentBlock page="1" id="i-ce714be67db7a955">
    <textBlock id="i-d8d8d9473672ced9">Till justitiedepartementet hade den 30 oktober 1947 från länsstyrelsen i Kopparbergs län inkommit fullmakt för Arvid Hallberg, Falun, vilken vid ny röstsammanräkning blivit utsedd såsom ledamot av riksdagens andra kammare i stället för avgången ledamot av samma kammare.</textBlock>
    <textBlock id="i-dd3ed1079d368586">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-a0ddcd99991f0fd3">Protokoll över vad sålunda förekommit skulle jämte den granskade fullmakten överlämnas till andra kammaren.</textBlock>
  </contentBlock>
  <contentBlock page="1" id="i-cad250d050ab6f31">
    <textBlock id="i-ce5937f83f5ff646">I ämbetet: C. G. Bruno.</textBlock>
  </contentBlock>
  <contentBlock page="1" id="i-35847392248d62b1">
    <textBlock id="i-deb4c92948851885">Vid dessa protokoll voro fogade de däri omförmälda fullmakterna för direktörerna Jarl Hjalmarson och Arvid Hallberg i Falun att inträda såsom ledamöter av kammaren för tiden till den 1 januari år 1949.</textBlock>
  </contentBlock>
  <contentBlock page="1" id="i-02fe2915f160a0fe">
    <textBlock id="i-0d9ea5188e7666aa">$ 4.</textBlock>
  </contentBlock>
  <contentBlock page="1" id="i-d162a94eea26dc1d">
    <textBlock id="i-f96eac8398089f72">Anmäldes och godkändes riksdagens kanslis förslag till Sveriges riksdags beslut å innevarande lagtima riksmöte.</textBlock>
  </contentBlock>
  <contentBlock page="1" id="i-d43b5fa56b53f8f2">
    <textBlock id="i-f818ca3e39216725">$ 5. Justerades ett protokollsutdrag.</textBlock>
  </contentBlock>
  <contentBlock page="1" id="i-9fb0dd4215aa5ed6">
    <textBlock id="i-99f7e6a615d73296">$ 6.</textBlock>
  </contentBlock>
  <contentBlock page="1" id="i-c31c7b860fe1a928">
    <textBlock id="i-e4ab62c1f04f3f8b">Upplästes följande till kammaren inkomna skrivelse:</textBlock>
  </contentBlock>
  <contentBlock page="1" id="i-a6aadff4ecfac684">
    <textBlock id="i-a539d0263353add5">Till riksdagens andra kammare.</textBlock>
  </contentBlock>
  <contentBlock page="1" id="i-d2380d13c39a2d3f">
    <textBlock id="i-fd4a97abca1b9fe5">Sedan jag blivit utsedd till ledamot av riksdagens första kammare för Blekinge län och Kristianstads län från år 1948, får jag härmed avsäga mig ledamotskapet av andra kammaren för Göteborgs stad.</textBlock>
  </contentBlock>
  <contentBlock page="1" id="i-6676efadb80c7548">
    <textBlock id="i-b3b766a9e38eea68">Stockholm den 8 december 1947. Vördsamt Ernst Wigforss. Denmna avsägelse blev av kammaren godkänd.</textBlock>
  </contentBlock>
  <contentBlock page="1" id="i-2f2e4f592e853091">
    <textBlock id="i-8b368edf6c852416">87.</textBlock>
  </contentBlock>
  <contentBlock page="1" id="i-af4afe1809cca211">
    <textBlock id="i-4baebb032ace65e2">Upplästes följande från länsstyrelsen i Västernorrlands län till kammaren överlämnade skrivelse:</textBlock>
  </contentBlock>
  <contentBlock page="1" id="i-cc370b808cf83177">
    <textBlock id="i-236e7eb8686583a5">Till länsstyrelsen i Härnösand.</textBlock>
  </contentBlock>
  <contentBlock page="1" id="i-83b7ab7359f1cfc0">
    <textBlock id="i-595152a1739509a0">På grund av sviktande hälsa ber jag att härmed få avsäga mig uppdraget som ledamot av riksdagens andra kammare.</textBlock>
  </contentBlock>
  <contentBlock page="1" id="i-ed41ad70e4798966">
    <textBlock id="i-419970de50d90f0a">Sollefteå den 28 oktober 1947. Karl Mäler.</textBlock>
  </contentBlock>
  <contentBlock page="1" id="i-da95688111a4cd11">
    <textBlock id="i-da21a4dc36224074">Denina avsägelse blev av kammaren godkänd.</textBlock>
  </contentBlock>
  <contentBlock page="2" id="i-74cbf8329c59239e">
    <textBlock id="i-cc3eae713143e3e9">Tisdagen den 9 december 1947. Nr 37. 3</textBlock>
  </contentBlock>
  <contentBlock page="2" id="i-e4da25626467e255">
    <textBlock id="i-ef127a2be950fb96">$ 8.</textBlock>
  </contentBlock>
  <contentBlock page="2" id="i-ddce1de4fdbeb967">
    <textBlock id="i-3be06ec2278988fb">Herr statsrådet Wigforss avlämnade Kungl. Maj:ts skrivelse, nr 327, till riksdagen angående förordnande av statsrådsledamöter att uppläsa Kungl. Maj:ts beslut om avslutande av innevarande års lagtima riksdag.</textBlock>
  </contentBlock>
  <contentBlock page="2" id="i-5766cceca33de3d5">
    <textBlock id="i-fc6ba6e0c592e9dc">Av nämnda skrivelse, som föredrogs, inhämtades, bland annat, att Kungl. Maj:t förordnat chefen för finansdepartementet herr statsrådet Ernst Wig:- forss att i riksdagens andra kammare uppläsa Kungl. Maj:ts öppna brev i ämnet.</textBlock>
  </contentBlock>
  <contentBlock page="2" id="i-f240e1aea35cbab3">
    <textBlock id="i-8c5dda084b384adf">Med anledning härav lämnade herr talmannen ordet till herr statsrådet Wigforss, som uppläste Kungl. Maj:ts öppna brev, nr 328, enligt vilket innevarande års lagtima riksdag skulle avslutas denna dag.</textBlock>
  </contentBlock>
  <contentBlock page="2" id="i-cdde557254db6fd7">
    <textBlock id="i-48060139d87e4ff7">$ 9.</textBlock>
  </contentBlock>
  <contentBlock page="2" id="i-7f92b8b58cb25a10">
    <textBlock id="i-049e56a5e61a8eed">Herr talmannen tog nu avsked av kammarens ledamöter med följande ord: Årets lagtima riksdag, som först nu avslutas, har varit i hög grad arbetstyngd. Den har behandlat flera av regeringen framlagda förslag, främst jordbruksreformen, skattefrågan, bostadsförsörjningen och anslagen till folkbildningen och universiteten. Vid överläggningarna i dessa frågor rådde ibland delade meningar, särskilt i skattefrågan, där högerpartiet deklarerade sin bestämda motvilja mot beslutet.</textBlock>
    <textBlock id="i-240d6a70c2ea6db1">Riksdagsarbetet drog denna gång långt ut på tiden. Sista arbetsplenum hölls nämligen den 17 juli och justeringssammanträdet den 23 juli.</textBlock>
    <textBlock id="i-b5d10aeb034f379e">Nu återstår icke lång tid till dess vi åter skola sammanträda. Jag tackar eder alla för den välvilja och det överseende, som kommit mig till del under denna riksdag.</textBlock>
  </contentBlock>
  <contentBlock page="2" id="i-4f402167265374c9">
    <textBlock id="i-d8b5d61b4498d8f3">Härpå svarade herr förste vice talmannen Magnusson: Herr talman! Kammarens värderade talman har erinrat om den arbetsfyllda riksdag, som i dag avslutats. Vi veta alla, att stora krav ha ställts på talmannen, då han haft att leda handläggningen av de stora och viktiga frågor, i vilka riksdagen haft att fatta beslut.</textBlock>
    <textBlock id="i-c11786fa729a5f0b">Man skulle nästan kunna säga, att det börjar bli monotont att den ena riksdagen efter den andra tacka talmannen för det utomordentliga sätt, varpå han leder kammarens förhandlingar, men en sanning av detta slag upprepas icke för ofta. Då jag nu ger uttryck åt kammarens uppskattning av och tacksamhet mot herr talmannen för det utmärkta och oväldiga sätt, varpå han leder kammarens förhandlingar, vet jag att bakom dessa mina; uttalade ord står var och en av kammarens ledamöter. Gott tack till talmannen!</textBlock>
  </contentBlock>
  <contentBlock page="2" id="i-abda630603ed83bd">
    <textBlock id="i-736097a5e70afd1a">Kammarens ledamöter åtskildes härefter kl. 11.10 fm.</textBlock>
  </contentBlock>
  <contentBlock page="2" id="i-1b12324f29a94401">
    <textBlock id="i-9e320d9525000873">In fidem Gunnar Britth.</textBlock>
  </contentBlock>
  <contentBlock page="3" id="i-857215c02c99fae0">
    <textBlock id="i-bb84d39f38e3e5e2">4 Nr 37. Tisdagen den 9 december 1947.</textBlock>
  </contentBlock>
  <contentBlock page="3" id="i-c161a815b2a2108c">
    <textBlock id="i-09112a4320191c9f">Tisdagen den 9 december. Kl. 11.15 fm.</textBlock>
  </contentBlock>
  <contentBlock page="3" id="i-a2fdbc4d2edd06d9">
    <textBlock id="i-885b5c19ce0d936f">Jämlikt bestämmelse i 8 12 reglementariska föreskrifter för riksdagen hade tillkännagivande blivit vederbörligen utfärdat därom, att justering av de kammarens protokoll, vilka vid riksdagens avslutande återstode ojusterade, komme att denna dag omedelbart efter slutet av kammarens till kl. 11 fm. utsatta plenum försiggå i kammarens justeringsrum; och tillstädeskommo därvid följande ledamöter:</textBlock>
    <textBlock id="i-cc670438b54f11bb">Herr Sävström;</textBlock>
    <textBlock id="i-2ca9155022eb1306">&gt;» Magnusson;</textBlock>
    <textBlock id="i-dc4f28d2598b5c77">» Eriksson i Stockholm; » Hall och</textBlock>
    <textBlock id="i-1eccf354ad9c711b">» Dickson.</textBlock>
  </contentBlock>
  <contentBlock page="3" id="i-1efa54b316c12fe5">
    <textBlock id="i-1216d68604bb1ccc">Det protokoll, som hållits vid kammarens denna dag hållna sammanträde, upplästes och blev av kammarens tillstädesvaranide ledamöter godkänt.</textBlock>
  </contentBlock>
  <contentBlock page="3" id="i-645bce203fda7d17">
    <textBlock id="i-aadab8f767c3e32e">In fidem Gunnar Britth.</textBlock>
  </contentBlock>
  <contentBlock page="3" id="i-bfa0e6a1278c944f">
    <textBlock id="i-ac4e9f2d5d29119c">Stockholm 1947. Kungl. Boktryckeriet P. A. Norstedt &amp; Söner. 474247</textBlock>
  </contentBlock>
</protocol>
