<protocol id="prot-1938--ak--1">
  <contentBlock page="0" id="i-70841823024989cf">
    <textBlock id="i-d695a548f5a11130">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-597688b77b3d724f">
    <textBlock id="i-ed8512ac5ce72c82">1938. Andra kammaren. Nr I.</textBlock>
  </contentBlock>
  <contentBlock page="0" id="i-82ceae3a72501154">
    <textBlock id="i-2dcf6bb8923ced00"> </textBlock>
  </contentBlock>
  <contentBlock page="0" id="i-33811fa28727c4b9">
    <textBlock id="i-e96dc0fe26afc9c8"> </textBlock>
  </contentBlock>
  <contentBlock page="0" id="i-baadd9e7486c2775">
    <textBlock id="i-f962e6e3a259e87c">I enlighet med 8 49 regeringsformen och 8 2 riksdagsordningen sammanträdde andra kammaren till lagtima möte här i huvudstaden i den uti riksdagens hus för kammaren anordnade samlingslokalen.</textBlock>
  </contentBlock>
  <contentBlock page="0" id="i-6ed66313f63bd09b">
    <textBlock id="i-07a65b73093bba71">Måndagen den 10 januari. Kl. 11 f. m.</textBlock>
  </contentBlock>
  <contentBlock page="0" id="i-1fde7ec73660986a">
    <textBlock id="i-8aff576ca32ed928">$ 1.</textBlock>
  </contentBlock>
  <contentBlock page="0" id="i-38b986c0183205e4">
    <textBlock id="i-b883bd9844e6f529">Sammanträdet öppnades av representanten för Göteborgs och Bohus län herr Andersson i Grimbo, såsom den ledamot, vilken bevistat de flesta riksdagar, med följande ord: Ärade riksdagsledamöter! Då det enligt grundlagens bud tillkommer mig att nu taga till orda, beder jag att få hälsa Eder samtliga välkomna till årets riksdagsarbete.</textBlock>
    <textBlock id="i-08cc7c5007b9e4c3">Vi hava allt fortfarande att glädja oss åt högkonjunktur. Näringslivet arbetar under sådana förhållanden, att skattekällorna flöda jämförelsevis rikligt. Statens affärsdrivande verk ge goda behållningar och en del indirekta skatter öka; detta allt bidrager till att det blir gott om medel i statskassan. Det kan därför tyckas som om man icke behövde så mycket bekymra sig för statsbudgeten. Men det är kanske vid sådana tillfällen som riksdagen bör mest giva akt på sig själv.</textBlock>
    <textBlock id="i-f5e0a3e6653acd20">Jag hoppas, att regeringen tagit tillfället 1 akt att i möjligaste mån sanera statens affärsställning nu då detta låter sig göra. J Jag förutsätter, att även riksdagens ledamöter ålägga sig en viss begränsning i sina krav på "ökade utgifter. Skulle vi alla få våra speciella önskemål genomförda, utan att motsvarande begränsningar kunde vidtagas, är jag rädd för att budgeten skulle svälla ut i det oändliga.</textBlock>
    <textBlock id="i-f9deead6e1c31d79">Vi ha på senare tid fått en del provisoriska skattetillägg. Man hade väntat dessas indragning, men hittills ha vi fått behålla dem. Ja, det går väl an i högkonjunkturen. Men då tiderna en gång svänga — skattekällorna minskas och övriga inkomster gå tillbaka, medan det inte går att tumma på de flesta utgifterna — huru blir det då?</textBlock>
    <textBlock id="i-b72328084c3173a8">Ja, jag har velat göra dessa erinringar nu i början av riksdagen. Det finns många medborgare, som befara, att skatterna kunna komma att belasta näringarna på ett i längden alltför kännbart sätt. Jag vill emeilertid samtidigt framhålla, att det inte skulle göra saken bättre, utan tvärtom, om statsmakterna läte kommunerna bära bördor, som egentligen böra åvila staten.</textBlock>
    <textBlock id="i-2e1b2559f6fa2412">Ute i världen ha händelser inträffat och inträffa, som vi i vår lugna vrå aldrig kunnat drömma om och som visa, att »den eviga freden» på jorden är långt borta. Under rådande förhållanden är det glädjande att kunna konstatera, att försvarsviljan i landet svängt om till det bättre.</textBlock>
    <textBlock id="i-318b51298f483ce2">Med önskan om Guds välsignelse över Konung och fosterland samt över riksdagen och dess arbete förklarar jag detta sammanträde öppnat.</textBlock>
  </contentBlock>
  <contentBlock page="0" id="i-351049c22cb9c368">
    <textBlock id="i-48f35e795fb3b3a7">Andra kammarens protokoll 19388. Nr 1. 1</textBlock>
  </contentBlock>
  <contentBlock page="1" id="i-c35c8b423e804662">
    <textBlock id="i-64c468d47836d56c">2 Nr 1; Måndagen den 10 januari 1938.</textBlock>
  </contentBlock>
  <contentBlock page="1" id="i-d88ea656ee1dad0e">
    <textBlock id="i-8ea52e588513975c">$ 2.</textBlock>
  </contentBlock>
  <contentBlock page="1" id="i-fa4a8fa22ca6f1c0">
    <textBlock id="i-b6464480aed6b7cd">Herr ordföranden tillkännagav, att han anmodat undertecknade att föra protököollet, till dess sekreterare hunnit utses, ävensom att kanslibiträden och vaktbetjäning blivit till erforderligt antal av honom för tillfället antagna; och blevo på framställd proposition dessa åtgärder av kammaren godkända.</textBlock>
  </contentBlock>
  <contentBlock page="1" id="i-0354af79617775a3">
    <textBlock id="i-410ea9670620515e">$ 3.</textBlock>
  </contentBlock>
  <contentBlock page="1" id="i-9efab25e71501c77">
    <textBlock id="i-e176eabdd81300ca">Upplästes följande till kammaren ankomna protokoll angående den i 8 32 riksdagsordningen föreskrivna fullmaktsgranskningen:</textBlock>
  </contentBlock>
  <contentBlock page="1" id="i-2776e5abee1cd5c5">
    <textBlock id="i-ae84966711141706">Protokoll, hållet inför statsrådet och chefen för justitiedepartementet den 4 januari 1938.</textBlock>
  </contentBlock>
  <contentBlock page="1" id="i-3b678a4a73d3c561">
    <textBlock id="i-99843edbd5b77f5f">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen företagas, innan årets lagtima riksdag sammanträdde; och infunno sig nu av fullmäktige i riksbanken herrar A. Amnér, S. Stendahl och C. Jonsson samt av fullmäktige i riksgäldskontoret herrar K. Hildebrand, K. Magnusson och E. Eriksson.</textBlock>
    <textBlock id="i-ec5c718854e79b77">Till justitiedepartementet hade insänts fullmakter för sju personer, vilka vid nya röstsammanräkningar blivit utsedda såsom ledamöter av riksdagens andra kåämmare i stället för avgångna ledamöter av samma kammare.</textBlock>
    <textBlock id="i-d6c4546dc65e245d">Vid granskning av fullmakterna framställdes icke någon anmärkning mot desamma.</textBlock>
    <textBlock id="i-9690d8883a7f97a1">Protokoll över granskningen jämte förteckning å de granskade fullmakterna skulle tillika med dessa överlämnas till andra kammaren.</textBlock>
  </contentBlock>
  <contentBlock page="1" id="i-d41ed67f5b472e73">
    <textBlock id="i-f2ebad6d9c472bfe">I ämbetet: G. A. Eriksson.</textBlock>
  </contentBlock>
  <contentBlock page="1" id="i-cf15ef5779e2531b">
    <textBlock id="i-b6f6aa8eeac34a57">Den i protokollet omförmälda förteckningen var av följande lydelse:</textBlock>
  </contentBlock>
  <contentBlock page="1" id="i-675b114ce896bfe9">
    <textBlock id="i-2697ca5194e6c1bf">Förteckning å ledamöter av riksdagens andra kammare enligt fullmakter, granskade inför chefen för justitiedepartementet den 4 januari 1938.</textBlock>
  </contentBlock>
  <contentBlock page="1" id="i-8f50f77cc319d239">
    <textBlock id="i-8130fa15e4343973">Kalmar län. ' 1. Arbetaren Sigvard Ohlsson i Kastlösa.</textBlock>
  </contentBlock>
  <contentBlock page="1" id="i-4039163a4db5541c">
    <textBlock id="i-8ba5661c0b489afb">Kristianstads län. 2. Lantbrukaren Arvid Sigfrid Karlsson i Granebo.</textBlock>
  </contentBlock>
  <contentBlock page="1" id="i-31738726da0a238b">
    <textBlock id="i-cbe8b1d157a016cb">Göteborgs stad. 3. Kassörskan Märta Öberg.</textBlock>
  </contentBlock>
  <contentBlock page="1" id="i-1414ae5852411d16">
    <textBlock id="i-80e6dd9bc347ffe8">Älvsborgs läns södra valkrets. 4. Direktören Justus Edvin Leffler i Kinna.</textBlock>
  </contentBlock>
  <contentBlock page="1" id="i-6da4c92f5223e257">
    <textBlock id="i-b6d5df0214614240">Skaraborgs län. 5. Lantbrukaren Johannes Johansson i Onsjö. 6. Fabrikören Gustaf Manfred Fredberg i Finnerödja.</textBlock>
  </contentBlock>
  <contentBlock page="1" id="i-91146c44f99e458e">
    <textBlock id="i-a79cf2cb2d8e5b0b">Värmlands län. 7. Hildur Amalia Maria Humla, född Thorsson, i Munkfors.</textBlock>
  </contentBlock>
  <contentBlock page="2" id="i-3b8e61ad60ff69ac">
    <textBlock id="i-b15852f5f4b7b1c2">Måndagen den 10 januari 1938. Nr 1. 3</textBlock>
  </contentBlock>
  <contentBlock page="2" id="i-c017f67f5950ac29">
    <textBlock id="i-445cd575535910d3">Vidare upplästes nedan intagna, till kammaren jämväl inkomna protokoll:</textBlock>
  </contentBlock>
  <contentBlock page="2" id="i-943b87c7e381bf6c">
    <textBlock id="i-f14bcf2800d50b05">Protokoll, hållet inför statsrådet och chefen för justitiedepartementet den 10 januari 1938.</textBlock>
  </contentBlock>
  <contentBlock page="2" id="i-443f03f01ed8bd91">
    <textBlock id="i-e1692381a4bf4834">Till justitiedepartementet hade från överståthållarämbetet den 7 januari 1938 inkommit en samma dag dagtecknad riksdagsmannafullmakt av innehåll, att, sedan undervisningsrådet Betty Constance Hennings blivit för Stockholms stads valkrets utsedd till ledamot av riksdagens andra kammare för en tid av fyra år, räknade från och med den 1 januari 1937, men denna plats blivit ledig, vid förrättning enligt 87 8 lagen om val till riksdagen manufakturhandlaren Oscar Beckman blivit utsedd att inträda såsom ledamot av nämnda kammare för tiden till den 1 januari 1941. .</textBlock>
    <textBlock id="i-f458918397a99d9f">Vid granskning av fullmakten, som företogs inför statsrådet och chefen för Justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-58ba7e3720797968">Protokoll över vad sålunda förekommit skulle jämte den granskade fullmakten överlämnas till andra kammaren.</textBlock>
  </contentBlock>
  <contentBlock page="2" id="i-efa3dd4cf8616791">
    <textBlock id="i-906d5469c5219195">I ämbetet: G. A. Eriksson.</textBlock>
  </contentBlock>
  <contentBlock page="2" id="i-299857b3e93882b2">
    <textBlock id="i-ba05a46d9ee81114">Vid detta protokoll var fogad den däri omförmälda fullmakten för manufakturhandlaren Oscar Beckman att vara ledamot av riksdagens andra kammare för tiden till den 1 januari 1941.</textBlock>
  </contentBlock>
  <contentBlock page="2" id="i-31be31d716793c13">
    <textBlock id="i-4e0e14960adb6f65">$ 4.</textBlock>
  </contentBlock>
  <contentBlock page="2" id="i-57072773cf78827f">
    <textBlock id="i-f663ce714d1a3cc6">Företogs upprop av kammarens ledamöter, varvid herrar Lundstedt och Silfverbrand befunnos frånvarande till följd av sjukdom, varom inkommit läkarintyg, som upplästes, ävensom herr Herou, utan anmält förfall.</textBlock>
  </contentBlock>
  <contentBlock page="2" id="i-b692c0c16bb20823">
    <textBlock id="i-f62d2d9ccdff21ab">$ 5.</textBlock>
  </contentBlock>
  <contentBlock page="2" id="i-50a84f99af0ea9be">
    <textBlock id="i-65e4a4f74b7589c3">Anställdes val av talman i kammaren; och befanns efter valets utgång hava till talman blivit utsedd herr Sävström med 219 röster.</textBlock>
  </contentBlock>
  <contentBlock page="2" id="i-ebebcd55fa510f6d">
    <textBlock id="i-dd6fb13efe47078a">$ 6.</textBlock>
  </contentBlock>
  <contentBlock page="2" id="i-356cacd48e65fc49">
    <textBlock id="i-6660e7ae4c90feb6">Vidare företogs val av förste vice talman; och utsågs därvid herr Jeppsson med 164 röster.</textBlock>
  </contentBlock>
  <contentBlock page="2" id="i-7b45c564d4e506bc">
    <textBlock id="i-56fa7c018702df5a">8 7.</textBlock>
  </contentBlock>
  <contentBlock page="2" id="i-a10580be98f7ce77">
    <textBlock id="i-e30756a9ffaa9bd3">Vid härpå anställt val av andre vice talman blev därtill utsedd herr Magnusson i Skövde med 131 röster.</textBlock>
  </contentBlock>
  <contentBlock page="2" id="i-308864f5e3b55a27">
    <textBlock id="i-72ca4085eed8a5fc">$ 8.</textBlock>
  </contentBlock>
  <contentBlock page="2" id="i-f3a19fd13174fb7a">
    <textBlock id="i-a50de4fe2c1cd901">Ålderspresidenten överlämnade ordförandeklubban till herr talmannen, varefter denne hälsade kammaren med följande ord: Herr ålderspresident, mina damer och herrar! När jag nu ånyo hedrats med uppdraget att leda kammarens förhandlingar, får jag å vice talmännens och egna vägnar tacka för det förtroende, som kommit oss till del genom det förrättade valet.</textBlock>
    <textBlock id="i-26a853f51307e41b">Sedan vi sist åtskildes, ha tre av kammarens ledamöter avgått med döden, nämligen Emil Bengtsson i Kullen, Emanuel Björck i Kristianstad och nu senast Fabian Månsson.</textBlock>
  </contentBlock>
  <contentBlock page="3" id="i-c6d1741ce7e3cd10">
    <textBlock id="i-504b2f35e7447998">4 Nr 1. Måndagen den 10 januari 1938.</textBlock>
  </contentBlock>
  <contentBlock page="3" id="i-ea49772373ce0363">
    <textBlock id="i-c2c26f4bab90deb4">Bengtsson anlitades tidigt för kommunala värv, blev nämndeman, landstingsman och kommunalordförande. Han utsågs till ledamot i kammaren år 1913.</textBlock>
    <textBlock id="i-ac0334b2f71471d2">Emanuel Björck var en på många områden verksam man och utförde ett högt skattat arbete. Hans inlägg i kammarens debatter vittnade om klokhet, moderation och saklighet.</textBlock>
    <textBlock id="i-ceea766b50e965f5">Fabian Månssons verksamhet inom riksdagen, som han tillhört sedan år 1912, är väl känd av oss alla, som haft tillfälle att samarbeta med honom. Fabians själ brann av den fria tankens eld. Rättskänslan var hans starkaste drivkraft.</textBlock>
    <textBlock id="i-70c8cf7780a58164">Till de nya ledamöter, som nu intaga sina platser i kammaren, riktar jag en hjärtlig välkomsthälsning.</textBlock>
    <textBlock id="i-19153fe6e2503f97">Beträffande vårt arbete vid denna riksdag uttalar jag önskan om att alla och envar må bidraga till att detsamma må komma i gång så tidigt som möjligt i syfte att förebygga ärendenas anhopning vid riksdagens slut. Jag uttalar också förhoppning om att ett gott och förtroendefullt samarbete må komma att råda mellan oss alla.</textBlock>
  </contentBlock>
  <contentBlock page="3" id="i-5e53fc84fb63eaa9">
    <textBlock id="i-350c385316dd600e">$ 9.</textBlock>
  </contentBlock>
  <contentBlock page="3" id="i-0d22e93fd5ddab46">
    <textBlock id="i-0ecc19a270ad6fa5">Föredrogos ånyo samt lades till handlingarna de i $ 4 här ovan omförmälda sjukbetygen, vilka voro av följande lydelse: Att professor Wilhelm Lundstedt på grund av njursjukdom är förhindrad deltaga i riksdagsarbete t. o. m. den 19 jan. 1938 intygas. Hultafors den 8 jan. 1938. Elias Garby, leg. läk.</textBlock>
  </contentBlock>
  <contentBlock page="3" id="i-39b050714378bff2">
    <textBlock id="i-70bfbaccac958314">Härmed intygas på heder och samvete, att riksdagsman Otto Silfverbrand från Gällivare vårdas av mig för ischias och att han av sjukdom blir förhindrad deltaga i riksdagens arbete under tiden 10 jan. t. o. m. 15 jan. 1938.</textBlock>
    <textBlock id="i-eb7d6f89a38bdc0a">Gällivare den 5 jan. 1938.</textBlock>
    <textBlock id="i-df951f39595e2d6e">Torsten M. Beckman, med. dr, lasarettsläkare.</textBlock>
  </contentBlock>
  <contentBlock page="3" id="i-82a6f47d65338e24">
    <textBlock id="i-ffa0fdccaa6d2e5d">$ 10.</textBlock>
  </contentBlock>
  <contentBlock page="3" id="i-732348ff36e816f3">
    <textBlock id="i-258a61e5cba9015c">Föredrogos åter de under 8 3 ovan intagna protokollen, varefter kammaren beslöt att, med godkännande av de däri omförmälda fullmakterna, lägga protokollen till handlingarna.</textBlock>
  </contentBlock>
  <contentBlock page="3" id="i-4b011c531a3f7843">
    <textBlock id="i-49f7903fb23747de">$ 11.</textBlock>
  </contentBlock>
  <contentBlock page="3" id="i-f7af96cc67fc2e3a">
    <textBlock id="i-8b9a09e6c2a033ab">På hemställan av herr talmannen beslöt kammaren, att vid plenum onsdagen den 12 innevarande januari företaga val av fyra ledamöter att deltaga i talmansöverläggningarna, två ledamöter att hava inseende över riksdagens kansli, åtta ledamöter att jämte herr talmannen tillsätta kammarens kanslipersonal och vaktbetjäning samt tre ledamöter att handhava vården om kammarens ekonomiska angelägenheter.</textBlock>
  </contentBlock>
  <contentBlock page="3" id="i-da206d63d940b4a1">
    <textBlock id="i-66ecbec8df3d20dc">$ 12.</textBlock>
  </contentBlock>
  <contentBlock page="3" id="i-8af9eb71047bc56c">
    <textBlock id="i-3d248f9ee6abc368">Härefter erhölls på begäran ordet av herr förste vice talmannen, som yttrade: Herr talman! Jag tillåter mig hemställa, att kammaren behagade besluta att vid sammanträde instundande onsdag den 12 januari företaga val av</textBlock>
  </contentBlock>
  <contentBlock page="4" id="i-1fb29f98631cbe31">
    <textBlock id="i-f3a90306b146725b">Måndagen den 10 januari 1938. Nr i. 5 sekreterare och att valet då må företagas före de val, som, enligt vad tidigare tillkännagivits, nämnda dag skola äga rum.</textBlock>
  </contentBlock>
  <contentBlock page="4" id="i-b4f3aa341c443f88">
    <textBlock id="i-c49caaa08d993fe3">Denna hemställan bifölls av kammaren.</textBlock>
  </contentBlock>
  <contentBlock page="4" id="i-2c183eb1fcdf2a8b">
    <textBlock id="i-a95a69a1d69500cc">$ 13.</textBlock>
  </contentBlock>
  <contentBlock page="4" id="i-d7d473f94bde846c">
    <textBlock id="i-5d472d3c2ae3f0f3">Till talarplats för ledamöter, som kunde vilja därav begagna sig, anvisades på herr talmannens förslag den för ändamålet anordnade, på högra sidan om talmansbordet befintliga platsen.</textBlock>
    <textBlock id="i-28f7ed3e1776fb03">$ 14.</textBlock>
  </contentBlock>
  <contentBlock page="4" id="i-a07df3b89685dc61">
    <textBlock id="i-81a232c3a4de5877">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelning av dessa biljetter finge ske genom kammarens kansli med iakttagande, att de för ledamöterna från var och en av rikets valkretsar avsedda biljetterna utlämnades till valkretsens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="4" id="i-8d3761bf3ddc9010">
    <textBlock id="i-cfed55c09c7dcbb7">Detta förslag blev av kammaren bifallet.</textBlock>
  </contentBlock>
  <contentBlock page="4" id="i-0e5455985371df4c">
    <textBlock id="i-4e6c92464ce8bc1c">$ 15.</textBlock>
  </contentBlock>
  <contentBlock page="4" id="i-85108b49ee4edd60">
    <textBlock id="i-2af06537ab0ea54d">Ledighet från riksdagsgöromålen beviljades herr Eriksson i Toftered under 7 dagar fr. o. m. den 11 januari.</textBlock>
  </contentBlock>
  <contentBlock page="4" id="i-9749b66cc734fe32">
    <textBlock id="i-75ffb01112c4d173">Kammarens ledamöter åtskildes härefter kl. 12 på middagen.</textBlock>
  </contentBlock>
  <contentBlock page="4" id="i-954ad460916f355e">
    <textBlock id="i-3ef9397eefe01d04">Algot Törnkvist. Ernst V. Olsson.</textBlock>
  </contentBlock>
  <contentBlock page="4" id="i-cae6a8b7f8000cc9">
    <textBlock id="i-1e8619188cee30b0">Andra kammarens protokoll 19388. Nr 1. 2</textBlock>
  </contentBlock>
</protocol>
