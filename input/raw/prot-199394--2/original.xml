<protocol id="prot-199394--2">
  <contentBlock page="0" id="i-123883f6571cdd51">
    <textBlock id="i-65ebe5b98d0e4381">Efter gudstjänst i Storkyrkan, där predikan hölls av ärkebiskop Gunnar Weman, öppnades riksmötet i kammarens plenisal enligt det program som i bilaga fogats till detta protokoll.</textBlock>
  </contentBlock>
  <contentBlock page="0" id="i-650cc4eab22580ea">
    <textBlock id="i-77fb24425f70c7cf">1 §  Öppnande av riksmötet</textBlock>
  </contentBlock>
  <contentBlock page="0" id="i-7c92c9118846528f">
    <textBlock id="i-7b0cd201f8af5cc3">Anf. 1  TALMANNEN:</textBlock>
  </contentBlock>
  <contentBlock page="0" id="i-e2e8c98ee73b4438">
    <textBlock id="i-3b9f571a6b52799b">Jag hemställer att Ers Majestät måtte förklara</textBlock>
    <textBlock id="i-74f427f70eeb4423">1993/94 års riksmöte öppnat.</textBlock>
  </contentBlock>
  <contentBlock page="0" id="i-a9b672a99fe9545c">
    <textBlock id="i-93b740c3751fd9b2">Anf. 2  HANS MAJESTÄT KONUNGEN:</textBlock>
  </contentBlock>
  <contentBlock page="0" id="i-b9ff93614681277f">
    <textBlock id="i-e82658781d9a3f22">Fru talman, ärade riksdagsledamöter! Det är för mig en stor glädje och tillfredsställelse att vid riksmötets öppnande få framföra mitt varma tack till riksdagen och regeringen och därigenom till hela svenska folket för uppvaktning med anledning av 20-årsjubileet som statschef. All vänlighet och uppskattning som vid detta tillfälle riktades mot mig kommer att vara en stimulans i mitt arbete under kommande år.</textBlock>
  </contentBlock>
  <contentBlock page="0" id="i-6daeada0df15a243">
    <textBlock id="i-49a2fb4edfade03a">Sedan slutet av 1980-talet har stora förändringar ägt rum i vår omvärld. Händelserna i det tidigare</textBlock>
    <textBlock id="i-526bd3137e25a1c3">Sovjetunionen har varit av avgörande betydelse för den utrikes- och säkerhetspolitiska utvecklingen.</textBlock>
    <textBlock id="i-485eeb7993f349cd">Sverige har kunnat välkomna flera nya grannstater, och vårt land spelar en aktiv roll för att stödja deras utveckling, både bilateralt och som ordförandeland i ESK.</textBlock>
  </contentBlock>
  <contentBlock page="0" id="i-1d477fe7083e6875">
    <textBlock id="i-9df381cefe8a22bd">Men en omvandling av det slag Europa nu genomgår är dessvärre aldrig smärtfri.</textBlock>
    <textBlock id="i-fb6a309b8563aa07">Motsättningar mellan etniska grupper och folkslag har medfört förödande konflikter på Balkanhalvön och i delar av det gamla Sovjetunionen. Detta har medfört stora lidanden och umbäranden för civilbefolkningen i dessa områden.</textBlock>
  </contentBlock>
  <contentBlock page="0" id="i-293e9a18558f6f9c">
    <textBlock id="i-3467f066b247b6bd">Det är med stor oro vi tagit del av de senaste dagarnas rapporter om våldsamma oroligheter i</textBlock>
    <textBlock id="i-75b1b9bded71eca7">Moskva. Dessa har krävt många dödsoffer. Det är vår förhoppning att demokratiseringsprocessen i</textBlock>
    <textBlock id="i-e5d9a4d84206a93b">Ryssland skall kunna fullföljas.</textBlock>
  </contentBlock>
  <contentBlock page="0" id="i-25505ebd27d2566c">
    <textBlock id="i-acfe20c85e8ea41a">Den politiska osäkerheten, inte bara i Europa utan också i andra delar av världen, innebär hot och fara för befolkningen. Här i Sverige har vi märkt detta genom att många människor från andra länder tagit sin tillflykt hit för att söka trygghet.</textBlock>
  </contentBlock>
  <contentBlock page="0" id="i-890ca75673e5f601">
    <textBlock id="i-7d1e0769d977d0c3">Miljöproblemen kvarstår och t.o.m. växer i vissa avseenden, trots att medvetenheten i dessa frågor har ökat på ett glädjande sätt. Vi måste minska föroreningen av luft och vatten. Sådana åtgärder kräver ett omfattande internationellt arbete. Men även som enskilda medborgare, inom våra egna länders gränser, kan vi åstadkomma mycket för att uppnå en dräglig miljö för framtida generationer.</textBlock>
  </contentBlock>
  <contentBlock page="0" id="i-7dffa6df51a269b3">
    <textBlock id="i-f01a3e2fea1ed0d9">Sverige, som av tradition deltar aktivt i det internationella arbetet inom olika områden, har alltid visat ett starkt engagemang i Förenta</textBlock>
    <textBlock id="i-890b2a0c1ff62ecf">Nationerna. Vårt ekonomiska och humanitära bistånd är omfattande, och den svenska flyktingpolitiken är generös i jämförelse med andra länders. Redan från starten av FN:s militära verksamhet har Sverige deltagit med fredsbevarande styrkor. Därför är det naturligt att vi nu bidrar med en bataljon för att uppnå fred i det forna Jugoslavien.</textBlock>
  </contentBlock>
  <contentBlock page="0" id="i-665a63c56bde657a">
    <textBlock id="i-fa837191a8fe6556">Det blir allt viktigare att stödja arbetet inom FN för att åstadkomma förutsättningar för ett konstruktivt internationellt samarbete i syfte att skapa en bättre värld för oss alla.</textBlock>
  </contentBlock>
  <contentBlock page="0" id="i-cfefa50dc5b1dbea">
    <textBlock id="i-3e5682d152220b13">Sedan jag öppnade förra årets riksmöte har arbetet med att stärka Sveriges ekonomi stått i centrum för riksdagens arbete. Det finns en bred uppslutning i hela vårt land bakom viljan att minska arbetslösheten och förbättra statsfinanserna.</textBlock>
  </contentBlock>
  <contentBlock page="0" id="i-65852f96e8c40846">
    <textBlock id="i-3357b12bf86950b5">Under våra resor i landet har Drottningen och jag mött både initiativkraft och optimism. Det gäller att ta vara på allt positivt för att gemensamt komma till rätta med problemen inom ekonomi och samhälle.</textBlock>
  </contentBlock>
  <contentBlock page="0" id="i-2c3f2f7b9105f919">
    <textBlock id="i-a53b43b77a2beda8">Ni, valda ombud för Sveriges folk, har ett ansvarsfullt och krävande arbete framför er. Många frågor av stor vikt för vårt land och dess medborgare kommer att bli föremål för diskussion och beslut.</textBlock>
  </contentBlock>
  <contentBlock page="0" id="i-997f9f90b684e639">
    <textBlock id="i-016a2204b2078f13">Vi alla kommer att med uppmärksamhet och intresse följa ert arbete för vårt lands bästa. Jag önskar er välgång i detta viktiga värv och förklarar härmed 1993/94 års riksmöte öppnat.</textBlock>
  </contentBlock>
  <contentBlock page="0" id="i-2ad48187a9faf655">
    <textBlock id="i-65f2cd0611459687">2 §  Regeringsförklaring</textBlock>
  </contentBlock>
  <contentBlock page="0" id="i-acad00f6ee368d6a">
    <textBlock id="i-afe666f6a01da470">Anf. 3  Statsminister CARL BILDT (m):</textBlock>
  </contentBlock>
  <contentBlock page="0" id="i-ba135051b38c6738">
    <textBlock id="i-d30ea89f750e90a8">Eders Majestäter, Eders Kungliga Högheter, fru talman, ledamöter av Sveriges riksdag!</textBlock>
  </contentBlock>
  <contentBlock page="0" id="i-f30abfc82e3fb9a2">
    <textBlock id="i-250874677e0df89f">Sveriges utrikespolitik är en klar röst för mänskliga rättigheter, frihet och demokrati.</textBlock>
  </contentBlock>
  <contentBlock page="0" id="i-4f8afec7a55aeabb">
    <textBlock id="i-ea29a2fb9493f055">Ryssland är vårt grannland. Vad som sker i</textBlock>
    <textBlock id="i-526913b08f0baecd">Ryssland är av avgörande betydelse för hela det internationella samarbetet under kommande år och decennier.</textBlock>
  </contentBlock>
  <contentBlock page="0" id="i-278e30ba866a406b">
    <textBlock id="i-48755bcc6c05ebe0">När de rödbruna krafterna tog till öppet våld på</textBlock>
    <textBlock id="i-ba1ba1e54a455671">Moskvas gator höll Sverige och världen andan --</textBlock>
    <textBlock id="i-e2a08bc16bba4079">samma rödbruna krafter som för två år sedan tog till våld mot de baltiska nationernas strävan efter frihet, samma krafter som vill vrida klockan tillbaka i Ryssland och i Europa.</textBlock>
  </contentBlock>
  <contentBlock page="0" id="i-a376cf9955278dae">
    <textBlock id="i-9689de55ae49f8cc">Vårt stöd till Rysslands folkvalde president i hans strävan att så snabbt som möjligt lösa den politiska konflikten genom fria och demokratiska val är entydigt.</textBlock>
  </contentBlock>
  <contentBlock page="0" id="i-dc1ee01afcc86008">
    <textBlock id="i-ef0e23b732439532">Det är med valsedeln, inte med vapnen, som</textBlock>
    <textBlock id="i-a6c98f74b22695f9">Rysslands framtid måste avgöras.</textBlock>
  </contentBlock>
  <contentBlock page="0" id="i-1cba5e41bfa640f8">
    <textBlock id="i-d354dabfd5e5001c">Det gångna året har inneburit betydelsefulla genombrott för demokrati och rätt i olika delar av världen.</textBlock>
  </contentBlock>
  <contentBlock page="0" id="i-3c8e5cd97d6e75a3">
    <textBlock id="i-930e0d988057735a">I Sydafrika bereds nu vägen för demokratiska val och ett demokratiskt styre. Vårt stöd till mänskliga rättigheter och demokrati i Sydafrika förblir viktigt. De återstående ekonomiska sanktionerna avvecklas nu snabbt.</textBlock>
  </contentBlock>
  <contentBlock page="0" id="i-aed8d1f5e17ae2c9">
    <textBlock id="i-4dffa559cbdd60b8">I Mellersta Östern har fredssamtalen gjort historiska framsteg. Sverige förbereder nu biståndsinsatser för att understödja fredsprocessen mellan israeler och palestinier.</textBlock>
  </contentBlock>
  <contentBlock page="0" id="i-656765a5653d62fc">
    <textBlock id="i-3b3ac046d345a570">Förenta nationernas arbete är av stor betydelse i denna tid av global förändring. Sverige arbetar aktivt för att förstärka och effektivisera FN:s arbete.</textBlock>
  </contentBlock>
  <contentBlock page="0" id="i-fba7e84e37f5c2a1">
    <textBlock id="i-a1ceebff54a1d8a2">Sverige fullföljer en u-lands- och biståndspolitik som syftar till att lindra fattigdom och nöd och som är ett starkt stöd för mänskliga rättigheter, demokrati och marknadsekonomi och främjar rättvisa och utveckling.</textBlock>
  </contentBlock>
  <contentBlock page="0" id="i-8bd1c205efbf202f">
    <textBlock id="i-b9c4a2de92378dd5">För alla länders möjlighet till utveckling och tillväxt har de pågående förhandlingarna inom GATT i syfte att frigöra världshandeln stor betydelse.</textBlock>
    <textBlock id="i-6c15341250ac9e96">Sverige verkar för en snabb och heltäckande uppgörelse med utgångspunkt i de förhandlingsresultat som uppnåtts.</textBlock>
  </contentBlock>
  <contentBlock page="0" id="i-f16cfdfe26e48c18">
    <textBlock id="i-36c1b20ac49e37c6">I Europa kommer utvecklingen -- som de dramatiska händelserna i Moskva på nytt har visat -- att präglas av omvandlingen efter de socialistiska systemens sammanbrott.</textBlock>
  </contentBlock>
  <contentBlock page="0" id="i-2653c82827f5e6bb">
    <textBlock id="i-07c875442ef463e8">Sverige spelar en aktiv roll i arbetet att återförena</textBlock>
    <textBlock id="i-51594f9c5d856e43">Europa. Vi fullgör detta år en viktig uppgift som ordförande i den europeiska säkerhets- och samarbetskonferensen (ESK).</textBlock>
  </contentBlock>
  <contentBlock page="0" id="i-dc972b9b18490ae2">
    <textBlock id="i-1142080032a6c339">Av särskild betydelse är vårt stöd till Estlands,</textBlock>
    <textBlock id="i-364ffb03109da0f0">Lettlands och Litauens självständighet och utveckling. Återstående ryska trupper bör lämna</textBlock>
    <textBlock id="i-d36cd02722ebb404">Estland och Lettland snarast.</textBlock>
  </contentBlock>
  <contentBlock page="0" id="i-02e8ac2a90b50869">
    <textBlock id="i-737c046e427644a9">Inom kort grupperas den andra nordiska FN-</textBlock>
    <textBlock id="i-0ce863add9ca1a48">bataljonen i Bosnien som ett led i de gemensamma ansträngningarna att lindra lidande och säkra fred.</textBlock>
    <textBlock id="i-02d5280d4542e4b9">Konkret, och i nordisk samverkan, visar vi att vi menar allvar med vår vilja att bidra till Europas gemensamma säkerhet.</textBlock>
  </contentBlock>
  <contentBlock page="0" id="i-96dd0d19eeca73da">
    <textBlock id="i-c7d0fbc119b6d944">För denna spelar också vårt försvar en betydelsefull roll. Sverige står utanför militära allianser. Det ställer krav på vår egen förmåga att upprätthålla ett starkt försvar.</textBlock>
  </contentBlock>
  <contentBlock page="0" id="i-4965f8923276772b">
    <textBlock id="i-84fe918e7ea70e17">Förhandlingarna om medlemskap i den framväxande europeiska unionen är ett uttryck för vår strävan att delta i arbetet med att bygga ett medborgarnas Europa. Bara genom att fullt ut delta i det europeiska samarbetet kan vi vara med och besluta om viktiga frågor som rör också vår framtid.</textBlock>
  </contentBlock>
  <contentBlock page="0" id="i-a76225fb85ee259c">
    <textBlock id="i-ae312a7cbc597aea">Det gäller ansträngningarna att bekämpa arbetslösheten lika väl som att förbättra miljön och att säkra fred och stabilitet i Europa.</textBlock>
  </contentBlock>
  <contentBlock page="0" id="i-7ef70453786c6fda">
    <textBlock id="i-4b4d9e61da2f1b5e">Sveriges positioner i förhandlingarna med EG:s medlemsstater har lagts fast under stor enighet mellan riksdagens partier. Regeringen strävar efter fortsatt brett samförstånd kring dessa förhandlingar.</textBlock>
  </contentBlock>
  <contentBlock page="0" id="i-76946b4db122910e">
    <textBlock id="i-c491754610b2ed62">Vi utgår från målet om den utvidgning av EG:s medlemskrets den 1 januari 1995 som satts upp av</textBlock>
    <textBlock id="i-f34f7a883c5fc2dd">EG:s stats- och regeringschefer. Det ger oss bäst möjlighet till inflytande över de viktiga steg i samarbetet som skall tas därefter.</textBlock>
  </contentBlock>
  <contentBlock page="0" id="i-ea83c5b5eecf1c31">
    <textBlock id="i-5704999119f90fb4">***</textBlock>
  </contentBlock>
  <contentBlock page="0" id="i-4be0945b983c79a0">
    <textBlock id="i-46ebdfad059d8bbf">Vårt land är inne i en period av stora ekonomiska påfrestningar. Den ekonomiska krisen drabbar oss alla: enskilda medborgare, företag, stat och kommuner.</textBlock>
  </contentBlock>
  <contentBlock page="0" id="i-f46941ce35ad228e">
    <textBlock id="i-202b6b7716411871">Orsakerna till den ekonomiska nedgången är väl kända. Dagens svårigheter är i första hand resultatet av missgrepp under lång tid som inte kan göras ogjorda och vars konsekvenser inte längre kan skjutas på framtiden.</textBlock>
  </contentBlock>
  <contentBlock page="0" id="i-1ec32f4e9723bcc9">
    <textBlock id="i-75c24b3fb6dbc68f">Mycket har redan skett som förbättrar villkoren för investeringar och produktion i Sverige. Sänkta arbetsgivaravgifter, låga löneavtal och en god produktivitetsutveckling under senare år har tillsammans med den lägre kronkursen medfört ett gynnsamt kostnadsläge. Den underliggande inflationstakten är låg.</textBlock>
  </contentBlock>
  <contentBlock page="0" id="i-34162dd6a0fa907c">
    <textBlock id="i-90b29c0dbebe5adf">Sjunkande räntor har mildrat de senaste årens realräntechock och underlättar företagens investeringar i ny produktion och nya jobb.</textBlock>
  </contentBlock>
  <contentBlock page="0" id="i-8b1a8ac32fc83f87">
    <textBlock id="i-fc4df913490744ee">Återhämtningen i det finansiella systemet ökar förutsättningarna för banker och kreditinstitut att fungera normalt i den förestående uppgångsfasen.</textBlock>
  </contentBlock>
  <contentBlock page="0" id="i-17247190599d778c">
    <textBlock id="i-d7ebb2ec8884da12">Rekordstora nyemissioner omvandlar ett högt privat sparande till riskkapital i företagen och lindrar sviterna efter 1980-talets överhettning på de finansiella marknaderna.</textBlock>
  </contentBlock>
  <contentBlock page="0" id="i-f097db4a522cde2a">
    <textBlock id="i-5d3b583d92a5337b">Den ekonomiska situationen förbättras nu gradvis.</textBlock>
    <textBlock id="i-5869410f4ca81dd1">Exporten stiger. Industriproduktionen ökar.</textBlock>
    <textBlock id="i-d9ea177ff3907f64">Varslen om friställning minskar. Antalet lediga platser ökar. Företagskonkurserna minskar och företagens lönsamhet förbättras.</textBlock>
  </contentBlock>
  <contentBlock page="0" id="i-05b1cca0d3b3c7c2">
    <textBlock id="i-c9c5309805df3c66">Svårigheterna är emellertid långt ifrån övervunna.</textBlock>
    <textBlock id="i-db73627798cd7c5b">Någon allmän uppgång är ännu inte i sikte.</textBlock>
    <textBlock id="i-0bc82911e669fc26">Tvärtom måste den ekonomiska politiken under hela 1990-talet inriktas på att återställa den samhällsekonomiska balansen. Vägen tillbaka till uthållig tillväxt och full sysselsättning är lång.</textBlock>
  </contentBlock>
  <contentBlock page="0" id="i-853c56eee101b9a1">
    <textBlock id="i-3f684543efaa2df0">*</textBlock>
  </contentBlock>
  <contentBlock page="0" id="i-16bbe05204c935c3">
    <textBlock id="i-d004bf1321b2fa0a">Sveriges förnyelse är en utmaning för hela folket.</textBlock>
    <textBlock id="i-2306682efb972b73">Den kräver av oss alla hårt arbete, sparande och sunda långsiktiga investeringar. Endast därigenom kan arbetslösheten bekämpas och välfärden tryggas för framtida generationer.</textBlock>
  </contentBlock>
  <contentBlock page="0" id="i-2316aa414cea08de">
    <textBlock id="i-6949e240ba56f1f9">Exporten och investeringarna i det privata näringslivet måste under överskådlig tid vara tillväxtmotorerna i ekonomin. Regeringens ekonomiska politik skapar nu steg för steg förutsättningarna för detta.</textBlock>
  </contentBlock>
  <contentBlock page="0" id="i-51a99278dc762864">
    <textBlock id="i-98284d8a831ade54">Finanspolitiken har en viktig uppgift i att skapa förutsättningar för en fortsatt räntenedgång.</textBlock>
    <textBlock id="i-0792cf6f8fc82464">Inriktningen av finanspolitiken fullföljs.</textBlock>
  </contentBlock>
  <contentBlock page="0" id="i-abb8c819ac5e8603">
    <textBlock id="i-fb67d5d8e282f892">Av avgörande betydelse för den ekonomiska utvecklingen under kommande år är att arbetet med att sanera statsfinanserna förs vidare med kraft och uthållighet. Den snabba skuldökningen måste brytas om vi inte skall äventyra själva basen för morgondagens välfärd.</textBlock>
  </contentBlock>
  <contentBlock page="0" id="i-5fc07559f7b28be0">
    <textBlock id="i-b6a82284451cafab">Detta kräver såväl fortsatta besparingar i statsutgifterna som egenavgifter i olika trygghetssystem och att vissa indirekta skatter höjs.</textBlock>
  </contentBlock>
  <contentBlock page="0" id="i-fbe609a1aea722cc">
    <textBlock id="i-153972bc6527d24c">Riksdagen har sedan regeringen tillträdde fattat beslut som innebär att de offentliga finanserna har stärkts med ca 80 miljarder kronor. Dessutom beslöt riksdagen i våras om ett nytt lika omfattande långsiktigt saneringsprogram fram till budgetåret</textBlock>
    <textBlock id="i-55a7c89ae9794fff">1997/98.</textBlock>
  </contentBlock>
  <contentBlock page="0" id="i-bf6926bfb9201583">
    <textBlock id="i-2180b186c26e82c9">Detta kommer nu successivt att förverkligas genom konkreta propositioner. Redan under hösten kommer förslag om arbetslöshetsförsäkringen och tandvårdsförsäkringen samt förslag om att vissa punktskatter skall följa inflationen.</textBlock>
  </contentBlock>
  <contentBlock page="0" id="i-caaa3f66d221f888">
    <textBlock id="i-becf721b1b454de4">*</textBlock>
  </contentBlock>
  <contentBlock page="0" id="i-9a26fa933c6742f6">
    <textBlock id="i-b610621147bf3a38">Ingen uppgift framstår i dag som mera betydelsefull än att skapa förutsättningar för nya jobb genom ett växande näringsliv. Långvarig arbetslöshet föröder människors livschanser och riskerar att leda till allvarliga personliga och sociala problem för individer och familjer.</textBlock>
  </contentBlock>
  <contentBlock page="0" id="i-c5d4b2d09b4e97ea">
    <textBlock id="i-03b8b350322049f4">Det är nya jobb i de enskilda företagen som kan ta oss ur arbetslöshetens gissel. Det är mot denna bakgrund som reformeringen av arbetsrätten och regeringens förslag till skattelättnader skall ses.</textBlock>
    <textBlock id="i-6fe39fdccec0ef6b">Det är av avgörande betydelse att ge företagen detta stöd i ett läge när vi börjar se ljuspunkter i den ekonomiska utvecklingen.</textBlock>
  </contentBlock>
  <contentBlock page="0" id="i-fb317c5b85d05dae">
    <textBlock id="i-1f9839f75478dceb">Det är framför allt i de nya och de små företagen som nya arbeten skapas. Utvecklingskraften i dessa, men också i större basindustrier, är betydelsefull för den regionalt spridda sysselsättningen. Alla, oavsett bostadsort, skall kunna dra nytta av de nya möjligheterna.</textBlock>
  </contentBlock>
  <contentBlock page="0" id="i-c4bc5b8c372ddeec">
    <textBlock id="i-a0c5f4fc859128ed">Marginalskatten på egenföretagarnas egna kapital halveras när beskattningen i praktiken likställs med aktiebolagens skatteregler.</textBlock>
  </contentBlock>
  <contentBlock page="0" id="i-8e7d028504677f2b">
    <textBlock id="i-cbfffbad687d9ada">Nya företag stimuleras genom ökade möjligheter att kvitta förluster mot inkomst av tjänst. Förslag läggs fram om förbättrade villkor för innovatörer.</textBlock>
    <textBlock id="i-8954ed499b1b93b7">Beskattningen av privata tjänster ses över.</textBlock>
  </contentBlock>
  <contentBlock page="0" id="i-0da3236ae5a204ed">
    <textBlock id="i-fe7171d375323b1d">Dubbelbeskattningen av aktier avskaffas. Detta finansieras genom en höjning av arbetsgivaravgifterna med 0,2 procentenheter samt skärpt beskattning av utlandstraktamenten.</textBlock>
  </contentBlock>
  <contentBlock page="0" id="i-c2f6dcd5fd198619">
    <textBlock id="i-c3049e25ba247fa4">Förslag kommer att läggas fram om förändringar i arbetsrätten. Rätten till provanställningar och visstidsanställningar förlängs. Det fackliga vetot mot entreprenader avskaffas. Turordningsreglerna modifieras.</textBlock>
  </contentBlock>
  <contentBlock page="0" id="i-4277f7c99fa1e285">
    <textBlock id="i-6d4059c3b1e44f5d">Förslag läggs fram om en förnyad regionalpolitik.</textBlock>
    <textBlock id="i-a1fb68314c407df3">Jordbruket spelar stor roll såväl som miljöresurs som för landsbygdens utveckling.</textBlock>
  </contentBlock>
  <contentBlock page="0" id="i-19e9deb6c3920f11">
    <textBlock id="i-5e64b28c14388731">*</textBlock>
  </contentBlock>
  <contentBlock page="0" id="i-a58c5d23d42f030e">
    <textBlock id="i-f41b38fcb9d49441">Omvandlingen i stat och kommun går vidare.</textBlock>
    <textBlock id="i-ce4bfb905709ab48">Åtgärder för att ytterligare öka konkurrensen mellan offentlig egenregiverksamhet och enskilda alternativ bereds.</textBlock>
  </contentBlock>
  <contentBlock page="0" id="i-321343b898c81f24">
    <textBlock id="i-25e6b7f462c43007">I regeringens tillväxtstrategi ingår att kraftigt rusta upp Sveriges vägar och järnvägar. Nu genomförs ett tioårigt och mycket omfattande investeringsprogram.</textBlock>
  </contentBlock>
  <contentBlock page="0" id="i-b995f94192de98fa">
    <textBlock id="i-63bc3074eb6b1287">Konkurrensen inom kommunikationsområdet främjas genom den nya telepolitiken och avvecklingen av monopolen på järnvägstrafik samtidigt som en fullgod service tryggas i hela landet. En ny postlag föreläggs riksdagen.</textBlock>
  </contentBlock>
  <contentBlock page="0" id="i-f99ca727a3836e39">
    <textBlock id="i-e7de22e97ac0568d">Avregleringsarbetet fullföljs bl.a. genom en reform av elmarknaden i syfte att öka konkurrensen.</textBlock>
  </contentBlock>
  <contentBlock page="0" id="i-74ce275bb1f547a9">
    <textBlock id="i-c4a31cb2999efc20">Avregleringen av bostads- och byggmarknaderna och sjunkande räntor pressar hyror och kostnader.</textBlock>
    <textBlock id="i-00a2d53499be81d9">Rätten att själv förhandla om sin hyra förstärks.</textBlock>
    <textBlock id="i-121d714002320b7d">Möjligheter införs att skjuta upp beskattningen av realisationsvinster vid försäljning av villor och bostadsrätter.</textBlock>
  </contentBlock>
  <contentBlock page="0" id="i-1cd0db57cf61e53a">
    <textBlock id="i-3e000b3d2dd44a9e">Ett viktigt led i tillväxtpolitiken är också den största samlade investeringen i modern tid i forskning och högre utbildning som blivit möjlig bl.a. genom avvecklingen av löntagarfonderna.</textBlock>
  </contentBlock>
  <contentBlock page="0" id="i-c29f24662d5a7af9">
    <textBlock id="i-3dc444bcea4b7a0d">Det höga privata sparandet innebär att det finns goda förutsättningar att fortsätta att sprida ägandet genom privatisering av statliga företag.</textBlock>
  </contentBlock>
  <contentBlock page="0" id="i-4d013a8a14b97427">
    <textBlock id="i-b3d1e3c804702497">*</textBlock>
  </contentBlock>
  <contentBlock page="0" id="i-45773ea569481722">
    <textBlock id="i-871480d017e9c1c0">Regeringens insatser för att bekämpa den öppna arbetslösheten är mer omfattande än någonsin tidigare.</textBlock>
  </contentBlock>
  <contentBlock page="0" id="i-c6fc0329ce23001b">
    <textBlock id="i-04333d77975e4fb1">Särskild vikt kommer att läggas vid förändringar som ger fler ungdomar arbete.</textBlock>
    <textBlock id="i-996e0d41521e9c85">Långtidsarbetslösheten motverkas genom insatser för att öka flexibiliteten på arbetsmarknaden, undvika utslagning och ge arbetslösa bättre möjligheter att möta arbetsmarknadens krav.</textBlock>
  </contentBlock>
  <contentBlock page="0" id="i-4af9aa1a780aaadb">
    <textBlock id="i-42f9b88b4d7f1ffa">Hårdare krav måste ställas på arbetsmarknadspolitikens effektivitet. Kostnaden per insats måste bli lägre och kvaliteten i insatserna öka. I takt med att antalet platser har ökat i det ordinarie utbildningsväsendet och att företagsutbildningen fått ökat stöd minskas behovet av arbetsmarknadsutbildning.</textBlock>
    <textBlock id="i-442769ad9b221110">Arbetsmarknadspolitiken i dess helhet ses över.</textBlock>
  </contentBlock>
  <contentBlock page="0" id="i-faaa7c6cf04156f3">
    <textBlock id="i-345a6d3c0749a822">***</textBlock>
  </contentBlock>
  <contentBlock page="0" id="i-38660199fe147cb9">
    <textBlock id="i-efe9e5d084036028">Välfärdspolitiken syftar till att ge människor ekonomisk trygghet vid sjukdom och arbetslöshet och på ålderdomen samt att erbjuda sociala tjänster av god kvalitet anpassade till medborgarnas skilda behov.</textBlock>
  </contentBlock>
  <contentBlock page="0" id="i-5ee08d5e16d1cd77">
    <textBlock id="i-cb9b45d0c052f26d">En rad reformer har genomförts. Vårdköer har kortats och valfriheten har ökat. Men ännu återstår ett omfattande förändringsarbete.</textBlock>
    <textBlock id="i-c90b544414655dc0">Valfrihetsrevolutionen i välfärdspolitiken måste gå vidare.</textBlock>
  </contentBlock>
  <contentBlock page="0" id="i-5a0755b8c1a2518a">
    <textBlock id="i-3e727aa05c834d35">Förslag om den fortsatta reformeringen av familjepolitiken läggs fram.</textBlock>
  </contentBlock>
  <contentBlock page="0" id="i-95cafce95971bf67">
    <textBlock id="i-226403e0c36be5f2">Kommunens skyldighet att tillhandahålla barnomsorg preciseras genom ändringar i socialtjänstlagen. Ett vårdnadsbidrag införs den 1</textBlock>
    <textBlock id="i-d6e3f9d29edcd36e">juli 1994. Samtidigt införs viss avdragsrätt för styrkta barnomsorgskostnader.</textBlock>
  </contentBlock>
  <contentBlock page="0" id="i-9918351be937ae37">
    <textBlock id="i-419542f1464f11cb">Reformeringen av sjukvårds- och tandvårdssystemen fortsätter. Husläkarreformen fullföljs. Etableringsfrihet införs under 1994 för läkare och tandläkare. Det allmännas kostnadskontroll stärks. Förändringarna skall utgå från patienternas behov.</textBlock>
  </contentBlock>
  <contentBlock page="0" id="i-7dd0213afa4febe1">
    <textBlock id="i-d95ac7e39bafa779">Regeringen går vidare med reformeringen av socialförsäkringarna. Arbetslöshetsförsäkringen blir obligatorisk. Finansieringen sker genom arbetsgivaravgifter och egenavgifter. Därigenom ställs ingen utan försäkringsskydd samtidigt som kostnaderna för arbetslösheten delas av alla som har ett arbete.</textBlock>
  </contentBlock>
  <contentBlock page="0" id="i-163aed54a4e06004">
    <textBlock id="i-d5ed320aa4ef883e">Vi följer noga utvecklingen efter den s.k. ÄDEL-</textBlock>
    <textBlock id="i-8d9fa646552ccb1b">reformen liksom utvecklingen för barnen i dessa förändringstider.</textBlock>
  </contentBlock>
  <contentBlock page="0" id="i-513a980005771b0a">
    <textBlock id="i-1ca37a8d181fd53a">Ungdomspolitiken skall vara inriktad på att överföra ideal och visioner och visa lyhördhet för ungdomars livsvillkor. Regeringen ser allvarligt på vissa företeelser inom ungdomsvärlden. Stor uppmärksamhet kommer att ägnas åt problem när det gäller främlingsfientlighet, våld och drogmissbruk.</textBlock>
  </contentBlock>
  <contentBlock page="0" id="i-9cdc500d61417ac9">
    <textBlock id="i-8d76b01ed7c80702">Handikappreformen följs upp med ytterligare förslag.</textBlock>
  </contentBlock>
  <contentBlock page="0" id="i-b821a17bc6a1e219">
    <textBlock id="i-b7f77d764fe21c71">Ideella insatser skall främjas.</textBlock>
  </contentBlock>
  <contentBlock page="0" id="i-a464ea27856a82f9">
    <textBlock id="i-248405e9f5f02c0b">Det frivilliga sociala arbetet bidrar till förnyelsen av välfärdspolitiken och är ett omistligt komplement till de offentliga insatserna.</textBlock>
  </contentBlock>
  <contentBlock page="0" id="i-97b5c751bf04ed02">
    <textBlock id="i-08f5ab7950694cfd">En proposition om den fortsatta inriktningen av jämställdhetsarbetet läggs fram under våren.</textBlock>
  </contentBlock>
  <contentBlock page="0" id="i-0720d7cf9c818806">
    <textBlock id="i-2d380549b26ee178">*</textBlock>
  </contentBlock>
  <contentBlock page="0" id="i-63c4d6f7df65edbf">
    <textBlock id="i-60654eb03078e729">Utbildningsväsendets kvalitet spelar en central roll för vårt lands förnyelse.</textBlock>
  </contentBlock>
  <contentBlock page="0" id="i-95202ce46ed0adf4">
    <textBlock id="i-cc82352762195ba5">Rätten att välja skola har blivit en stor framgång.</textBlock>
    <textBlock id="i-0ca0c2b6d7062e8c">Antalet fristående skolor har fördubblats och den allmänna skolan genomgår en snabb vitalisering när den möter nya krav från föräldrar och elever.</textBlock>
    <textBlock id="i-d02bb01a96939f7c">Den nyvunna friheten måste vara en frihet under ansvar för alla -- föräldrar och skola -- att leva upp till läroplanens mål om alla barns rätt till en god utbildning.</textBlock>
  </contentBlock>
  <contentBlock page="0" id="i-21728e4975b1d788">
    <textBlock id="i-062124450ff8879a">Skolans verksamhet skall bygga på de normer om tolerans och respekt för varje människas lika och okränkbara värde som grundas i kristen etik och västerländsk humanism och som har djup förankring i vårt land. Hem och skola skall ge barn och ungdomar en klar uppfattning om rätt och orätt.</textBlock>
  </contentBlock>
  <contentBlock page="0" id="i-490219dc1e5c48c0">
    <textBlock id="i-ed2922b5d2f39fe9">Förslag har redan lagts fram för riksdagen om nya läroplaner och betyg som mäter elevens egna kunskaper och prestationer. Särskilda insatser kommer att göras för att öka rekryteringen till naturvetenskaplig och teknisk utbildning.</textBlock>
  </contentBlock>
  <contentBlock page="0" id="i-3b63a2a8a97e2488">
    <textBlock id="i-5d793ed03f71ff02">Frågorna om allmän skolstart från sex års ålder och tioårig grundskola utreds.</textBlock>
  </contentBlock>
  <contentBlock page="0" id="i-546e30531ea98f9a">
    <textBlock id="i-7cee82ebeec762c9">Universitetens frigörelse och den forskningsproposition som riksdagen antog i våras fullföljs genom förslag om den högre utbildningens fortsatta utveckling och om forskningspolitiken.</textBlock>
    <textBlock id="i-cd08c11a66c143ed">Frågorna om studiestöden, ledarskapet i skolan och en förbättrad lärarutbildning bereds.</textBlock>
  </contentBlock>
  <contentBlock page="0" id="i-2dddb05f82494cf2">
    <textBlock id="i-d403b5d8e295ca81">Av långsiktigt avgörande betydelse är att skapa möjligheter för alla att lära hela livet. Arbetet har inletts med att finna nya vägar för att tillgodose kraven på en kontinuerlig kompetensutveckling.</textBlock>
  </contentBlock>
  <contentBlock page="0" id="i-0c1b0543a3b0354a">
    <textBlock id="i-5c2092a7dd0b8ba3">*</textBlock>
  </contentBlock>
  <contentBlock page="0" id="i-a1e0155f521bc31b">
    <textBlock id="i-bb6b6b9f228acb6a">Kulturlivet är bärare av ett folks traditioner men bidrar också till samhällets förnyelse.</textBlock>
  </contentBlock>
  <contentBlock page="0" id="i-e4e78359cccb34e7">
    <textBlock id="i-da7022a4dd45093d">Det offentliga stödet till det fria kulturlivet är ett viktigt bidrag till ett öppet och dynamiskt samhällsklimat.</textBlock>
  </contentBlock>
  <contentBlock page="0" id="i-766ae447097cbbb5">
    <textBlock id="i-4dc41d5de73b633e">I vården av kulturarvet ligger värnet av en nationell identitet som har en självklar plats i ett mångkulturellt Europa.</textBlock>
  </contentBlock>
  <contentBlock page="0" id="i-1da80418a68c118a">
    <textBlock id="i-709b23c431c9305e">Kulturpolitiken skall främja kvalitet och professionalism.</textBlock>
  </contentBlock>
  <contentBlock page="0" id="i-228b751d281ea122">
    <textBlock id="i-58e349b54bc69025">Mediapolitikens liberalisering, som gett Sverige en av världens mest liberala radiolagar, fullföljs på</textBlock>
    <textBlock id="i-5720aff7dce10d19">TV-området.</textBlock>
  </contentBlock>
  <contentBlock page="0" id="i-ae63c59fd1343f2b">
    <textBlock id="i-fe15e13656d9a56f">Frågan om Svenska kyrkans framtida relation med staten bereds i en öppen dialog med alla berörda parter.</textBlock>
  </contentBlock>
  <contentBlock page="0" id="i-d46899ce8a0f63dd">
    <textBlock id="i-244636112c3940cf">***</textBlock>
  </contentBlock>
  <contentBlock page="0" id="i-ea5b2b761b1f73d6">
    <textBlock id="i-0b256fbacac48b54">Miljöskulden får inte öka. Regeringsförslag med den inriktningen förbereds. Ekonomiska styrmedel kommer att användas i ökad utsträckning för att värna och förbättra miljön. Kväveoxidavgiften breddas.</textBlock>
  </contentBlock>
  <contentBlock page="0" id="i-02ef93b8a56e700d">
    <textBlock id="i-80db57ce91098bcd">Sverige skall vara pådrivande i det internationella miljövårdsarbetet. Riokonferensens beslut och klimatkonventionen följs upp.</textBlock>
  </contentBlock>
  <contentBlock page="0" id="i-f34ef4398482522e">
    <textBlock id="i-8e48d1c66b0ce204">Sverige kommer att stå som värdland för en internationell kemikaliekonferens våren 1994.</textBlock>
    <textBlock id="i-bcc6d7810a90a881">Förslag läggs fram om att begränsa kemikalieanvändningen.</textBlock>
  </contentBlock>
  <contentBlock page="0" id="i-c9a743572e868201">
    <textBlock id="i-fcb4ae03fa04244a">Ett nytt internationellt svavelprotokoll för att begränsa nedfallet av svavelföroreningar arbetas fram under svenskt ordförandeskap.</textBlock>
  </contentBlock>
  <contentBlock page="0" id="i-7749d6f5836efb86">
    <textBlock id="i-9114e8c1471bff2d">Länderna kring Östersjön har ett gemensamt ansvar för vattenmiljön. Miljöinsatserna i Baltikum prioriteras. Fortsatta insatser görs för kärnsäkerheten i östra Europa.</textBlock>
  </contentBlock>
  <contentBlock page="0" id="i-2503f3125cb12d81">
    <textBlock id="i-79e45a3e241185ab">Energipolitikens mål är att trygga tillgången på el och annan energi på internationellt konkurrenskraftiga villkor. Den skall utgå från vad natur och miljö långsiktigt tål.</textBlock>
  </contentBlock>
  <contentBlock page="0" id="i-400ea0149c5a7e62">
    <textBlock id="i-d697a12634f8c46c">Miljövänlig energi från biobränslen, solenergi och vindkraft utvecklas. Hushållning främjas. Arbetet med att ge energibeskattning en tydligare miljöprofil och att introducera alternativa fordonsbränslen fortsätter. Miljöklasser för drivmedel utreds.</textBlock>
  </contentBlock>
  <contentBlock page="0" id="i-ae67b621122eba03">
    <textBlock id="i-652cce89531602a2">Förslag kommer att föreläggas riksdagen att skärpa miljölagstiftningen och att sammanföra den i en miljöbalk. Regeringen har utsett en kretsloppsdelegation med uppgift att följa upp vårens riksdagsbeslut. Producentansvaret vidgas till nya varugrupper.</textBlock>
  </contentBlock>
  <contentBlock page="0" id="i-0e512294cfb72d2b">
    <textBlock id="i-7d18e324dc9800d5">Förslag läggs fram om åtgärder för att bevara den biologiska mångfalden.</textBlock>
  </contentBlock>
  <contentBlock page="0" id="i-5adfa30b69ccbd2c">
    <textBlock id="i-4638024dc2672163">Regeringen ser över plan- och bygglagen med inriktning mot fortsatt stärkt medborgarinflytande och förenklad lagstiftning.</textBlock>
  </contentBlock>
  <contentBlock page="0" id="i-37820205d51a380c">
    <textBlock id="i-dfc492a75306ed86">Såsom förutsatts i det gällande avtalet med</textBlock>
    <textBlock id="i-8d772d798ed70e9c">Danmark genomförs prövningen enligt naturresurslagen och vattenlagen av den fasta förbindelsen över Öresund.</textBlock>
  </contentBlock>
  <contentBlock page="0" id="i-69fa07af1252f423">
    <textBlock id="i-ae26b5fd9fa0c187">***</textBlock>
  </contentBlock>
  <contentBlock page="0" id="i-a6591862588a37be">
    <textBlock id="i-a1ac442b355d72c3">Sverige skall vara ett tolerant samhälle.</textBlock>
    <textBlock id="i-92cb7d2f9c1d8318">Invandrings- och flyktingpolitiken måste präglas av humanitet och öppenhet. Rasistiska och främlingsfientliga tendenser skall bekämpas.</textBlock>
    <textBlock id="i-108c86afb07367a6">Förslag läggs fram om förbud mot etnisk diskriminering i arbetslivet. Skärpta åtgärder mot människosmuggling föreslås.</textBlock>
  </contentBlock>
  <contentBlock page="0" id="i-168dc084cad270be">
    <textBlock id="i-40d29521aaf0ef32">Kostnaderna för flyktingmottagningen har kunnat begränsas avsevärt. Arbetet på att effektivisera verksamheten måste emellertid drivas vidare.</textBlock>
    <textBlock id="i-ce1b0ad6b6307b31">Vistelsetiderna på flyktingförläggningarna skall kortas och mottagandet präglas mindre av omhändertagande och mera av ökat ansvarstagande.</textBlock>
  </contentBlock>
  <contentBlock page="0" id="i-ed5f2685f2336ec7">
    <textBlock id="i-63648861beb78a28">Regeringens principbeslut att ge uppehållstillstånd till flyktingar från krigsområdet i Bosnien ställer det svenska samhället inför en svår uppgift.</textBlock>
    <textBlock id="i-0275f759c22ea944">Regeringen eftersträvar ett brett samförstånd med kommuner, organisationer, politiska partier och enskilda för att vi gemensamt skall klara denna.</textBlock>
  </contentBlock>
  <contentBlock page="0" id="i-453512df3c96dcc4">
    <textBlock id="i-c272892cc28347a2">*</textBlock>
  </contentBlock>
  <contentBlock page="0" id="i-55a92f2eabaff2a4">
    <textBlock id="i-60b77f4355932b60">Rättssamhället skall stärkas.</textBlock>
  </contentBlock>
  <contentBlock page="0" id="i-dbf1f98eb64d3ba8">
    <textBlock id="i-64923aea0ea449ee">All brottslighet skall bekämpas med kraft. Särskild vikt läggs vid vålds- och narkotikabrottsligheten.</textBlock>
  </contentBlock>
  <contentBlock page="0" id="i-488843beafc116d7">
    <textBlock id="i-cd00b04f56d2955f">Insatserna mot den ekonomiska brottsligheten förstärks.</textBlock>
  </contentBlock>
  <contentBlock page="0" id="i-ddcc91a27deac0d2">
    <textBlock id="i-6d40f899c071cd29">Kriminalpolitikens förnyelse inriktas på att minska brottsligheten, öka den enskildes rättstrygghet och stärka stödet till brottsoffer.</textBlock>
  </contentBlock>
  <contentBlock page="0" id="i-b28f4f9fd4d7f6f9">
    <textBlock id="i-c6f59c0f7537e26d">Frågan om skärpta regler för att motverka narkotikamissbruket på de slutna anstalterna bereds.</textBlock>
  </contentBlock>
  <contentBlock page="0" id="i-b386adca40c55b8f">
    <textBlock id="i-53ad97e70cdd2ceb">Regeringen kommer att förslå riksdagen sänkt promillegräns och skärpta straff för grovt rattfylleri. Arbetet med att införa alternativa påföljder till fängelsestraff som samhällstjänst, elektronisk övervakning och individanpassade straff för rattfyllerister fortsätter.</textBlock>
  </contentBlock>
  <contentBlock page="0" id="i-be47ec777c98b52b">
    <textBlock id="i-7ae4b5198beab3bf">Ungdomskriminaliteten ägnas ökad uppmärksamhet. Förslag om åtgärder för snabbare och mer bestämda ingripanden mot unga brottslingar kommer att föreläggas riksdagen.</textBlock>
  </contentBlock>
  <contentBlock page="0" id="i-e54afcb7e3e79177">
    <textBlock id="i-a2270c8ea00ca7ea">Förslag om skärpta straff för brott med rasistiska motiv läggs fram.</textBlock>
  </contentBlock>
  <contentBlock page="0" id="i-103b038a87fa7c80">
    <textBlock id="i-f02176a38ef14bcd">Polisväsendet effektiviseras och avbyråkratiseras.</textBlock>
    <textBlock id="i-2688def377d4661c">Polisen måste bli synlig och tillgänglig genom ökad patrullering och fler kvarterspoliser.</textBlock>
  </contentBlock>
  <contentBlock page="0" id="i-52faa35941dc72d1">
    <textBlock id="i-f2b78d699ea851b1">En brottsofferfond inrättas.</textBlock>
  </contentBlock>
  <contentBlock page="0" id="i-22e34ee28186309f">
    <textBlock id="i-f4a1660c92da022f">*</textBlock>
  </contentBlock>
  <contentBlock page="0" id="i-82b47e335f5b6cf2">
    <textBlock id="i-4260a85ab2a6aa9d">Förslag kommer att föreläggas riksdagen om viktiga förändringar i vår grundlag. Det gäller bl.a.</textBlock>
    <textBlock id="i-c63b454751e1ba66">ett förstärkt skydd av centrala fri- och rättigheter genom att Europakonventionen införlivas med svensk lagstiftning. Ett ökat inslag av personval i valsystemet, mandatperiodernas längd samt frågor som aktualiseras i samband med medlemskap i den europeiska gemenskapen kommer också att bli föremål för riksdagens ställningstagande.</textBlock>
  </contentBlock>
  <contentBlock page="0" id="i-72366c634b5092b1">
    <textBlock id="i-d03e078cc9f19591">Regeringen kommer att kalla riksdagens partier till fortsatta överläggningar i dessa frågor.</textBlock>
  </contentBlock>
  <contentBlock page="0" id="i-fc6f1cabbae161fd">
    <textBlock id="i-0fe9c660f933f8e1">***</textBlock>
  </contentBlock>
  <contentBlock page="0" id="i-283d53e7552cc950">
    <textBlock id="i-7f09841b2d65e99f">Två år har gått sedan Moderata samlingspartiet,</textBlock>
    <textBlock id="i-9655a9c5fd31bec1">Folkpartiet liberalerna, Centerpartiet och</textBlock>
    <textBlock id="i-ef1c0b224b1b8e4c">Kristdemokratiska samhällspartiet gemensamt bildade regering för att förändra och förnya</textBlock>
    <textBlock id="i-bd386c171b871634">Sverige.</textBlock>
  </contentBlock>
  <contentBlock page="0" id="i-a2ce0bab959bfec6">
    <textBlock id="i-0827b522c890f035">Under dessa två år har vi steg för steg genomfört den politik som lades fast i den första regeringsförklaringen. Förnyelsen av Sverige är på god väg.</textBlock>
  </contentBlock>
  <contentBlock page="0" id="i-73adbce986b86f1e">
    <textBlock id="i-c865b28e42ad0e11">Vi övertog regeringsansvaret i en tid när ekonomin befann sig i en brant utförsbacke. Under det gångna året medförde den europeiska finansiella oron att situationen i många avseenden blev än mer besvärlig. I likhet med ett stort antal andra europeiska länder har Sverige i dag en rörlig växelkurs.</textBlock>
  </contentBlock>
  <contentBlock page="0" id="i-d8afc93891b3f392">
    <textBlock id="i-58f6823c0bbc56d2">Trots detta finns det nu skäl att tala om ljuspunkter i ekonomin. Men just därför och just nu ställs alldeles speciella krav på styrkan och uthålligheten i vår politik.</textBlock>
  </contentBlock>
  <contentBlock page="0" id="i-7d1fb33e02453390">
    <textBlock id="i-646f64210bf2b2ae">De politiska beslut som kommer att krävas under de närmaste åren kommer ofta att vara svåra och långtifrån alltid att vara populära. Icke desto mindre kommer de att vara absolut nödvändiga.</textBlock>
    <textBlock id="i-01b5988aa9840020">Det gäller främst arbetet med att sanera statsfinanserna.</textBlock>
  </contentBlock>
  <contentBlock page="0" id="i-577e8b767b3624c1">
    <textBlock id="i-05602edf9e9cd3b0">Regeringen kommer inte att vika från sitt ansvar.</textBlock>
    <textBlock id="i-c78453d837ea5fe5">Men vi hoppas att det skall vara möjligt att uppnå ett så brett samförstånd som möjligt kring de åtgärder som de allra flesta av oss innerst inne vet är nödvändiga. Kortsiktig popularitetsjakt får aldrig ersätta långsiktigt ansvarstagande.</textBlock>
  </contentBlock>
  <contentBlock page="0" id="i-b1049403a5549b23">
    <textBlock id="i-2b1eb1b78c554e92">Strävan efter samförstånd måste gälla alla områden. Men av speciell vikt är vad vi gemensamt kan uppnå i förhandlingarna med den Europeiska</textBlock>
    <textBlock id="i-63ef04755a8bd3e4">Gemenskapen, när det gäller att bygga ett tryggare och bättre pensionssystem och i fråga om de viktiga författningsfrågor som jag nyss nämnt.</textBlock>
  </contentBlock>
  <contentBlock page="0" id="i-e7ede6d0c4a11edc">
    <textBlock id="i-d08ce014b2578747">Problemen dominerar förvisso dagen. Men bortom dessa anar vi redan ett Sverige bättre än det vi lämnat bakom oss.</textBlock>
  </contentBlock>
  <contentBlock page="0" id="i-c0c9f5c1404ec9fa">
    <textBlock id="i-66375ae0e921f765">Med större utrymme för individers och familjers eget ansvarstagande. Med större möjligheter till arbete, sparande och företagande. Med en dynamik och vilja till förändring som ger oss styrka och stolthet i det nya Europa som vi är en del av.</textBlock>
  </contentBlock>
  <contentBlock page="0" id="i-663e503bc5078ac1">
    <textBlock id="i-1acc446e1d7a9bcb">Regeringens politik har utformats med sikte på</textBlock>
    <textBlock id="i-84ecea4b5c66dc97">1990-talet i dess helhet. På viktiga områden ser vi redan hur den börjar att ge resultat.</textBlock>
  </contentBlock>
  <contentBlock page="0" id="i-11026be70e226c8e">
    <textBlock id="i-a7c960dbb9d0ebe5">Men än återstår mycket. Gemensamt kommer vi att söka väljarnas stöd i nästa års val för att fortsätta och fullfölja den politik för förändring och förnyelse som vi nu inlett.</textBlock>
  </contentBlock>
  <contentBlock page="0" id="i-83e1c51d17fdbda3">
    <textBlock id="i-9908f352ea572410">3 § Sammanträdet avslutades kl. 14.50.</textBlock>
  </contentBlock>
  <contentBlock page="0" id="i-a1aff5af3bbfd974"/>
  <contentBlock page="0" id="i-b0d60ac8dcd036e8">
    <textBlock id="i-c90d81da9a42eefc">pm2 &gt; f300 &gt; c28,1,8,10 &gt; Bilaga till</textBlock>
  </contentBlock>
  <contentBlock page="0" id="i-06aeba5a252adb64">
    <textBlock id="i-d0b8801be693d14e">Riksdagens protokoll</textBlock>
  </contentBlock>
  <contentBlock page="0" id="i-c26c8d5e9d0f0d57">
    <textBlock id="i-6907ce2fd7fb046a">1993/94:2</textBlock>
  </contentBlock>
  <contentBlock page="0" id="i-1691b0c7750225a1">
    <textBlock id="i-f1d675b1e08c6ef5">Program för öppnandet av riksmötet 1993/94 tisdagen den 5 oktober 1993 kl. 14.00</textBlock>
  </contentBlock>
  <contentBlock page="0" id="i-e9e39fccd4bdebd8">
    <textBlock id="i-ddec6a77ef4b840e">Musik under samlingen</textBlock>
  </contentBlock>
  <contentBlock page="0" id="i-2b6a2a241bbcb703">
    <textBlock id="i-ea5475c13ff61be2">Linnékvintetten och Mikaeli kammarkör framför</textBlock>
  </contentBlock>
  <contentBlock page="0" id="i-b75ea155e697ed79">
    <textBlock id="i-d972f0b7256be01f">p12,12 &gt; ur Liten svit för brass: Marsch -- Waltz -- Allegretto</textBlock>
  </contentBlock>
  <contentBlock page="0" id="i-2be12b6650e3db77">
    <textBlock id="i-79a99aca5a395285">Musik: Bernhard Crusell</textBlock>
  </contentBlock>
  <contentBlock page="0" id="i-1d3489b7a154fa74">
    <textBlock id="i-755cf27f604a6974">ur Sex visor i folkton</textBlock>
  </contentBlock>
  <contentBlock page="0" id="i-f8c14f4aca06fd4e">
    <textBlock id="i-11f7eebd55434fa9">Musik: August Söderman</textBlock>
  </contentBlock>
  <contentBlock page="0" id="i-bd24f7552f9f8bc2">
    <textBlock id="i-820b0f761c8e4959">--------------------</textBlock>
  </contentBlock>
  <contentBlock page="0" id="i-20fb2a77ca9f24b9">
    <textBlock id="i-9984623bbfa1b4eb">p12,12 &gt; FANFAR</textBlock>
  </contentBlock>
  <contentBlock page="0" id="i-e662fe52b875510a">
    <textBlock id="i-7796fd54932cf35c">KUNGSSÅNGEN</textBlock>
  </contentBlock>
  <contentBlock page="0" id="i-96bdad93810e71cb">
    <textBlock id="i-cc27a3736de77bd3">Mikaeli kammarkör framför</textBlock>
  </contentBlock>
  <contentBlock page="0" id="i-290b393e34b361f5">
    <textBlock id="i-bf53be04894c5692">Sverige</textBlock>
  </contentBlock>
  <contentBlock page="0" id="i-f0e8ac1cf07057a2">
    <textBlock id="i-b9a8251051b4cd8e">Text: Verner von Heidenstam</textBlock>
  </contentBlock>
  <contentBlock page="0" id="i-8cb0a5fcf09863f8">
    <textBlock id="i-7173ea5271fdbe87">Musik: Wilhelm Stenhammar</textBlock>
  </contentBlock>
  <contentBlock page="0" id="i-c520dc60b1a09480">
    <textBlock id="i-e10d24f24a37aa24">TALMANNEN</textBlock>
  </contentBlock>
  <contentBlock page="0" id="i-f91c1c7019509f2a">
    <textBlock id="i-e8bc01d94e26b51a">HANS MAJESTÄT KONUNGEN</textBlock>
  </contentBlock>
  <contentBlock page="0" id="i-8373a1669cf63a4f">
    <textBlock id="i-ccce9c4e5072e7f7">FANFAR</textBlock>
  </contentBlock>
  <contentBlock page="0" id="i-b483f939ee074288">
    <textBlock id="i-9618d6b7cb92cde8">Mikaeli kammarkör framför</textBlock>
  </contentBlock>
  <contentBlock page="0" id="i-aa32bcef301e502a">
    <textBlock id="i-52cf9571de49b195">ur Tre citat för blandad kör</textBlock>
  </contentBlock>
  <contentBlock page="0" id="i-308f698007fb97e1">
    <textBlock id="i-531092a2fa8291e2">Nr 2 . . . kär blir stunden dig då</textBlock>
  </contentBlock>
  <contentBlock page="0" id="i-fe56e5e2970a7b3c">
    <textBlock id="i-25355e5a603d054a">Text: Horatius</textBlock>
  </contentBlock>
  <contentBlock page="0" id="i-407f62704be7c61f">
    <textBlock id="i-fe0c470e4a75acc2">Nr 1 Ingen fågel flyger för högt</textBlock>
  </contentBlock>
  <contentBlock page="0" id="i-753ee05d8e3b314a">
    <textBlock id="i-5ec79756298ed9cd">Text: William Blake</textBlock>
  </contentBlock>
  <contentBlock page="0" id="i-121f87d210bbddfc">
    <textBlock id="i-2ceedec8704cef4e">Musik: Lars-Erik Larsson</textBlock>
  </contentBlock>
  <contentBlock page="0" id="i-0a02db46fe17b9c5">
    <textBlock id="i-9e7c513598cd1eec">STATSMINISTERN</textBlock>
  </contentBlock>
  <contentBlock page="0" id="i-21ead3be0ad76f46">
    <textBlock id="i-9720538a9f41f620">Mikaeli kammarkör framför</textBlock>
  </contentBlock>
  <contentBlock page="0" id="i-3b0e93d64275d9c5">
    <textBlock id="i-b9d954b352db0d7f">Brusala</textBlock>
  </contentBlock>
  <contentBlock page="0" id="i-82f4e203145e268f">
    <textBlock id="i-b919bfb186853762">Text: Erik Axel Karlfeldt</textBlock>
  </contentBlock>
  <contentBlock page="0" id="i-67623510a32830f8">
    <textBlock id="i-849533ab569b14b9">Musik: Knut Håkansson</textBlock>
  </contentBlock>
  <contentBlock page="0" id="i-cea9e582b8b2d42a">
    <textBlock id="i-876c4b4b28cadaa6">NATIONALSÅNGEN</textBlock>
  </contentBlock>
  <contentBlock page="0" id="i-e2781d396680449c">
    <textBlock id="i-f13d08e9e6af39bd">--------------------</textBlock>
  </contentBlock>
  <contentBlock page="0" id="i-2127cc84cf787d28">
    <textBlock id="i-ea267b0adb9032b3">Linnékvintetten framför</textBlock>
  </contentBlock>
  <contentBlock page="0" id="i-c2a68cd3563261cc">
    <textBlock id="i-bc9fb3e2c0884b39">GRANDE MARCHE</textBlock>
  </contentBlock>
  <contentBlock page="0" id="i-fc956e2b3d00ae33">
    <textBlock id="i-85c00d41a94f877e">Musik: Charles Voss</textBlock>
  </contentBlock>
  <contentBlock page="0" id="i-6da250f3269b4300">
    <textBlock id="i-a6d725cc2f5105ea">h1 &gt; </textBlock>
  </contentBlock>
  <contentBlock page="0" id="i-e836aa71cd75b027">
    <textBlock id="i-73d6bc6b6aa1b0fb">p8,9 &gt; MEDVERKANDE</textBlock>
  </contentBlock>
  <contentBlock page="0" id="i-816e2583470ff360">
    <textBlock id="i-d9965ed97e3fd80e">Fanfartrumpetare Mikael Nilsson, Göran Lundberg, Stig Persson</textBlock>
  </contentBlock>
  <contentBlock page="0" id="i-8d10f39335a97928">
    <textBlock id="i-521f24056a58890b">och Martin Lundberg</textBlock>
  </contentBlock>
  <contentBlock page="0" id="i-99c168b2e4a14fb3">
    <textBlock id="i-300ebd7d903978a4">Linnékvintetten</textBlock>
  </contentBlock>
  <contentBlock page="0" id="i-94294a9a879d3309">
    <textBlock id="i-5c206e228ac7fb89">Mikaeli kammarkör</textBlock>
  </contentBlock>
  <contentBlock page="0" id="i-b3b2628e1d0b1063">
    <textBlock id="i-1b018cc96f1e1281">Arméns musikpluton konserterar före riksmötets öppnande.</textBlock>
  </contentBlock>
  <contentBlock page="0" id="i-2af947cad06ce1fc">
    <textBlock id="i-558b3680bdbe36db">I trapphallen medverkar Mariakören från Västerås domkyrka och</textBlock>
  </contentBlock>
  <contentBlock page="0" id="i-578e93bcbca0566c">
    <textBlock id="i-635757e714728c41">Leksands spelmanslag.</textBlock>
  </contentBlock>
  <contentBlock page="0" id="i-7e6b482c1959b87c">
    <textBlock id="i-72c7e543265bc7e7">Folkdansgillet Kedjan paraderar med Sveriges landskapsfanor.</textBlock>
  </contentBlock>
</protocol>
