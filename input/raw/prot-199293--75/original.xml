<protocol id="prot-199293--75">
  <contentBlock page="0" id="i-f6440c6b3a6a0a77">
    <textBlock id="i-c08499072ac03362">1 §  Anmälan om kompletteringsval till försvarsutskottet och bostadsutskottet</textBlock>
  </contentBlock>
  <contentBlock page="0" id="i-ccb98c12c6d52d45">
    <textBlock id="i-9bd69472c62f9b4c">Talmannen meddelande att socialdemokratiska riksdagsgruppen anmält Bengt Lindqvist (s) som suppleant i försvarsutskottet och bostadsutskottet under Barbro Evermo Palmerlunds ledighet.</textBlock>
  </contentBlock>
  <contentBlock page="0" id="i-ffd1404ddb19e23c">
    <textBlock id="i-c45b1921de942f74">Talmannen förklarade vald till</textBlock>
  </contentBlock>
  <contentBlock page="0" id="i-f2ad552bc1c1bfcf">
    <textBlock id="i-d602c5d9a6658f3c">suppleant i försvarsutskottet</textBlock>
  </contentBlock>
  <contentBlock page="0" id="i-85447fc75643c4f0">
    <textBlock id="i-0f06a8e0042e1239">Bengt Lindqvist (s)</textBlock>
  </contentBlock>
  <contentBlock page="0" id="i-92c9d899d469661c">
    <textBlock id="i-a85ffd72f0a4403c">suppleant i bostadsutskottet</textBlock>
  </contentBlock>
  <contentBlock page="0" id="i-51cfd92f68822966">
    <textBlock id="i-c0551ac6d1ccb200">Bengt Lindqvist (s)</textBlock>
  </contentBlock>
  <contentBlock page="0" id="i-5346c84c5d3a3af3">
    <textBlock id="i-3a98f701c2f8ab54">2 §  Justering av protokoll</textBlock>
  </contentBlock>
  <contentBlock page="0" id="i-0d38481c414d1365">
    <textBlock id="i-39089697847a1c64">Justerades protokollen för den 8 och 9 mars.</textBlock>
  </contentBlock>
  <contentBlock page="0" id="i-a23839e4c0ad474f">
    <textBlock id="i-a279a3177fb26a29">3 §  Hänvisning av ärenden till utskott</textBlock>
  </contentBlock>
  <contentBlock page="0" id="i-4ce37e04243cb2c0">
    <textBlock id="i-058b13bdb7f9010b">Föredrogs och hänvisades</textBlock>
  </contentBlock>
  <contentBlock page="0" id="i-ded1aef997c86530">
    <textBlock id="i-e12370321e54d037">Proposition</textBlock>
  </contentBlock>
  <contentBlock page="0" id="i-1a8d75317cf6ed53">
    <textBlock id="i-f395d5f6ade08e4d">1992/93:179 till jordbruksutskottet</textBlock>
  </contentBlock>
  <contentBlock page="0" id="i-c23a1b32db9c33e8">
    <textBlock id="i-216edf1b6a89f5a9">Skrivelse</textBlock>
  </contentBlock>
  <contentBlock page="0" id="i-26630e0bec324e5a">
    <textBlock id="i-4d840bbd8fb8476b">1992/93:240 till konstitutionsutskottet</textBlock>
  </contentBlock>
  <contentBlock page="0" id="i-b168f19baca7714f">
    <textBlock id="i-54c3374343d8623b">Motionerna</textBlock>
  </contentBlock>
  <contentBlock page="0" id="i-6d40af3000de5b7a">
    <textBlock id="i-404a07f865d8e0d4">1992/93:Ub34--Ub90 till utbildningsutskottet</textBlock>
  </contentBlock>
  <contentBlock page="0" id="i-4896d8766a358642">
    <textBlock id="i-9106353aa601d796">1992/93:K26 och K27 till konstitutionsutskottet</textBlock>
  </contentBlock>
  <contentBlock page="0" id="i-274d653041de11fa">
    <textBlock id="i-a8c5679507c03342">4 §  Förnyad bordläggning</textBlock>
  </contentBlock>
  <contentBlock page="0" id="i-7f4a4f3a9c1b2663">
    <textBlock id="i-41a4d150d6cec1f8">Föredrogs men bordlades åter</textBlock>
  </contentBlock>
  <contentBlock page="0" id="i-853e2706ade0cade">
    <textBlock id="i-8b3a670b3fcca364">Konstitutionsutskottets betänkande 1992/93:KU21</textBlock>
  </contentBlock>
  <contentBlock page="0" id="i-9d0e125990e89856">
    <textBlock id="i-89497000772f095a">Skatteutskottets betänkande 1992/93:SkU24</textBlock>
  </contentBlock>
  <contentBlock page="0" id="i-7aa8ae259140a738">
    <textBlock id="i-67242b582580c3a0">Kulturutskottets betänkanden 1992/93:KrU9--</textBlock>
    <textBlock id="i-f5847b7b22d40612">KrU13 och KrU16</textBlock>
  </contentBlock>
  <contentBlock page="0" id="i-401b60af105bea2f">
    <textBlock id="i-5ec864be5715991e">Utbildningsutskottets betänkanden 1992/93:UbU7,</textBlock>
    <textBlock id="i-40a986b925df8e7a">UbU9 och UbU10</textBlock>
  </contentBlock>
  <contentBlock page="0" id="i-2436047528f8eb68">
    <textBlock id="i-4f3b4ae762777221">5 §  Bordläggning</textBlock>
  </contentBlock>
  <contentBlock page="0" id="i-2afdc3dd9021ccc7">
    <textBlock id="i-f86fd4343585b914">Anmäldes och bordlades</textBlock>
  </contentBlock>
  <contentBlock page="0" id="i-717057abe0531e6e">
    <textBlock id="i-4a73889d1a4b0048">Finansutskottets betänkande</textBlock>
  </contentBlock>
  <contentBlock page="0" id="i-f306ba532735ad91">
    <textBlock id="i-f060f1dcdb2a155a">1992/93:FiU20 Den ekonomiska politiken och budgetregleringen m.m. (förnyad behandling)</textBlock>
  </contentBlock>
  <contentBlock page="0" id="i-6f9ff28d5f38da46">
    <textBlock id="i-c988a94bd438102e">6 §  Anmälan om interpellationer</textBlock>
  </contentBlock>
  <contentBlock page="0" id="i-42b09b5557a5ff5f">
    <textBlock id="i-90a68d2b60df1439">Anmäldes att följande interpellationer framställts</textBlock>
  </contentBlock>
  <contentBlock page="0" id="i-33fef4f7972b3940">
    <textBlock id="i-5e860e9d09d53607">den 12 mars</textBlock>
  </contentBlock>
  <contentBlock page="0" id="i-f1cb040f1e3abbc0">
    <textBlock id="i-013299d787477ec9">1992/93:102 av Gudrun Schyman (v) till statsrådet</textBlock>
    <textBlock id="i-fded3423a47e2bb1">Ulf Dinkelspiel om informationen om EG:</textBlock>
  </contentBlock>
  <contentBlock page="0" id="i-246c9f4760cf96d3">
    <textBlock id="i-897c3ebc1d7a7980">Kritiken mot samhällets informaiton om EES och</textBlock>
    <textBlock id="i-8c9772673c6c4f12">EG/EU har under senare tid varit omfattande.</textBlock>
    <textBlock id="i-98b9e76da1784108">Informationen har ofta ett ''ja-vänligt'' filter och resursernas fördelning favoriserar ja-sidan.</textBlock>
  </contentBlock>
  <contentBlock page="0" id="i-c9c436a858419a12">
    <textBlock id="i-872c02274026b1c3">Utöver de statliga medlens användning är det väl känt att näringslivet sponsrar stiftelsen Ja till</textBlock>
    <textBlock id="i-c6f823b5af7fca1b">Europa med betydande belopp. Så gott som dagligen kan vi se annonser från denna organisation i dagspressen.</textBlock>
  </contentBlock>
  <contentBlock page="0" id="i-18d9080bf22c7ae0">
    <textBlock id="i-a763d592ab63aaa2">SAF inbjuder lärare i samhällskunskap till studieresor i Bryssel. Lärarna eller skolorna behöver endast betala en mindre del (900:- kr) av de faktiska kostnaderna. Resten betalar SAF.</textBlock>
    <textBlock id="i-3ae18e261e790ee4">Syftet med desa propagandaresor torde vara att åstadkomma en påverkan i undervisningen för att gymnasieelever skall rösta ''ja'' i den kommande folkomröstningen.</textBlock>
  </contentBlock>
  <contentBlock page="0" id="i-ed9b1c127927426e">
    <textBlock id="i-2a2078c50e173214">Nej-sidan, som faktiskt representerar en betydande del av folket, har däremot inga starka penningintressen bakom sig. Denna sida får i övervägande del helt lita till egna resurser i form av medlemsavgifter och gåvor från enskilda.</textBlock>
  </contentBlock>
  <contentBlock page="0" id="i-af55b05be1def044">
    <textBlock id="i-685c49d11a8e29db">Riksdagen har anslagit 50 miljoner kronor till EG-</textBlock>
    <textBlock id="i-c5da5fe053e50ba8">information. Cirka hälften av dessa går till departementens egen information och resten till studieförbunden, som i en del fall har en</textBlock>
    <textBlock id="i-3f107fc309a08f71">''dubbelsidig'' information men där kanske trots allt ja-inställningen är den som mest lyser igenom.</textBlock>
    <textBlock id="i-30a29b1c10805e2f">Organisationen Nej till EG har bara tilldelats</textBlock>
    <textBlock id="i-28321c7c12a45d96">150 000 kronor för att framställa en broschyr.</textBlock>
  </contentBlock>
  <contentBlock page="0" id="i-bc14cbc46f95f2c6">
    <textBlock id="i-4641265a26340ad3">Utrikesdepartementet har också inrättat ett särskilt sekretariat, sekretariatet för Europainformation, som får använda hälften av riksdagens anslagna informationsmedel. Detta sekretariat tycks mest vara en propagandaavdelning för ja-sidan.</textBlock>
    <textBlock id="i-76fe26566777173d">''Europainformation -- -- -- arbetar med bred saklig och allsidig information utifrån en neutral utgångspunkt -- -- --'' heter det i en broschyr som nu sprids till samtliga hushåll i landet.</textBlock>
  </contentBlock>
  <contentBlock page="0" id="i-f5ddf6cf0c6b2cae">
    <textBlock id="i-7048ad878f4e9573">Men redan denna broschyr är emellertid en partsinlaga med missvisande information och flera sakfel. Några exempel:</textBlock>
  </contentBlock>
  <contentBlock page="0" id="i-438fad2c7413336f">
    <textBlock id="i-77aa10da7bd071f1">1.  Broschyren påstår att målet med EG/EU är en union med självständiga stater. Men faktum är att unionen innebär en kraftig urholkning av den nationella självständigheten. Dess beslut kommer att gälla även i de fall de skulle strida mot svenska grundlagar eller andra lagar.</textBlock>
  </contentBlock>
  <contentBlock page="0" id="i-95429b850815e491">
    <textBlock id="i-d85d6aa24c34b1e7">2.  Det sägs i broschyren inget om bristen på insyn i lagstiftningsprocessen inom EG-systemet. Detta är med tanke på den intensiva debatten om EG:s avsaknad av offentlighetsprincip och meddelarskydd ytterst anmärkningsvärt.</textBlock>
  </contentBlock>
  <contentBlock page="0" id="i-f0e9f6794d70bebc">
    <textBlock id="i-c89b54ba09ee21c9">3.  Regionalpolitiken berörs inte av EES hävdas det. Detta är fel i sak. EES-avtalet innehåller samma regler som Romfördraget vad avser statsstöd och dess efterlevnad skall kontrolleras av</textBlock>
    <textBlock id="i-99c9fa9aeb379e8e">EES:s kontrollorgan ESA.</textBlock>
  </contentBlock>
  <contentBlock page="0" id="i-7e3bc2a1ee0740bf">
    <textBlock id="i-416e08bd5fa5ad33">UD självt har för övrigt i en annan skrift i Fakta</textBlock>
    <textBlock id="i-d8497e97598a6b87">Europa-serien hävdat att regionalpolitiken berörs av EES.</textBlock>
  </contentBlock>
  <contentBlock page="0" id="i-f90523bce12b0040">
    <textBlock id="i-93b27c2d0e3658db">4.  Helt riktigt redogör skriften för att ett domstolsförfarande kan upphäva det svenska</textBlock>
    <textBlock id="i-939560e0a5bc6f05">Systembolagets monopol. På ett annat ställe hävdas att frågan om alkohol inte berörs av EES-avtalet.</textBlock>
  </contentBlock>
  <contentBlock page="0" id="i-f8aa854cd382f574">
    <textBlock id="i-af862c341b5d0126">5.  Det hävdas att Sverige kan fortsätta med strängare regler för asbest. Detta är felaktigt.</textBlock>
    <textBlock id="i-6ba4cb871462803c">Asbestundantaget är en övergångsregel och medger inte en skärpning av nu gällande regler.</textBlock>
  </contentBlock>
  <contentBlock page="0" id="i-538dd7ef9612b0a7">
    <textBlock id="i-ea3e18031d238f02">I Västerbottens folkblad av den 5 mars i år hävdar</textBlock>
    <textBlock id="i-4cd0e2ab6731b011">Centrum för EG-rätt vid Umeå universitet att det finns fog för kritik av den nämnda broschyren.</textBlock>
  </contentBlock>
  <contentBlock page="0" id="i-3c6ec2b508e20dc3">
    <textBlock id="i-0ad3d235a91b2cab">Det finns alltså underlag för påståendet att UD:s information kan uppfattas som partisk och som en del i ja-sidans samlade propagandaresurser. Detta bidrar till att ge ja-sidan ett övertag inför folkomröstningen.</textBlock>
  </contentBlock>
  <contentBlock page="0" id="i-30ede93ad0ac244c">
    <textBlock id="i-37520aa31cfef8b2">För att få en mer allsidig information borde en panel där både ja- och nej-sidan finns företrädda inrättas och ett statligt informationsmaterial framställas där båda sidorna får komma till tals.</textBlock>
    <textBlock id="i-a7814ec246927434">Detta skulle innebära en i verkligheten allsidig statlig information.</textBlock>
  </contentBlock>
  <contentBlock page="0" id="i-0b1bc5edc375b80b">
    <textBlock id="i-11a0e6f6b19500ba">Med hänvisning till det anförda vill jag ställa följande frågor till utrikeshandelsministern:</textBlock>
  </contentBlock>
  <contentBlock page="0" id="i-a3ea7adb683d9987">
    <textBlock id="i-a4290d6b215b0321">1.  Avser regeringen att ta initiativ för en allsidig statlig information inför folkomröstningen?</textBlock>
  </contentBlock>
  <contentBlock page="0" id="i-aa7e8eb0155252ff">
    <textBlock id="i-36055d4b3d1684d9">2.  Avser regeringen att lägga förslag som innebär att en rimlig andel av de statliga informationsmedlen fördelas till organisationer som företräder nej-sidan?</textBlock>
  </contentBlock>
  <contentBlock page="0" id="i-c0e340b20a0e2829">
    <textBlock id="i-723d5d1b7f444fdf">3.  När kommer samhällsstödet till ja- resp. nejsidan inför folkomröstningen att fördelas?</textBlock>
  </contentBlock>
  <contentBlock page="0" id="i-ca2fff7b5ec4fc72">
    <textBlock id="i-2c23d04830fd7387">1992/93:103 av Ingrid Näslund (kds) till kulturministern om regeringens flyktingpolitik:</textBlock>
  </contentBlock>
  <contentBlock page="0" id="i-70d073211c99507b">
    <textBlock id="i-217274a478ebc063">Frivilliga organisationer och människor som sedan länge arbetar för att underlätta omhändertagandet av flyktingar uttrycker allt tydligare sina känslor av besvikelse och maktlöshet i flyktingpolitiken.</textBlock>
  </contentBlock>
  <contentBlock page="0" id="i-ff01a39b76140c10">
    <textBlock id="i-b01714ffc3f52586">Ibland får man intrycket att allt fler flyktingar får uppehållstillstånd i Sverige. Sanningen är den att</textBlock>
    <textBlock id="i-ac9c342694271e74">12 800 gavs uppehållstillstånd under 1992, vilket innebär en minskning med 5 900 i jämförelse med</textBlock>
    <textBlock id="i-f567dab3d7631623">1991. Närmare 19 000 fick avslag under 1992.</textBlock>
  </contentBlock>
  <contentBlock page="0" id="i-6d24f21c3a02e4ed">
    <textBlock id="i-5358e9a7c5e0db32">Det tycks vara allt svårare att få tillstånd att stanna av humanitära skäl. Även familjer med barn, som går i svensk skola och som varit här i två år utvisas, utan tanke på de stora omställningssvårigheter barnen, som tidigare flytt från svåra förhållanden, åter utsätts för.</textBlock>
  </contentBlock>
  <contentBlock page="0" id="i-2669c4a3759580c9">
    <textBlock id="i-122ac5f7ed023af9">Människor utvisas trots att de befinner sig i mycket dåligt skick både fysiskt och psykiskt. En del hämtas bokstavligen direkt från sjukhussängen av polisen och sätts på första planet till hemlandet. En del asylsökande, som skickats tillbaka, hamnar vid återkomsten till sitt land omedelbart i fängelse.</textBlock>
  </contentBlock>
  <contentBlock page="0" id="i-99be9e55635ded1c">
    <textBlock id="i-00e0776650e01bbc">Även familjer eller ensamma mödrar med mycket svårt sjuka och handikappade barn utvisas utan pardon till mycket osäkra förhållanden.</textBlock>
  </contentBlock>
  <contentBlock page="0" id="i-3b8f8092dcf2201b">
    <textBlock id="i-73779268d7ca1233">Sverige hör till de länder som ivrigt arbetade för att barnkonventionen skulle bli verklighet. Nu anser sig Utlänningsnämnden inte ha någon förpliktelse att iaktta reglerna i konventionen när det gäller flyktingbarn. Detta strider mot den människosyn, som tillerkänner varje människa samma värde och mot solidariteten med de minsta och svagaste.</textBlock>
  </contentBlock>
  <contentBlock page="0" id="i-9ec1699619f05802">
    <textBlock id="i-872c21aaa90fa550">Det finns exempel på statslösa libaneser, som avhysts från förläggningar, trots att de inte kunde avvisas till Libanon, eftersom detta land vägrar att ta emot dem, om de saknar inresehandlingar.</textBlock>
  </contentBlock>
  <contentBlock page="0" id="i-e5a80d08dcead15e">
    <textBlock id="i-05a5cad1e8dcdc4f">Min fråga till kulturminister Birgit Friggebo är därför:</textBlock>
  </contentBlock>
  <contentBlock page="0" id="i-6b3260e089c2e14a">
    <textBlock id="i-1dabfc2a2bd8a773">1.  Har reglerna eller tolkningen av reglerna för att få uppehållstillstånd av humanitära skäl ändrats i något avseende, eftersom färre får uppehållstillstånd, trots en starkt ökad tillströmning av flyktingar?</textBlock>
  </contentBlock>
  <contentBlock page="0" id="i-21d6d2859cb92703">
    <textBlock id="i-c7a967e1fd026895">2.  Avser statsrådet att vidta åtgärder så att barnkonventionens regler kommer att tillämpas beträffande flyktingbarn?</textBlock>
  </contentBlock>
  <contentBlock page="0" id="i-653244d992bc9a98">
    <textBlock id="i-5bc3d9a910a6895c">7 §  Kammaren åtskildes kl. 15.02.</textBlock>
  </contentBlock>
  <contentBlock page="0" id="i-6deae8ea4068df0f">
    <textBlock id="i-4b595521d3c15152">Förhandlingarna leddes av talmannen.</textBlock>
  </contentBlock>
</protocol>
