<protocol id="prot-201213--1">
  <contentBlock page="0" id="i-526d0541dfaa15ac">
    <textBlock id="i-031b9a0c2b0a37d9">﻿</textBlock>
    <textBlock id="i-bd7eaf9ecd9c2d63">Riksdagens protokoll</textBlock>
    <textBlock id="i-9cd8ad552f89ce8b">2012/13:1</textBlock>
    <textBlock id="i-e2956fe93d3150e7">Tisdagen den 18 september</textBlock>
    <textBlock id="i-d92ffa28a81db4a2">Kl. 11:00 - 11:43</textBlock>
    <textBlock id="i-fbb511276ce5ffc9">1 § Parentation</textBlock>
    <textBlock id="i-3f4c62dac8690ea3">Anf. 1 TALMANNEN:</textBlock>
    <textBlock id="i-df2effd2ace715b1">Ärade riksdagsledamöter! Jag vill hälsa er välkomna till dagen då det nya riksdagsåret formellt börjar. Men i år är det annorlunda då denna dag har ett starkt drag av sorg över sig.</textBlock>
    <textBlock id="i-359dd835048cb320">I mitten av augusti nåddes vi av två tragiska besked att ledamöterna Johnny Munkhammar och Carina Moberg hade avlidit, båda efter en tids sjukdom. Några veckor senare fick vi ytterligare ett dödsbud att ledamoten William Petzäll hade gått bort.</textBlock>
    <textBlock id="i-84a20db46e971c12">I dag står deras platser i kammaren tomma och påminner oss om att tre människor har ryckts bort alldeles för tidigt. Vi är många här i dag som känner sorg och saknad över att plötsligt ha förlorat tre kamrater och kolleger.</textBlock>
    <textBlock id="i-15f82faacafd1e74">Ärade ledamöter! Den 13 augusti fick vi veta att Johnny Munkhammar hade lämnat oss. Våra tankar går i denna stund till Johnnys anhöriga och närmaste, hans hustru Linda och deras två mycket små döttrar.</textBlock>
    <textBlock id="i-ca94b25aaa7db597">Johnny Munkhammar föddes den 24 september 1974 och var hemmahörande i Österskär. Han utbildade sig till statsvetare och nationalekonom vid Uppsala universitet och verkade länge som debattör, författare och opinionsbildare innan han 2008 blev medlem i Moderaterna och kom in i riksdagen 2010.</textBlock>
    <textBlock id="i-f0698183f8f67638">Under nuvarande mandatperiod var Johnny suppleant och verksam i skatteutskottet där han för Moderaternas del ansvarade för frågor som rörde europeiska skattefrågor och sociala skattereformer såsom nystartszoner. Han var även ordförande för skatteutskottets utvärderingsgrupp.</textBlock>
    <textBlock id="i-76dafc693c786940">Johnnys engagemang för att förändra Sverige började tidigt. Att han var en varm anhängare av frihetliga idéer gjorde honom, redan innan han blev riksdagsledamot, till en väl etablerad debattör och författare. Få som följt svensk politisk debatt under 2000-talet har kunnat undgå att lägga märke till Johnny.</textBlock>
    <textBlock id="i-4997b89b566f33ea">Hans målsättning var att bygga ett bättre Sverige, och hans vision var att skapa ett samhälle där alla fullt ut har möjligheten att utveckla sitt liv oavsett bakgrund och härkomst. Frågor som social rörlighet, välfärd och ekonomisk frihet blev därför centrala frågor för Johnny att arbeta med.</textBlock>
    <textBlock id="i-8cc4bbd442f75784">Johnny beskrev sig själv som en principfast pragmatiker, och han ville som riksdagsledamot kombinera en stark idépolitisk övertygelse med välgrundade och konkreta reformförslag. Det var något han lyckades väl med, inte minst i utvecklingsarbetet med Moderaternas ekonomiska politik.</textBlock>
    <textBlock id="i-84993b604662d0b4">För Johnny var det internationella perspektivet alltid närvarande, och han var en stor Europavän. Öppenheten och samarbetet mellan länder var centralt för honom. Hans idéer och reformengagemang gjorde därför inte enbart avtryck i Sverige utan väckte även internationellt intresse. Under sin tid som riksdagsledamot reste han bland annat till ett flertal länder, som USA och Sydkorea, för att debattera för och inspirera till fler reformer.</textBlock>
    <textBlock id="i-08b7a92134d2c1c8">Med ett brinnande engagemang, nyfikenhet och breda sakkunskaper vann han respekt och vänner i breda läger och över partigränser. Hans debattlust var stor, och han deltog med iver i kammarens debatter, alltid övertygad om det goda argumentets betydelse och vikten av sakliga och intensiva debatter.</textBlock>
    <textBlock id="i-9c1b8e11b4edeee6">Men lika skarp som Johnny var i talarstolen, lika varm var han som människa. Han sågs ofta skratta med sina motståndare efter en tuff debatt. Skrattet och omtanken låg aldrig långt borta.</textBlock>
    <textBlock id="i-cdbdb05a58298423">Johnny var en fighter. När han fick det ödesdigra beskedet om sin sjukdom valde han att tackla det på samma sätt som han antog andra utmaningar i livet: med energi, kämpaglöd och optimism. Även under hans envisa kamp mot den svåra sjukdomen en kamp som vi andra kunde följa på Facebook höll han humöret och energin uppe. Han var verksam in i det absolut sista och en inspiration för oss alla. Även i den svåra tid när de egna krafterna avtog var han den som gav energi och kraft till sin omgivning.</textBlock>
    <textBlock id="i-e82e5078cc400eee">Ständigt aktiv. Ständigt verksam. Johnny hann med mycket under sina nästan 38 år i livet. Han var författare, pr-konsult, ledarskribent, tankesmed, företagare och riksdagsman. Titlarna, uppdraget och arbetsgivare kunde variera, men hans fokus och arbete var ändå desamma. Han var en liberal folkbildare med outtröttlig energi och ständig framtidstro.</textBlock>
    <textBlock id="i-2b045f2bddd0b7df">Johnny Munkhammar var en mycket uppskattad kollega och vän och inte minst en stolt familjefar. Han lämnar ett mycket stort tomrum efter sig.</textBlock>
    <textBlock id="i-ca7e3b4780164581">Ärade ledamöter! Våra tankar går också i denna stund till Carina Mobergs anhöriga och närmaste hennes make Johnny och deras små barn. Den 15 augusti nåddes vi av det dystra beskedet att en stark politisk kraft, en driven person som gick in för sitt demokratiska uppdrag med både mod och pliktkänsla, gått ur tiden.</textBlock>
    <textBlock id="i-b9163a2f99741e8d">Carina Moberg föddes den 17 april 1966 och var hemmahörande i Huddinge kommun. Hon utbildade sig till sjukgymnast och engagerade sig politiskt. Hon började sin politiska karriär i SSU i början av 1980-talet och kom in i riksdagen 1994. Under innevarande mandatperiod var Carina ledamot i riksdagsstyrelsen och suppleant i ledamotsrådet, skatteutskottet samt EU-nämnden. Hon var också Socialdemokraternas gruppledare under perioden 20112012.</textBlock>
    <textBlock id="i-a6469e3082c7ef4f">Carina var en mycket erfaren riksdagsledamot. Under sina 18 år i riksdagen hade hon många tunga uppdrag, till exempel som ordförande i civilutskottet och som vice ordförande i trafikutskottet.</textBlock>
    <textBlock id="i-d8aa016f3c04871e">Men det var kanske i rollen som gruppledare som vi fick se Carina blomma ut. Som gruppledare representerade hon sitt parti i samrådsfrågor kring ledningen av riksdagens arbete. I den här för riksdagen utomordentligt arbetstyngda och centrala rollen var Carina alltid aktiv och engagerad. Hon fick hantera såväl komplicerade frågor som frågor av mer praktisk art. För mig som talman är samarbetet med gruppledarna mycket betydelsefullt. Kontakterna och samarbetet med Carina i den här rollen satte jag stort värde på.</textBlock>
    <textBlock id="i-6482ee794ed1cfaa">Carina var en person som verkligen stod upp för de värden hon trodde på. Hon var rak, ärlig och kunnig. Bakom hennes ofta strikta och professionella yta bultade ett mycket stort hjärta. Det är många som har fått uppleva det. Carinas tid med oss i riksdagen blev som sagt nästan 18 år. Många av de brev som kommit in till oss visar att hon var uppskattad och omtyckt både inom sitt parti Socialdemokraterna och över partigränserna av sina kolleger här i kammaren. Ord som återkommer hela tiden är integritet och värme.</textBlock>
    <textBlock id="i-cc1e04f8b1f41068">Hon engagerade sig tidigt i bostadsfrågor och drev dem som ledamot och sedan som ordförande i civilutskottet. Hon brann för upprustningen av miljonprogrammen och arbetade med många organisationer som utvecklade områdena och stred för utbildning och arbete.</textBlock>
    <textBlock id="i-28e26bc3b795b102">Många av oss som jobbat med Carina lyfter också fram att hon aldrig tog något för givet. Hon var tacksam för varje tjänst och varje del i arbetet. Carina lade stor vikt vid att aldrig tappa kontakten med livet utanför riksdagens väggar. Hon personifierade det fina med svensk demokrati jordnära stod hon mitt i vardagen samtidigt som hon axlade rollen att fatta svåra politiska beslut.</textBlock>
    <textBlock id="i-0e6d143cc56a3d80">Vi vet också att med samma passion som hon tog sig an politiken, försvarade hon tiden med sina barn. Hon skjutsade dem till skolan varje morgon för att få träffa och tala med dem och var otroligt engagerad i deras liv och intressen.</textBlock>
    <textBlock id="i-ec1cba12f3f3d206">Carina engagerade sig också personligen i grannars och bekantas levnadsöden och levde efter tydliga principer om medmänsklighet och solidaritet. Hon var den som stod längst på torget och delade flygblad, den som gav sig ut för att möta människor både i med- och motgång.</textBlock>
    <textBlock id="i-93d048d3dbbb2910">Vi kommer ihåg Carina som en social och ambitiös kollega, en oerhört hjälpsam person som vi nu tackar och hyllar för hennes insatser i riksdagen och samhället. När en kollega går ur tiden påminns vi alla om livets förgänglighet. Sorgen drabbar oss. Carina Moberg kunde se det goda i människor, och hon tog verkligen vara på livet det är unika och beundransvärda förmågor.</textBlock>
    <textBlock id="i-2e191d4f40bc7d17">Vi har förlorat en uppskattad kollega, en stor värme, och en respekterad och älskad vän, mamma och hustru.</textBlock>
    <textBlock id="i-3841bc4e90d9288f">Ärade riksdagsledamöter! Våra tankar går även till William Petzälls anhöriga och närmaste, hans mamma Annika och hans pappa Hans och deras närstående.</textBlock>
    <textBlock id="i-fcc6003ee0987aba">William Petzäll, en talangfull och engagerad politiker, lämnade oss plötsligt den 1 september. När en ung människa dör är sorgen oövervinnerlig.</textBlock>
    <textBlock id="i-78eac40e48a1941a">William Petzäll föddes den 26 augusti 1988 och var hemmahörande i Borås kommun. William började sin politiska bana tidigt i livet. Nyss fyllda 18 år drev han på egen hand ett kampanjarbete för att ta sitt parti Sverigedemokraterna in i kommunfullmäktige i Borås. Dag efter dag fick Boråsborna bekanta sig med den unge killen som invid de övriga partiernas valstugor på Stora torget i Borås ställde upp sitt bord med flygblad, skrifter och kaffe.</textBlock>
    <textBlock id="i-a7a4f8f1cda30fdc">År 2010 kom William in i riksdagen där han blev ersättare i flera utskott.</textBlock>
    <textBlock id="i-0d2daab0624dd8ae">William var en politisk naturbegåvning, en person med stark karisma och politisk vilja. Helt utan hjälp eller träning hade han en retorisk förmåga som få, och han hade en oerhört stark inre drivkraft att göra skillnad och att våga lyfta frågor som andra gärna tystar. Hans debattglädje, engagemang och verbala förmåga syntes inte minst här i kammaren.</textBlock>
    <textBlock id="i-935ad8a30d8381bd">William var ung, bara 22 år, när han kom in i riksdagen, men han tog för sig i politiken och gillade att utmana. Denna djärvhet visade han redan tidigt i livet. När han som liten grabb började i en judoklubb valde han att ta sig an den största killen i träningslokalen. När han åkte skidor var det bara de svarta backarna som gällde.</textBlock>
    <textBlock id="i-79790722812800de">I september 2011 gick William och Sverigedemokraterna skilda vägar, men han valde att stanna kvar i riksdagen. Ambitionen var att använda sin riksdagsplats som en plattform för att driva frågor kring beroendevård. I sina anföranden och under debatterna i kammaren resonerade William ofta kring den undergång och förstörelse som missbruk kan leda till. Och han gjorde det med en skoningslös skärpa. Han satte ord på vad det innebär att vara beroende och berättade om de mörka sidorna hos en missbrukare. Han återkom ofta till att han talade av egen erfarenhet, och han tog upp den totala utsatthet en missbrukare upplever.</textBlock>
    <textBlock id="i-699f026749e9e0bf">William valde att vara öppen med sitt missbruk. Det är inget lätt val för en ung riksdagsledamot som ständigt är påpassad. Det är en mörk sida som många nog helst inte vill ska nå offentlighetens ljus. Men William hade mod och integritet att spela med öppna kort. Och så här efter hans bortgång kan man konstatera att den debatt som han initierade nu har nått långt utanför riksdagens kammare.</textBlock>
    <textBlock id="i-64dc887d0f5cc611">Samtidigt som William brottades med sig själv och sitt inre var han mån om att inte göra sin omgivning besviken. Han kämpade och höll god min och uppträdde självsäkert utåt. Samtidigt som han kämpade med sig själv månade han om sina medmänniskor, inte minst sin mamma.</textBlock>
    <textBlock id="i-1fa671c89b719690">Många minns William som en kille med stort hjärta och stark inlevelse. En bra mentor och kompis som uppmuntrade både ledamöter och kanslipersonal till att se möjligheter och växa i sina roller. En person med mycket humor och som gärna bjöd på sig själv. En kille som alltid hade ett leende på läpparna och ett särskilt sinne för det roliga i livet.</textBlock>
    <textBlock id="i-7459521d69de5830">William kämpade för att bli kvitt sitt missbruk. Det var en kamp som han tyvärr inte vann. I september nåddes vi alltså av beskedet att en samhällsengagerad ung mans liv slocknat.</textBlock>
    <textBlock id="i-9c2b413af964dad6">William Petzäll brände sitt ljus i båda ändar och rycktes bort alldeles, alldeles för tidigt. Han blev bara 24 år.</textBlock>
    <textBlock id="i-70691bed76b35d5b">Vi har förlorat en politisk talang, en uppskattad vän, en djupt älskad son och ett kärt barnbarn.</textBlock>
    <textBlock id="i-af94a434b5bb6fca">Vi hedrar nu Johnny Munkhammar, Carina Moberg och William Petzäll med en tyst minut.</textBlock>
    <textBlock id="i-2e937ef11966e265">Ajournering</textBlock>
  </contentBlock>
  <contentBlock page="0" id="i-e5ea947506d37c7b">
    <textBlock id="i-ccda8c5aeaefa5d0">Kammaren beslutade kl. 11.18 på förslag av talmannen att ajournera sammanträdet till kl. 11.30.</textBlock>
    <textBlock id="i-939104f6f153de4f">Återupptagna förhandlingar</textBlock>
  </contentBlock>
  <contentBlock page="0" id="i-e189822443f5be4d">
    <textBlock id="i-73fd7b09a7d5770e">Sammanträdet återupptogs kl. 11.30.</textBlock>
    <textBlock id="i-b727c6c07489e262">Meddelande om tillgänglighet till riksdagens debatter</textBlock>
    <textBlock id="i-767e2c60828ab860">Anf. 2 TALMANNEN:</textBlock>
    <textBlock id="i-b3374494cc0eae16">Innan vi börjar med uppropet vill jag passa på att berätta om en nyhet i riksdagen.</textBlock>
    <textBlock id="i-e4341a1b763e4507">Nytt för det här riksmötet är att ni kommer att kunna följa alla riksdagens debatter direkt i era mobiler och senare under hösten pekplattor. Och det kommer självklart allmänheten också att kunna göra. Redan nu sitter kanske någon på tåget och tittar på oss via riksdagen.se i sin mobil. Det här blir ett ytterligare steg för en ökad öppenhet och tillgänglighet av riksdagens arbete och beslut.</textBlock>
    <textBlock id="i-7619fb24860e9465">2 § Ledigheter från dagens sammanträde</textBlock>
  </contentBlock>
  <contentBlock page="0" id="i-0d33417519b1959e">
    <textBlock id="i-9cfc0748c8d83dec">Talmannen anmälde att följande ledamöter beviljats ledighet från dagens sammanträde:</textBlock>
    <textBlock id="i-04305434f89fa074">Jan R Andersson (M), Leif Pagrotsky (S) och Johan Pehrson (FP).</textBlock>
    <textBlock id="i-b249803b2d5bacd2">3 § Upprop</textBlock>
  </contentBlock>
  <contentBlock page="0" id="i-d7916621f3a738bc">
    <textBlock id="i-c14bfc9138bbd6f7">Företogs upprop av kammarens ledamöter.</textBlock>
  </contentBlock>
  <contentBlock page="0" id="i-ff812333215f8a78">
    <textBlock id="i-da2ab757cf9405f2">Kammaren hade denna dag följande sammansättning:</textBlock>
  </contentBlock>
  <contentBlock page="0" id="i-5a6da6a92f009200">
    <textBlock id="i-0f8b7cd2109eaebe">4 § Avsägelser</textBlock>
  </contentBlock>
  <contentBlock page="0" id="i-50c30596a938965c">
    <textBlock id="i-51c871e229198beb">Talmannen meddelade att Liselott Hagberg (FP) anhållit om entledigande från uppdragen som ledamot av riksdagen och som tredje vice talman från och med den 1 oktober 2012.</textBlock>
  </contentBlock>
  <contentBlock page="0" id="i-84c98472c6044869">
    <textBlock id="i-12c2abbb88194924">Kammaren biföll denna anhållan.</textBlock>
  </contentBlock>
  <contentBlock page="0" id="i-9959ce3bc46840ea">
    <textBlock id="i-41def6fa51cafbc4">Talmannen meddelade att Sven-Erik Österberg (S) anhållit om entledigande från uppdraget som ledamot av riksdagen från och med den 1 oktober 2012.</textBlock>
  </contentBlock>
  <contentBlock page="0" id="i-4e7163eff3694bc3">
    <textBlock id="i-3514c139dc548246">Kammaren biföll denna anhållan.</textBlock>
    <textBlock id="i-86d8862641025211">5 § Meddelande om val av tredje vice talman</textBlock>
  </contentBlock>
  <contentBlock page="0" id="i-958ce0fe08971033">
    <textBlock id="i-86f2203722903e38">Talmannen meddelade att val av tredje vice talman skulle äga rum onsdagen den 19 september efter voteringen kl. 16.00 .</textBlock>
    <textBlock id="i-f88526a858fc4506">6 § Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock page="0" id="i-5703f65f0a53210e">
    <textBlock id="i-f5611a7e779250c1">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock id="i-7427056d25a8079d">KOM(2012) 430</textBlock>
  </contentBlock>
  <contentBlock page="0" id="i-87818a85cef56b42">
    <textBlock id="i-cb7eb67f3fecbf3b">KOM(2012) 351</textBlock>
  </contentBlock>
  <contentBlock page="0" id="i-aa5761565e83c1d0">
    <textBlock id="i-1ab1b1a2f599492f">7 § Hänvisning av ärenden till utskott</textBlock>
  </contentBlock>
  <contentBlock page="0" id="i-9ce3844ee4814fb6">
    <textBlock id="i-4293241f1c344566">Föredrogs och hänvisades</textBlock>
  </contentBlock>
  <contentBlock page="0" id="i-655fd9ae10647bf5">
    <textBlock id="i-522fa174c74b2c6f">den 8 november</textBlock>
  </contentBlock>
  <contentBlock page="0" id="i-f74656ccd1c7904f">
    <textBlock id="i-7e6da140d3f59373">8 § Förnyad bordläggning</textBlock>
  </contentBlock>
  <contentBlock page="0" id="i-57b1faf6babfd46c">
    <textBlock id="i-104b4a2d4174f147">Föredrogs och bordlades åter</textBlock>
  </contentBlock>
  <contentBlock page="0" id="i-a5c54edc085a5234">
    <textBlock id="i-49fbbb66887212a1">9 § Bordläggning</textBlock>
  </contentBlock>
  <contentBlock page="0" id="i-60b6fbb69849965e">
    <textBlock id="i-2eafecda6e5e80dc">Anmäldes och bordlades</textBlock>
  </contentBlock>
  <contentBlock page="0" id="i-1a25e42f19e76588">
    <textBlock id="i-6ae8a5860411e1e5">10 § Anmälan om frågor för skriftliga svar</textBlock>
  </contentBlock>
  <contentBlock page="0" id="i-b9ebb325a64fdb3e">
    <textBlock id="i-3c70734c95403e61">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-9961577a97a9f50d">
    <textBlock id="i-09c0acd55110dd7a">den 14 september</textBlock>
  </contentBlock>
  <contentBlock page="0" id="i-7fc3f575d329c074">
    <textBlock id="i-26575cf4bcf8f971">Anders Karlsson</textBlock>
  </contentBlock>
  <contentBlock page="0" id="i-2f8a88db6e4a7c09">
    <textBlock id="i-ead60ece7610d76d">Peter Hultqvist</textBlock>
  </contentBlock>
  <contentBlock page="0" id="i-8945b32e181965c8">
    <textBlock id="i-0a6b504394dd3c3c">den 17 september</textBlock>
  </contentBlock>
  <contentBlock page="0" id="i-8a768253632fc103">
    <textBlock id="i-aedaac1936eb9b84">Christina Höj Larsen</textBlock>
  </contentBlock>
  <contentBlock page="0" id="i-473acc39032c97e0">
    <textBlock id="i-877630af1e79aea5">Frågorna 2011/12:770 och 771 redovisas i bilaga som fogats till detta protokoll.</textBlock>
    <textBlock id="i-96630255cdb7a8f1">Fråga 2011/12:772 redovisas i bilaga som fogats till riksdagens snabbprotokoll tisdagen den 2 oktober.</textBlock>
    <textBlock id="i-f7dc37cf6d2786b5">11 § Anmälan om skriftliga svar på frågor</textBlock>
  </contentBlock>
  <contentBlock page="0" id="i-07a6b4dc48c5f8d6">
    <textBlock id="i-351a62b1cbde07e3">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-3850f29d0452339b">
    <textBlock id="i-d2d4fc8ca6d3ceb9">den 14 september</textBlock>
  </contentBlock>
  <contentBlock page="0" id="i-541b4f0b011366f9">
    <textBlock id="i-517d37181fbcccad">Carina Hägg</textBlock>
  </contentBlock>
  <contentBlock page="0" id="i-4b15148d1002158c">
    <textBlock id="i-fbd3137f304c951d">den 17 september</textBlock>
  </contentBlock>
  <contentBlock page="0" id="i-150d10b61f155682">
    <textBlock id="i-99f4124fa2f035fa">Jens Holm</textBlock>
  </contentBlock>
  <contentBlock page="0" id="i-5dccf6d668e91629">
    <textBlock id="i-bf220080bfa2d330">Lars Mejern Larsson</textBlock>
  </contentBlock>
  <contentBlock page="0" id="i-bb6cf0d593da4abb">
    <textBlock id="i-f854b5a0e303b13a">den 18 september</textBlock>
  </contentBlock>
  <contentBlock page="0" id="i-a5cd4504c0153476">
    <textBlock id="i-c6f2c7385cc7b4d2">Anders Karlsson</textBlock>
  </contentBlock>
  <contentBlock page="0" id="i-8ebc8e00ab346340">
    <textBlock id="i-ca712116f9f0269a">Catharina Bråkenhielm</textBlock>
  </contentBlock>
  <contentBlock page="0" id="i-da01174fcea1096a">
    <textBlock id="i-3ab4283ebaeba940">Svaren redovisas i bilaga som fogats till riksdagens snabbprotokoll tisdagen den 2 oktober.</textBlock>
    <textBlock id="i-063662639dc13168">12 § Kammaren åtskildes kl. 11.43.</textBlock>
  </contentBlock>
  <contentBlock page="0" id="i-900d12dd2eb92c5a">
    <textBlock id="i-8aaf33c9e8d5f38c">Förhandlingarna leddes av talmannen.</textBlock>
  </contentBlock>
  <contentBlock page="0" id="i-41e3ecd058ce03cc">
    <textBlock id="i-2cfbaf2481ee8886">/Eva-Lena Ekman</textBlock>
  </contentBlock>
</protocol>
