<protocol id="prot-1945-höst-ak--35">
  <contentBlock page="0" id="i-cd7098e4a1720164">
    <textBlock id="i-3d738a5ed72856ac">RIKSDAGENS PROTOKOLL. 1945. Andra kammaren. Nr 35.</textBlock>
  </contentBlock>
  <contentBlock page="0" id="i-831f398930c62eca">
    <textBlock id="i-868ba96410650fd6"> </textBlock>
  </contentBlock>
  <contentBlock page="0" id="i-605e7dc8dbd38be6">
    <textBlock id="i-50ace3f23837f4e1"> </textBlock>
  </contentBlock>
  <contentBlock page="0" id="i-7a484b56dec5baba">
    <textBlock id="i-dfec94b6c542442a">Onsdagen den 31 oktober. Kl. 4 em.</textBlock>
  </contentBlock>
  <contentBlock page="0" id="i-a02013d8b5748f07">
    <textBlock id="i-df62823810bb0f42">$ 1.</textBlock>
  </contentBlock>
  <contentBlock page="0" id="i-d7ea3c2105ba309b">
    <textBlock id="i-710b486fc00db876">Justerades protokollen för den 22 och den 24 innevarande oktober.</textBlock>
  </contentBlock>
  <contentBlock page="0" id="i-49077e7c536e1271">
    <textBlock id="i-ccc80382c8edd9dc">$ 2.</textBlock>
  </contentBlock>
  <contentBlock page="0" id="i-c209ef68a4d3bdb4">
    <textBlock id="i-400106e829a8c826">Herr statsrådet Wigforss avlämnade Kungl. Maj:ts proposition, nr 370, med förslag till uppbördsförordning, m. m.</textBlock>
  </contentBlock>
  <contentBlock page="0" id="i-028b1b3196849c67">
    <textBlock id="i-6fe2721954553c97">Denna proposition bordlades.</textBlock>
  </contentBlock>
  <contentBlock page="0" id="i-4d2b2012a57147d2">
    <textBlock id="i-f41e5e489da56479">S 3: Upplästes följande till kammaren inkomna skrivelse: Till riksdagens talmän.</textBlock>
    <textBlock id="i-ba0847b38691b922">Under hänvisning till $ 71 mom. 1 riksdagsordningen få fullmäktige i riksbanken härmed anmäla, att statsråden Allan Vougt och Gunnar Myrdal, vilka den 17 mars 1944, respektive den 8 juni valts till fullmäktige, Vougt för valperioden 1944—1947 och Myrdal för valperioden 1945—1948, frånträtt uppdraget att vara fullmäktige i riksbanken den 31 juli 1945 i och med att de utnämnts till statsråd. Stockholm den 18 oktober 1945.</textBlock>
  </contentBlock>
  <contentBlock page="0" id="i-d9dd5baee0f49302">
    <textBlock id="i-b43b06c6cfe12701">Å fullmäktiges vägnar: Dag Hammarskjöld. /Jacob Hagströmer.</textBlock>
  </contentBlock>
  <contentBlock page="0" id="i-89321ff063dbcce4">
    <textBlock id="i-1ddb9ed1586fa079">Skrivelsen lades till handlingarna; och beslöt kammaren tillika på förslag av herr talmannen att uppdraga åt de innevarande års riksdag tillsatta valmännen för utseende av riksdagens fullmäktige i riksbanken och riksgäldskontoret jämte deras suppleanter att dels välja fullmäktige i riksbanken i herrar Vougts och Myrdals ställe dels ock, därest därtill komme att utses en eller två av suppleanterna för riksdagens fullmäktige i riksbanken, förrätta val av ny suppleant eller nva suppleanter.</textBlock>
  </contentBlock>
  <contentBlock page="0" id="i-823781a8a3601c46">
    <textBlock id="i-a809b6d097db19f1">$ 4.</textBlock>
    <textBlock id="i-865ae60e6b390ddb">Föredrogos var efter annan och hänvisades till behandling av lagutskott</textBlock>
    <textBlock id="i-c611dd310ade4edb">. 3 , o 4 v je g , följande Kungl. Maj:ts å kammarens bord vilande propositioner, nämligen:</textBlock>
    <textBlock id="i-5e65be5578ab0dd7">d 5 J F</textBlock>
    <textBlock id="i-091cfb2243dca668">nr 371, med förslag till lag angående ändring i lagen den 19 juni 1942 (nr 430) om kontroll av upplåtelse och överlåtelse av bostadsrätt m. m.: och</textBlock>
    <textBlock id="i-0ba900dfa15cffc1">ur 542, med förslag till lag om tillägg till lagen den 28 maj 1886 (nr 46) angående stenkolsfyndigheter m. m.</textBlock>
  </contentBlock>
  <contentBlock page="0" id="i-eea4f7b293728d6b">
    <textBlock id="i-9c036b3bdc2c6612">Andra kammarens protokoll 1945. Nr 35. 1</textBlock>
  </contentBlock>
  <contentBlock page="1" id="i-c5b455cb7cd32406">
    <textBlock id="i-89b7cfc417961c95">Interpellation.</textBlock>
  </contentBlock>
  <contentBlock page="1" id="i-dda96ef645848471">
    <textBlock id="i-245f094a7ae9180e">Dn</textBlock>
  </contentBlock>
  <contentBlock page="1" id="i-3da09130870ecadc">
    <textBlock id="i-fa41b6c51e614d66">Nr 35. Onsdagen den 31 oktober 1945.</textBlock>
  </contentBlock>
  <contentBlock page="1" id="i-4d656bd4010ddd93">
    <textBlock id="i-9c4562ae1bd4e204">$ 5. Herr talmannen lämnade på begäran ordet till</textBlock>
  </contentBlock>
  <contentBlock page="1" id="i-5aee940ca531e7f5">
    <textBlock id="i-edce6ab5e640d54c">Herr Holmberg, som yttrade: Herr talman! Befolkningen i Norrbottens malmfältssamhällen är för sin utkomst helt beroende av driften i gruvorna. På grund av denna ensidighet i gruvsamhällenas näringsliv har befolkningen där vid upprepade tillfällen kommit i mycket svåra ekonomiska förhållanden. Vid de värsta kristillfällena har gruvdriften under många månader inskränkts med nära 60 procent av det normala, och sedan ett halvt år tillbaka ha gruvarbetarna i TE Malmberget och Koskullskulle sysselsättning endast fem dagar i veckan. :</textBlock>
    <textBlock id="i-2c066686fb177991">Riksdagen och regeringen ha ju också tidigare behandlat dessa frågor och försökt lindra verkningarna av sådana konjunkturförändringar genom särskilda lån för gråbergsbrytning och genom att upprätta den s. k. 3-miljonersfonden. Tillkomsten av Norrbottens järnverk bidrar naturligtvis också till att hålla en viss sysselsättning vid gruvorna.</textBlock>
    <textBlock id="i-529a0ef7b7b48a57">I dagarna har inträffat ytterligare en händelse som aktualiserar anspråken på ökade statsingripanden för att bereda gruvsamhällenas arbetare full sysselsättning. Det har nämligen meddelats, att apatitbrytningen i Kiruna och bearbetningen av denna malm vid Vitåforsverket i Malmberget skola upphöra. Därigenom komma enligt uppgift 200 man i Kiruna och 400 i Vitåfors att bli avskedade. Anledningen till driftsinskränkningen uppges vara de förändringar som inträtt efter krigets slut rörande tillgången på de gödningsmedel, som framställas av apatiten. Tidpunkten för avskedandena är ännu oviss. Det har uppgivits att driften möjligen kommer att fortsätta till våren, men en tjänsteman vid bolaget har för en tidning förklarat att apatitverket 1 Vitåfors kanske stoppar driften redan om »någon månad».</textBlock>
    <textBlock id="i-795a8a7efeb10918">Ur flera synpunkter förefaller det finnas skäl för ingripande från statsmakternas sida. Det gäller här ett halvstatligt företag, LKAB, vars anställda i många månader icke haft full sysselsättning och av vilka nu flera hundra man hotas av fullständig arbetslöshet. Därjämte är det angeläget, att planeringen av Norrbottens näringsliv tar sikte på att verksammare än hittills skona malmfältsbefolkningen från konjunkturväxlingarna, och detta kan näppeligen ske annat än genom statligt ingripande.</textBlock>
    <textBlock id="i-f2a184dfe6da7e7d">Jag hemställer därför om kammarens tillåtelse att till statsrådet och chefen för socialdepartementet få framställa följande frågor:</textBlock>
    <textBlock id="i-c7a0dd885d215a8c">Har, utöver ovannämnda lån och fondbildning jämte åtgärderna i fråga om Norrbottens järnverk, ytterligare någonting planerats för att bereda gruvarbetarna i Norrbotten full sysselsättning?</textBlock>
    <textBlock id="i-e836506b1a9f4d30">Var det nu signalerade driftstoppet vid apatitbrytningen i Kiruna och verket i Vitåfors bekant för statsrådet, och ha med anledning därav åtgärder redan</textBlock>
  </contentBlock>
  <contentBlock page="1" id="i-e58c341dae659fff">
    <textBlock id="i-076ed488fdde396f">vidtagits, och i så fall vilka, för att hålla dessa arbetare skadeslösa?</textBlock>
  </contentBlock>
  <contentBlock page="1" id="i-3ded4607dfcf8d49">
    <textBlock id="i-b53c880819813c91">Interpellation.</textBlock>
  </contentBlock>
  <contentBlock page="1" id="i-7d6cdf85f8921dbb">
    <textBlock id="i-0577b7f4b776f903">Denna anhållan bordlades.</textBlock>
  </contentBlock>
  <contentBlock page="1" id="i-e30f0c9943a023a4">
    <textBlock id="i-7f6647eb458a2908">$ 6.</textBlock>
  </contentBlock>
  <contentBlock page="1" id="i-69f1a79096a6a64e">
    <textBlock id="i-f317297d8152eb9c">Herr Jonsson i Skedsbygd erhöll på begäran ordet och anförde: Herr talman! Produktionen av trävaror för såväl byggnadsändamål inom landet som export har under kriget och avspärrningen i viss mån blivit tillbakasatt på grund av skogsägarnas av statsmakterna ålagda skyldighet att åstadkomma största möjliga produktion av brännved och massaved. Några produktionsfrämjande åtgärder när det gällt anskaffning av trävaror för dessa ändamål ha icke heller förekommit. Emellertid ha även på detta område en del åtgärder vidta-</textBlock>
  </contentBlock>
  <contentBlock page="2" id="i-507796f963500a5b">
    <textBlock id="i-867152f9424bb840">Onsdagen den 31 oktober 1945. Nr 35. 3</textBlock>
  </contentBlock>
  <contentBlock page="2" id="i-2868a38e9e2786b1">
    <textBlock id="i-fdb82a805289b644">Interpellation. (Forts.) gits av statsmakterna, närmast i avsikt att hindra att priset på trävaror skulle stiga i samma mån, som efterfrågan ökades.</textBlock>
    <textBlock id="i-9db2d69cfb930eb5">Sålunda ha normalpriser för såväl rundvirke som sågat virke och försäljningar å rot av skogsposter fastställts, varjämte man genom s. k. exportavgifter hållit priset på den inhemska marknaden betydligt lägre än vad som kunnat utvinnas genom export av trävaror.</textBlock>
    <textBlock id="i-024997114ac1c8bc">Samtidigt ha för leverans av rundtimmer fastställts vissa mätningsbestämmelser, grundade på virkets kvalitet, längd och dimensioner, bestämmelser vilka förorsaka såväl säljare som köpare betydande svårigheter och kostnader. Under det att de större företagen, vilka inköpa rundvirke i betydande mängder, mycket lätt kunna anskaffa och hålla kvalificerad virkesmätare, vilket bör utgöra garanti för riktig uppmätning, sakna smärre uppköpare denna möjlighet. Följden härav måste bli, att dessa mindre uppköpare i samråd med säljarna överenskomma om kvalitet och pris samt därav följande klassificering.</textBlock>
    <textBlock id="i-3ba0e437a2d391e5">Då enligt allmänt omdöme — även från köpares sida — prisskillnaden mellan rundvirke och den färdigbearbetade — sågade — varan är allt för stor, föreligger risken, att mindre noggranna köpare genom högre klassificering betala ett högre pris än som vore motiverat enligt mätningsbestämmelserna och således sätta de konkurrenter, som samvetsgrant söka följa dessa bestämmelser, ur spelet.</textBlock>
    <textBlock id="i-da364d7dea2c4ecc">Den kontroll över skedda rotförsäljningar, som utövats, har även orsakat ett osäkerhetstillstånd, som medfört att säljarna icke våga antaga ett gjort anbud, enär de riskera åtal för att ha överskridit normalpriset utan att själva ha varit medvetna härom.</textBlock>
    <textBlock id="i-db01ff63d9500f5b">Man kvarhåller kanske sina poster i avvaktan på att marknaden skall bli mera fri, hellre än att riskera ett åtal för en förseelse, som man inte själv förorsakat, åtminstone icke medvetet.</textBlock>
    <textBlock id="i-9dd32ecb2112ef3e">I detta samband torde även domänverkets försäljningar behöva påtalas. Dessa ske numera på så sätt, att domänverket till bestämda, förutvarande köpare offererar utstämplingarna till ett av domänverket fastställt pris. Även om en utomstående köpare förklarar sig villig att betala ett avsevärt högre pris, antages icke hans anbud.</textBlock>
    <textBlock id="i-6271914fe8d3ad18">Härigenom lämnas köparna av domänverkets utstämplingar tillfälle att göra sig en omotiverat stor förtjänst på förädlingen.</textBlock>
    <textBlock id="i-e1433b915601f918">Enligt samstämmiga uppgifter råder f. n. i vårt land en avsevärd brist på trävaror för byggnadsändamål. De rådande bestämmelserna på detta område stimulera inte till ökad produktion i den omfattning som skulle vara erforderlig, utan motverka i stället denna. Enligt mitt förmenande skulle mycket vara vunnet om man nu avskaffade de onödiga och produktionshämmande skrankor, varmed virkesmarknaden i angivet avseende är kringgärdad.</textBlock>
    <textBlock id="i-f520631d9f1c0b8c">Såsom en första åtgärd skulle behövas avskaffande av priskontrollen å rundvirkesförsäljningar och försäljningar å rotstående poster. Det är nämligen enligt mitt förmenande fullständigt onödigt att upprätthålla normalpriser på rundvirke eller rotpostförsäljningar, då den färdigbearbetade varan, sågtimret, är åsatt normalpris. Härigenom skulle försäljningarna av rundvirke och rotstående utstämplingar komma i gång.</textBlock>
    <textBlock id="i-c2d31d3abc684241">Ifrågasättas kan även mycket starkt, huruvida icke klassificeringsbestämmelserna borde uppmjukas eller helst avskaffas, åtminstone i södra delarna av landet. Även här åstadkommer den fria konkurrensen den fria prisbildning, som rymmes inom ramen av normalpriset på den färdigbearbetade varan. Förhållandena gestalta sig kanske något annorlunda i de norra delarna av landet, där denna fria konkurrens icke förefinnes i samma utsträckning, enär kanske endast en enda uppköpare förekommer inom området.</textBlock>
  </contentBlock>
  <contentBlock page="3" id="i-2005bee43e44380e">
    <textBlock id="i-5775fc3cee4b8c68">4 Nr 35. Onsdagen den 31 oktober 1945.</textBlock>
  </contentBlock>
  <contentBlock page="3" id="i-28b8031f9c59d8dd">
    <textBlock id="i-8c368b31cf8ec869">Interpellation. (Forts.)</textBlock>
    <textBlock id="i-72a12318fec6b8f9">Bristen på trävaror såväl för export som för inhemsk förbrukning hotar antaga oroväckande proportioner. Genom avskaffande av direkt produktionshämnande faktorer borde produktionen avsevärt ökas. Detta borde så mycket hellre kunna ske som den inhemska prisnivån icke skulle beröras av dessa åtgärder.</textBlock>
    <textBlock id="i-5a6b5a91a37f8fed">På grund av vad jag anfört hemställer jag om kammarens tillstånd att till herr statsrådet och chefen för folkhushållningsdepartementet få framställa föl- Jande frågor:</textBlock>
    <textBlock id="i-5f28b13fec5f274c">1) Har statsrådet uppmärksammat den rådande och ännu mer hotande bristen på trävarumarknaden?</textBlock>
    <textBlock id="i-13041b2fe56470d6">2) Om så är fallet, ämnar herr statsrådet vidtaga åtgärder i av mig antydd riktning i syfte att främja ökad produktion av trävaror?</textBlock>
  </contentBlock>
  <contentBlock page="3" id="i-b0082cbfb5637809">
    <textBlock id="i-c59f97aff3b9c9d8">Denna anhållan bordlades.</textBlock>
  </contentBlock>
  <contentBlock page="3" id="i-277749b4fb6c8276">
    <textBlock id="i-8d9e4b170377873c">LP —</textBlock>
  </contentBlock>
  <contentBlock page="3" id="i-02c7cdd9551ca80b">
    <textBlock id="i-b91eb4fa1a533604">Justerades protokollsutdrag.</textBlock>
  </contentBlock>
  <contentBlock page="3" id="i-c13056a12efc2f71">
    <textBlock id="i-70650d94d4832a9d">8 8.</textBlock>
    <textBlock id="i-4df46d46918463d9">Avgåvos följande motioner, nämligen av:</textBlock>
    <textBlock id="i-2c75c17da51cf68f">herr Andersson i Malmö m. fl., nr 622, i anledning av Kungl. Maj:ts proposition, nr 336, angående förslag till lag om inskränkning i rätten att förvärva jordbruksfastighet;</textBlock>
    <textBlock id="i-6d4dbe3c203c6b74">herr Persson i Norrby m. fl., nr 623, likaledes i anledning av Kungl. Maj:ts proposition nr 336;</textBlock>
    <textBlock id="i-391b16f55eb367ca">herr Onsjö m. fl., nr 624, i anledning av Kungl. Maj:ts proposition, nr 339. med förslag till förordning om ändring i taxeringsförordningen den 28 september 1928 (nr 379);</textBlock>
    <textBlock id="i-8990044b47d780b6">herr Pettersson i Dahl, nr 625, likaledes i anledning av Kungl. Maj:ts proposition nr 339;</textBlock>
    <textBlock id="i-6e4ec94bb94f1786">herr Persson i Stockholm mm. fl., nr 626, i anledning av Kungl. Maj:ts proposition, nr 343, angående skattegrupperingen m. m.;</textBlock>
    <textBlock id="i-9dd204fa396f03cf">herrar Fröderberg och Ståhl, nr 627, likaledes i anledning av Kungl. Maj:ts proposition nr 343;</textBlock>
  </contentBlock>
  <contentBlock page="3" id="i-07d5216f4dad300f">
    <textBlock id="i-6c77db3508443736">i anledning av Kungl. Maj:ts proposition, nr 344, med förslag till förordning om nöjesskatt:</textBlock>
    <textBlock id="i-183ef987073a8c2e">fru Alvén m. fl., nr 628;</textBlock>
    <textBlock id="i-a7f54ab8507ad696">herr Johanson i Norrköping m. fl., nr 629;</textBlock>
    <textBlock id="i-1bfd0bd7cd1cb493">herr Hansson i Skegrie m. fl., nr 630;</textBlock>
    <textBlock id="i-7fe868e5f60c3321">herr Petterson i Degerfors m. fl., nr 631;</textBlock>
    <textBlock id="i-786bfed69330f49e">herr Wallentheim m. fl., nr 632;</textBlock>
    <textBlock id="i-656784a2fd6bc164">herrar Hansson i Skediga och Boman i Stafsund, nr 633; och</textBlock>
    <textBlock id="i-198e6ce957afea91">herr Larsson i Julita m. fl., nr 634;</textBlock>
  </contentBlock>
  <contentBlock page="3" id="i-d07f37d1c16be022">
    <textBlock id="i-9c744ba5ddd942bf">fru Västberg m. fl., nr 635, i anledning av Kungl. Maj:ts proposition, nr 346, angående delaktighet i statens pensionsanstalt för heltidsanställda hemvårdarinnor inom den sociala hjälpverksamheten;</textBlock>
    <textBlock id="i-aa91e9aa215ef140">herrar Eriksson i Stockholm och Pettersson i Dahl, nr 636, i anledning av Kungl. Maj:ts proposition, nr 348, angående anslag till propaganda för bättre deklarationsmoral;</textBlock>
    <textBlock id="i-a5a9a381b4704760">i anledning av Kungl. Maj:ts proposition, nr 352, med förslag till förordning angående ändrad lydelse av 5 $ förordningen den 2 juni 1922 (nr 260) om automobilskatt, m. m.:</textBlock>
  </contentBlock>
  <contentBlock page="4" id="i-82aac54bb4c6e46a">
    <textBlock id="i-cad4a0b833551d51">Lördagen den 3 november 1945. Nr 35. 5</textBlock>
  </contentBlock>
  <contentBlock page="4" id="i-6fe09b056bf9bd21">
    <textBlock id="i-9618ba3c88992629">herr Birke mi. fl., nr 637;</textBlock>
    <textBlock id="i-b253370b1a7750bb">herr Gustafsson i Lekåsa m. fl., nr 638;</textBlock>
    <textBlock id="i-71040e341baedddb">herr Kristensson m. fl., nr 639; och</textBlock>
    <textBlock id="i-9885d83e7a4cd1ca">herr Johanson i Norrköping m. fl., nr 640;</textBlock>
    <textBlock id="i-5b08f37b3723a25c">herr Adolfsson m. fl., nr 641, i anledning av Kungl. Maj:ts proposition. nr 304, angående vissa förmåner till värnpliktiga;</textBlock>
    <textBlock id="i-376c7910e6d35c0a">herr Ståhl m. fl., nr 642, likaledes i anledning av Kungl. Maj:ts proposition nr 354; samt</textBlock>
  </contentBlock>
  <contentBlock page="4" id="i-f8f7c7a0d22e68b4">
    <textBlock id="i-c98164df562f6cc0">i anledning av Kungl. Maj:ts proposition, nr 367, angående statsbidrag till byggnader för folkskoleväsendet:</textBlock>
    <textBlock id="i-6ba765d28503dfdd">herr Larsson i Luttra m. fl., nr 643;</textBlock>
    <textBlock id="i-e991c1cb2c32b684">herr Andersson i Malmö m. fl., nr 644;</textBlock>
    <textBlock id="i-5ae506d5faef7270">herr Jacobson i Vilhelmina m. fl., nr 645; och</textBlock>
    <textBlock id="i-da5be451b644eb6e">herr Mattsson, nr 646.</textBlock>
  </contentBlock>
  <contentBlock page="4" id="i-8f958a7b339bf469">
    <textBlock id="i-0f3d7c941c8d5c1f">Dessa motioner bordlades. Kammarens ledamöter åtskildes härefter kl. 4.17 em.</textBlock>
  </contentBlock>
  <contentBlock page="4" id="i-eff7522768258b86">
    <textBlock id="i-458a946e89ccbd7a">In fidem</textBlock>
  </contentBlock>
  <contentBlock page="4" id="i-1d11eb97b38687db">
    <textBlock id="i-7118627863a42efe">Sune Norrman.</textBlock>
  </contentBlock>
  <contentBlock page="4" id="i-0011c1ade470b022">
    <textBlock id="i-3d795a1a07056361">Lördagen den 3 november. Kl. 4 em.</textBlock>
  </contentBlock>
  <contentBlock page="4" id="i-11c5606221a5242a">
    <textBlock id="i-8d57ca6579652688">8 1 $ I. Justerades protokollet för den 26 nästlidna oktober.</textBlock>
  </contentBlock>
  <contentBlock page="4" id="i-501afb8cfecf923e">
    <textBlock id="i-935063fa39018763">8 2 $ 2. Upplästes följande till kammaren inkomna läkarintyg:</textBlock>
  </contentBlock>
  <contentBlock page="4" id="i-323649e09ff7b988">
    <textBlock id="i-b1ab5e70236b8025">Härmed intygas att riksdagsman Olof Evert Sandberg fr. o. m,. den 29 okt. t. v. på grund av sjukdom är förhindrad att deltaga i riksdagsarbetet.</textBlock>
  </contentBlock>
  <contentBlock page="4" id="i-7a894817d9b57fc4">
    <textBlock id="i-80e10d4c5fbc2c6d">Stockholm den 31 okt. 1945.</textBlock>
  </contentBlock>
  <contentBlock page="4" id="i-955d9bd274eb381b">
    <textBlock id="i-223482a0e071386e">S. Rödén, leg. läk., docent.</textBlock>
  </contentBlock>
  <contentBlock page="4" id="i-0196edb106d2598b">
    <textBlock id="i-be89a2b0baf8a484">Kammaren beviljade herr Sandberg ledighet från riksdagsgöromålen tills vidare från och med den 29 nästlidna oktober.</textBlock>
  </contentBlock>
  <contentBlock page="4" id="i-5e2bc238231b1b75">
    <textBlock id="i-837f99cdd61ff9dc">8 3; Herr statsrådet Zetterberg avlämnade Kungl. Maj:ts propositioner:</textBlock>
  </contentBlock>
  <contentBlock page="4" id="i-cb63dd5e6ec76496">
    <textBlock id="i-b59391703163bf78">nr 373, med förslag till lag om administration av vissa bolag m. m.; och nr 374, angående utbyggnad av tekniska högskolan i Stockholm, m. m.</textBlock>
  </contentBlock>
  <contentBlock page="4" id="i-3dc3fcc5ec9803f3">
    <textBlock id="i-12991edda30a728e">Dessa propositioner bordlades.</textBlock>
  </contentBlock>
  <contentBlock page="5" id="i-9cfcd42ce0abc99f">
    <textBlock id="i-8b2b57810cf4d472">6 Nr 35. Lördagen den 3 november 1945.</textBlock>
  </contentBlock>
  <contentBlock page="5" id="i-daf3ec5d9e9b2ea8">
    <textBlock id="i-4d3c19997504652e">$ 4.</textBlock>
  </contentBlock>
  <contentBlock page="5" id="i-cf853b90a3af101b">
    <textBlock id="i-47c3c755ac927c5c">Föredrogs Kungl. Maj:ts å kammarens bord vilande proposition, nr 370, med förslag till uppbördsförordning, m. m.; och hänvisades propositionen, såvitt angick de under 11—22 upptagna författningsförslagen, till konstitutionsutskottet och i övrigt till bevillningsutskottet.</textBlock>
  </contentBlock>
  <contentBlock page="5" id="i-38ac459e61fb8c02">
    <textBlock id="i-70ea9adbea111985">$ 5.</textBlock>
  </contentBlock>
  <contentBlock page="5" id="i-f454c94f57555701">
    <textBlock id="i-3d9074407e9f64f9">Föredrogos var efter annan följande på bordet liggande motioner; och remitterades därvid</textBlock>
  </contentBlock>
  <contentBlock page="5" id="i-67b5cc3766b59931">
    <textBlock id="i-16b6090a62c881e0">till behandling av lagutskott motionerna:</textBlock>
  </contentBlock>
  <contentBlock page="5" id="i-5dbbbfa9e7a1df58">
    <textBlock id="i-8efe188c11c453df">nr 622 av herr Andersson i Malmö m. fl.; och nr 623 av herr Persson i Norrby m. fl.;</textBlock>
  </contentBlock>
  <contentBlock page="5" id="i-233d097194737004">
    <textBlock id="i-9d5ae209cc89981c">till bevillningsutskottet motionerna:</textBlock>
    <textBlock id="i-831519abff8510bc">nr 624 av herr Onsjö m. fl.;</textBlock>
    <textBlock id="i-06ad8764f75ce67f">nr 625 av herr Pettersson i Dahl;</textBlock>
    <textBlock id="i-f7e100424929e6c6">nr 626 av herr Persson i Stockholm m. fl.; nr 627 av herrar Fröderberg och Ståhl;</textBlock>
    <textBlock id="i-932cfd663f567042">nr 628 av fru Alvén m. fl.;</textBlock>
    <textBlock id="i-ebcc91a85649542c">nr 629 av herr Johanson i Norrköping m. fl.; nr 630 av herr Hansson i Skegrie m. fl.;</textBlock>
    <textBlock id="i-ea17ae240af67e53">nar 631 av herr Petterson i Degerfors m. fl.; nr 632 av herr Wallentheim m. fl.;</textBlock>
    <textBlock id="i-d67363bb061a94d5">nr 633 av herrar Hansson i Skediga och Boman 1 Stafsund; och nr 634 av herr Larsson i Julita m. fl.;</textBlock>
  </contentBlock>
  <contentBlock page="5" id="i-4b861402519e017b">
    <textBlock id="i-816030f1d31c9d58">till bankoutskottet motionen nr 635 av fru Västberg m. fl.;</textBlock>
  </contentBlock>
  <contentBlock page="5" id="i-ab23e74bea13a079">
    <textBlock id="i-7288029594b78621">till statsutskottet motionen nr 636 av herrar Eriksson 1 Stockholm och Pettersson 1 Dahl;</textBlock>
    <textBlock id="i-d3b6b6ba7dc7e00c">till bevillningsutskottet motionerna:</textBlock>
    <textBlock id="i-8492c80b5029555e">nr 637 av herr Birke m. fl.;</textBlock>
    <textBlock id="i-846de21defbccf90">nr 638 av herr Gustafsson 1 Lekåsa m. fl.;</textBlock>
  </contentBlock>
  <contentBlock page="5" id="i-07202fccd2dba3fb">
    <textBlock id="i-e9e1cf16e4758f09">nr 639 av herr Kristensson m. fl.; och . nr 640 av herr Johanson i Norrköping m. fl.; samt</textBlock>
  </contentBlock>
  <contentBlock page="5" id="i-e9563ef9260a6282">
    <textBlock id="i-9897f50d6c367f27">till statsutskottet motionerna:</textBlock>
  </contentBlock>
  <contentBlock page="5" id="i-e652fe7c0e19ab76">
    <textBlock id="i-83064b9cd87df4c2">nr 641 av herr Adolfsson m. fl.;</textBlock>
    <textBlock id="i-6130e8ee8d1a1ef0">nr 642 av herr Ståhl m. fl.;</textBlock>
    <textBlock id="i-c08f7b7a74048f17">nr 643 av herr Larsson i Luttra m. fl.;</textBlock>
    <textBlock id="i-9eb493f9d7bd9575">nr 644 av herr Andersson i Malmö nm. fl.;</textBlock>
    <textBlock id="i-023a70e2ed29dd74">nr 645 av herr Jacobson i Vilhelmina m. fl.; och nar 646 av herr Mattsson.</textBlock>
  </contentBlock>
  <contentBlock page="5" id="i-b3879636d1b28834">
    <textBlock id="i-d596642058e10ad8">$ 6.</textBlock>
  </contentBlock>
  <contentBlock page="5" id="i-d46fb8b854657e67">
    <textBlock id="i-f766543730da812c">Föredrogs den av herr Holmberg vid kammarens nästföregående sammanträde gjorda, men då bordlagda anhållan att få framställa interpellation till herr statsrådet och chefen för socialdepartementet, angående åtgärder för beredande av full sysselsättning åt gruvarbetarna i Norrbotten.</textBlock>
  </contentBlock>
  <contentBlock page="5" id="i-a40d25d672e068b6">
    <textBlock id="i-6c0c364a602e606f">Kammaren biföll denna anhållan.</textBlock>
  </contentBlock>
  <contentBlock page="6" id="i-d974a456b0aeab48">
    <textBlock id="i-9c7dd6dc6615e840">Lördagen den 3 november 1945. Nr 35. i</textBlock>
  </contentBlock>
  <contentBlock page="6" id="i-949f0b6b93e17df5">
    <textBlock id="i-efc96de488f748e5">$ 7.</textBlock>
  </contentBlock>
  <contentBlock page="6" id="i-e995be459c30b055">
    <textBlock id="i-a08a4010200b8030">Föredrogs den av herr Jonsson i Skedsbygd vid kammarens nästföregående sammanträde gjorda, men då bordlagda anhållan att få framställa interpellation till herr statsrådet och chefen för folkhushållningsdepartementet, angående åtgärder till främjande av ökad produktion av trävaror.</textBlock>
  </contentBlock>
  <contentBlock page="6" id="i-c86166569caf7301">
    <textBlock id="i-95ba2be22f7e43a0">Kammaren biföll denna anhållan.</textBlock>
  </contentBlock>
  <contentBlock page="6" id="i-e10ce60bb0c2e121">
    <textBlock id="i-9bae89dda26cee33">$ 8.</textBlock>
  </contentBlock>
  <contentBlock page="6" id="i-58ecc30dbf126f6e">
    <textBlock id="i-df95d635514b7f8b">Herr talmannen lämnade på begäran ordet till herr Hagberg i Luleå, som Interpellation. anförde: I åtskilliga länder har det ansetts önskvärt att tillsätta parlamentariska undersökningskommissioner för att granska den politik, som särskilt regeringarna fört under krigsåren. I vårt land tillsatte för en tid sedan dåvarande utrikesministern Giänther en enmansutredning, docent Thermenius, för att för publicering bearbeta lämpliga delar av utrikesdepartementets dokument. Sedermera har den nuvarande utrikesministern vidtagit vissa åtgärder för att komdetta med att han inte ansåg företrädarens åtgärder fullt tillfredsställande. Detta är naturligtvis gjort i bästa uppsåt, men det kan ifrågasättas huruvida det är tillräckligt.</textBlock>
    <textBlock id="i-ef806d27b7639f68">Från olika källor börja nu upplysningar droppa in, som i viktiga avseenden korrigera den tidigare officiella bilden av den svenska regeringspolitiken under världskrigets inledande skede. Sålunda torde det kunna anses klarlagt, att Sveriges regering liksom de norska och danska regeringarna i god tid före den 9 april 1940 varnats för ett förestående tyskt anfall mot Skandinavien. Någon förstärkning av den militära beredskapen säges dock inte ha kommit till stånd förrän tyskarna redan befunno sig i Norge och Danmark. I stället vidtog regeringen åtgärder för att sända en deputation till Berlin med uppgift att försäkra den tyska regeringen, att Sverige inte ämnade företa sig något i anledning av den väntade tyska aktionen. För några veckor sedan meddelade vidare utrikesministern, att Sverige i april 1940 tackat sovjetregeringen för att denna ingripit till Sveriges förmån mot eventuella tyska angreppsplaner riktade mot Sverige. Vid en fråga till statsministern vid en presskonferens varför detta inte tidigare meddelats folket förklarade denne, att episoden tillhör de många egendomligheterna från krigstiden.</textBlock>
    <textBlock id="i-c7af4cbbda09c10d">Även åtskilliga andra uppgifter, som ställa den svenska utrikespolitiken i ett förändrat ljus, ha cirkulerat efter krigsslutet. Den finlandssvenske medlemmen av finska riksdagen och utrikesutskottet C. O. Frietsch uppger i en nyutkommen bok, betitlad Finlands ödesår, att Sveriges regering den 7 oktober 1939 vände sig till den tyska regeringen i Berlin och begärde tyskt ingripande i anledning av de ryska kraven om säkerhet för Leningrad. I början av mars 1940, uppger Frietsch vidare, hade den svenska regeringen hotat Moskva med svensk intervention på Finlands sida mot Sovjetunionen därest inte en fredlig uppgörelse kunde vinnas. Alla inse nu, att ett sådant svenskt steg hade blivit den största olycka för vårt land. Men därtill kommer, att denna uppgift strider mot den vanliga uppfattningen av den svenska politiken under vinterkriget.</textBlock>
    <textBlock id="i-e1d65adf2a0e34a9">Om dessa uppgifter äro riktiga avtecknar sig följande händelseförlopp:</textBlock>
    <textBlock id="i-4baa98d607525f24">1) Sverige begär efter Polens nedkämpande och världskrigets utbrott tysk intervention mot Sovjetunionen för att hindra strävandena att vinna ökad säkerhet för Leningrad.</textBlock>
    <textBlock id="i-91321095361082ec">2) Sverige hotar i början av mars 1940 Sovjetunionen med krig.</textBlock>
  </contentBlock>
  <contentBlock page="7" id="i-85d8d415d09c4ef7">
    <textBlock id="i-405f9f03f3540f02">Interpellation.</textBlock>
  </contentBlock>
  <contentBlock page="7" id="i-abbec00f84d4982b">
    <textBlock id="i-7a651c030ece5eab">ör</textBlock>
  </contentBlock>
  <contentBlock page="7" id="i-8425b9340b61a304">
    <textBlock id="i-b72b3000bc9e35d1">Nr 35. Lördagen den 3 november 1945.</textBlock>
  </contentBlock>
  <contentBlock page="7" id="i-2680423416a4cb7a">
    <textBlock id="i-600a3caf93f43609">Interpellation. (Forts.)</textBlock>
    <textBlock id="i-31f1f5864acb1b89">3) Sverige underlåter en månad senare att förstärka beredskapen inför ryktena om förestående tyskt angrepp mot Skandinavien.</textBlock>
    <textBlock id="i-30ccacf795c1b4e5">4) Sverige tackar, omkring sex veckor efter att ha hotat Sovjetunionen med krig, samma lands regering för att denna räddat Sverige från ett annat krig.</textBlock>
    <textBlock id="i-788a497111f5a0a1">Dessa uppgifter ställa den svenska utrikespolitiken under världskrigets inledande skede i en mycket egendomlig dager. De bidraga ytterligare till att skärpa kravet om en objektiv framställning av den förda utrikespolitiken under kriget. Med all respekt för utrikesministerns goda vilja 1 detta avseende torde dock en parlamentarisk utredningskommission, sammansatt både av anhängarna och kritikerna till samlingsregeringens politik, vara den lämpligaste lösningen för att vinna en objektiv framställning av den svenska utrikespolitiken under krigsåren. När konstitutionsutskottet detta år fick göra en särskild attack för att få ta del av vita boken om det senaste krigsårets utrikespolitik, riktade detta ytterligare uppmärksamheten på problemet.</textBlock>
    <textBlock id="i-10c5b32d8700d5be">Jag ber därför om kammarens tillstånd att till hans excellens ministern för utrikes ärendena få framställa följande spörsmål:</textBlock>
    <textBlock id="i-34300aff408b75fc">Har regeringen övervägt att tillsätta en parlamentarisk utredning, så sammansatt, att den kan ge en objektiv framställning av den svenska utrikespolitiken under krigsåren”?</textBlock>
    <textBlock id="i-81b75c8fbc773f6b">Har herr utrikesministern något att anföra i anledning av ovan åberopade uppgifter?</textBlock>
  </contentBlock>
  <contentBlock page="7" id="i-98364b4f83368fba">
    <textBlock id="i-77ba78c65a5be6d9">Denna anhållan bordlades.</textBlock>
  </contentBlock>
  <contentBlock page="7" id="i-9784f1c08672f6e2">
    <textBlock id="i-6181c5b62932ef52">$ 9.</textBlock>
  </contentBlock>
  <contentBlock page="7" id="i-5aa07420c5bc2107">
    <textBlock id="i-e743e2edd5df4423">Herr Svensson i Stenkyrka erhöll på begäran ordet och yttrade: Herr talman! Genom beslut av vederbörande myndigheter ha priserna på flera olika slag av flytande bränsle sänkts fr. o. m. den 1 oktober i år. I flertalet fall rör det sig om prissänkningar på omkring 40 öre. Även efter denna prissänkning äro priserna på dessa bränslen höga, men man torde få antaga, att de nu gällande priserna endast skola tillämpas under ett övergångsskede och att ytterligare prissänkningar äro att vänta. Redan en sänkning med 40 öre per liter innebär emellertid en lättnad för såväl motortrafiken som traktordriften inom Jordbruket. Särskilt för tröskaing av årets spannmålsskörd har prissänkningen varit fördelaktig. Därigenom ha kostnaderna för denna kunnat nedbringas.</textBlock>
    <textBlock id="i-acda9f15321a1420">De jordbrukare, som avslutat tröskningsarbetet före den 1 oktober eller inköpt flytande bränsle för detta arbete före nämnda tidpunkt, komma emellertid att bli missgynnade gent emot dem som uppskjutit detta arbete till höstmånaderna. På Gotland bruka jordbrukarna i regel slutföra tröskningsarbetet redan under september månad, och så har varit fallet även i år. På så sätt har det gotländska jordbruket icke kunnat draga nytta av den prissänkning på flytande bränsle som nu företagits. Analoga förhållanden gälla även i fråga om arbetet med beredning av jorden för höstsådden. Inköpen av flytande bränsle för traktorerna ha skett även med tanke på denna.</textBlock>
    <textBlock id="i-a62e3c1e1a35aa72">Genom dessa omständigheter ha särskilt de gotländska jordbrukarna försatts i en missgynnad ställning. I övriga delar av landet torde tröskningen icke så allmänt verkställas redan före den 1 oktober som på Gotland. Härtill kommer. att genom frakterna priserna på flytande bränsle ställa sig högre på Gotland än på fastlandet. Merpriset utgör omkring 5 öre per liter. Priset på motorbrännolja i mindre partier utgjorde på Gotland före den 1 oktober 1,09 kr. och efter nämnda datum 0,68 kr. För motorfotogen och skifferoljz utgjorde motsvarande priser 1,09 och 0,66 kr. och för motyl 25 1,09 och 0,86 kr.</textBlock>
  </contentBlock>
  <contentBlock page="8" id="i-a30c46f1bdd96bf9">
    <textBlock id="i-29c0a9a9f1a295b1">Lördagen den 3 november 1945. Nr 35. 9</textBlock>
  </contentBlock>
  <contentBlock page="8" id="i-fbb92ee05a4f0f5e">
    <textBlock id="i-776a2e512e90f33a">Interpellation. (Forts.)</textBlock>
    <textBlock id="i-c3f34d4cfbe4c68f">Jag har här anfört förhållandena inom det gotländska jordbruket som exempel, men givet är, att även jordbrukare i andra delar av landet, som inköpt oljor för tröskning och höstsådd före den 1 oktober, icke kunnat tillgodogöra sig prissänkningen på flytande bränsle.</textBlock>
    <textBlock id="i-c8bbf583501b23cf">För att jordbruket skali kunna tillgodogöra sig den prissänkning på flytande bränsle som skett vore det önskvärt, att en återbäring kunde ske av erlagda likvider för inköp av flytande bränsle under månaderna augusti och september. Äterbäringen bör svara mot den prissänkning på dessa bränslen, som ägde rum den 1 oktober.</textBlock>
    <textBlock id="i-c8ad33846a537380">Med anledning av vad jag sålunda anfört hemställer jag om kammarens tillstånd att till herr statsrådet och chefen för folkhushållningsdepartementet få framställa följande fråga:</textBlock>
    <textBlock id="i-7e0414a63a8c36fc">Är herr statsrådet villig att undersöka möjligheterna att åstadkomma en återbäring av under månaderna augusti och september erlagda likvider för inköp av flytande bränsle för tröskning och höstsådd, så att jordbrukare, som verkställt dylika inköp, kunna tillgodogöra sig den prissänkning på dessa bränslen, som trädde i kraft den 1 oktober?</textBlock>
  </contentBlock>
  <contentBlock page="8" id="i-21d5389ddc66565b">
    <textBlock id="i-55049e2232cbe1bd">Denna anhållan bordlades.</textBlock>
  </contentBlock>
  <contentBlock page="8" id="i-15387c48874342a7">
    <textBlock id="i-6d4795fdfb32d188">8 10. Justerades protokollsutdrag.</textBlock>
  </contentBlock>
  <contentBlock page="8" id="i-803b104ee7227b09">
    <textBlock id="i-6c739a30a8897b9b">&amp; 11. Avgåvos följande motioner, nämligen av: herr Vigelsbo m. fl., nr 647, i anledning av Kungl. Maj:ts proposition nr 334, angående utgifter å tilläggsstat I till riksstaten för budgetåret 1945/46; herr Skoglund i Doverstorp m. fl., nr 648, i anledning av Kungl. Maj:t pro-</textBlock>
  </contentBlock>
  <contentBlock page="8" id="i-d546baad76be8721">
    <textBlock id="i-ce38405f27551c8a">position, nr 336, angående förslag till lag om inskränkning i rätten att förvärva Jordbruksfastighet;</textBlock>
  </contentBlock>
  <contentBlock page="8" id="i-2972775e71cd697c">
    <textBlock id="i-04d155fa8159e93c">i anledning av Kungl. Maj:ts proposition, nr 342, med förslag till lag om verkställighet av frihetsstraff m. m.:</textBlock>
    <textBlock id="i-d8c24a8eb769fd0c">herr Nolin m. fl., nr 649;</textBlock>
    <textBlock id="i-6b02ac8d14851c86">herr Hagberg i Luleå m. fl., nr 650; och</textBlock>
    <textBlock id="i-b12c2bb4bf9551a9">fröken Andersson och fru Nordgren, nr 651;</textBlock>
  </contentBlock>
  <contentBlock page="8" id="i-cec0f7ceae60c80b">
    <textBlock id="i-d70b2881f84c804f">i anledning av Kungl. Maj:ts proposition, nr 343, angående skattegrupperingen m. m.:</textBlock>
    <textBlock id="i-150601dfe66253b7">herr Pehrsson-Bramstorp m. fl., nr 652;</textBlock>
    <textBlock id="i-e98dab87a557cec9">herr Spångberg m. fl., nr 653;</textBlock>
    <textBlock id="i-7a360e4d4c0b0695">herr Malmborg i Skövde m. fl. nr 654; och</textBlock>
    <textBlock id="i-2ff6c749a44e853d">herr förste vice talmannen Magnusson m. fl., nr 655;</textBlock>
  </contentBlock>
  <contentBlock page="8" id="i-99f95d8429e34c69">
    <textBlock id="i-0e71a6afac7a13a0">i anledning av Kungl. Maj:ts proposition, nr 344, med förslag till förordning om nöjesskatt:</textBlock>
    <textBlock id="i-a4c83d1ee712c6de">herr Olson i Göteborg m. fl., nr 656;</textBlock>
    <textBlock id="i-5ac14ebf20c73a26">herr Johnsson 1 Skoglösa m. fl., nr 657;</textBlock>
    <textBlock id="i-bb1b5c5eaa0ff79a">herr Malmborg i Skövde m. fl., nr 658;</textBlock>
    <textBlock id="i-6e0d3fcd65de65a3">herr Fahlman m. fl., or 659;</textBlock>
    <textBlock id="i-fcf3584a703fe8ee">herr Johnsson i Stockholm, nr 660;</textBlock>
    <textBlock id="i-2f8fe874e1a0b2cb">herr Holmström m. fl., nr 661;</textBlock>
    <textBlock id="i-e46158a04cc65602">herr förste vice talmannen Magnusson, nr 662; och</textBlock>
    <textBlock id="i-9269397a66f2252e">herr Håstad, nr 663;</textBlock>
  </contentBlock>
  <contentBlock page="8" id="i-4a3caaff5e55552a">
    <textBlock id="i-6716941cfc8ebfaf">Andra kammarens protokoll 1945. Nr 35. 2</textBlock>
  </contentBlock>
  <contentBlock page="9" id="i-63a38415b4a57fd3">
    <textBlock id="i-4abf2b4b8a96ca99">10 Nr 35. Lördagen den 3 november 1945.</textBlock>
  </contentBlock>
  <contentBlock page="9" id="i-ab000f45ad107697">
    <textBlock id="i-11cb8066c7be0198">herr Johnsson i Stockholm, nr 664, i anledning av Kungl. Maj:ts proposition, nr 348, angående anslag till propaganda för bättre deklarationsmoral;</textBlock>
    <textBlock id="i-32082723117e0369">herr Vigelsbo m. fl., nr 665, i anledning av Kungl. Maj:ts proposition, nr 354, angående vissa förmåner till värnpliktiga;</textBlock>
    <textBlock id="i-aedd065418c827ff">herr Ekdahl, nr 666, i anledning av Kungl. Maj:ts proposition, nr 367, angående statsbidrag till byggnader för folkskoleväsendet;</textBlock>
    <textBlock id="i-eedfbfc99d92726f">herrar Spångberg och Lindahl, nr 667, likaledes i anledning av Kungl. Maj:ts proposition nr 367;</textBlock>
    <textBlock id="i-ec5a057b23d1cbf4">fröken Andersson, nr 668, i anledning av Kungl. Maj:ts proposition, nr 368, med förslag till lag om förbud mot arbetstagares avskedande i anledning av äktenskap eller havandeskap m. m.; samt</textBlock>
  </contentBlock>
  <contentBlock page="9" id="i-a2ac0fe588d311dc">
    <textBlock id="i-5a155a3030290bd6">i anledning av Kungl. Maj:ts proposition, nr 369, angående anslag till abortförebyggande åtgärder m. m.:</textBlock>
    <textBlock id="i-0c08f8deb262a8a8">herr Svensson i Ljungskile m. fl., nr 669;</textBlock>
    <textBlock id="i-ad2fc7282caf78ab">herr Johnsson i Stockholm, nr 670; och</textBlock>
    <textBlock id="i-fe87c0951aa29532">fröken Andersson m. fl., nr 671.</textBlock>
  </contentBlock>
  <contentBlock page="9" id="i-f0e84db494def88a">
    <textBlock id="i-a7ed92d547b13b82">Dessa motioner bordlades.</textBlock>
  </contentBlock>
  <contentBlock page="9" id="i-f5da60aff74e1f1f">
    <textBlock id="i-1acdd3eb2cc14b75">Kammarens ledamöter åtskildes härefter kl. 4.15 em.</textBlock>
  </contentBlock>
  <contentBlock page="9" id="i-a7f0c6c34ea94329">
    <textBlock id="i-3772ea8aa28b111d">In fidem Sune Norrman.</textBlock>
  </contentBlock>
  <contentBlock page="9" id="i-a5d6a377d33a20d7">
    <textBlock id="i-c61f369ac138b1b1">Stockholm 1945. Kungl. Boktryckeriet P. A. Norstedt &amp; Söner. 454139</textBlock>
  </contentBlock>
</protocol>
