<protocol id="prot-200506--8">
  <contentBlock page="0" id="i-d808aeccbd835de7">
    <textBlock id="i-4b507184c298806d">﻿</textBlock>
    <textBlock id="i-9f2fd9c7e8c41093">Riksdagens protokoll</textBlock>
    <textBlock id="i-b04cfb762dbed290">2005/06:8</textBlock>
    <textBlock id="i-c9bda924384751ad">Tisdagen den 27 september</textBlock>
    <textBlock id="i-d121f24ae0116a72">Kl. 13:30 - 13:58</textBlock>
    <textBlock id="i-d7de0291c62d0478">1 § Justering av protokoll</textBlock>
  </contentBlock>
  <contentBlock page="0" id="i-51bf92f576351b0d">
    <textBlock id="i-79b717783ec40686">Justerades protokollen för den 20 och 21 september.</textBlock>
    <textBlock id="i-dfabba53ddaf1e17">2 § Ledighet</textBlock>
  </contentBlock>
  <contentBlock page="0" id="i-2cb548033002bfd8">
    <textBlock id="i-1b530318d7ad838d">Talmannen meddelade att Kenth Högström (s) ansökt om fortsatt sjukledighet under tiden den 131 oktober.</textBlock>
  </contentBlock>
  <contentBlock page="0" id="i-95479d4cd3dea6e2">
    <textBlock id="i-6ad06fc92da83066">Kammaren biföll denna ansökan.</textBlock>
  </contentBlock>
  <contentBlock page="0" id="i-aa5b0b171054e7b4">
    <textBlock id="i-7a7f9bfde91b25ae">Talmannen anmälde att Yoomi Renström (s) skulle fortsätta som ersättare för statsrådet Ulrica Messing under Kenth Högströms sjukledighet.</textBlock>
    <textBlock id="i-d0a24ba8543b09ee">3 § Meddelande om preliminär plan för kammarens sammanträden hösten 2005</textBlock>
  </contentBlock>
  <contentBlock page="0" id="i-a029ab1e481a46b3">
    <textBlock id="i-ee9d710719b7bca8">Talmannen meddelade att en preliminär plan för kammarens sammanträden hösten 2005 delats ut till kammarens ledamöter.</textBlock>
    <textBlock id="i-d164e7e4bf7010b5">4 § Meddelande om ändringar i kammarens sammanträdesplan</textBlock>
  </contentBlock>
  <contentBlock page="0" id="i-66d47cfd4f8bb098">
    <textBlock id="i-97cf72769d9181ba">Talmannen meddelade att ett meddelande om ändringar i kammarens sammanträdesplan delats ut till kammarens ledamöter.</textBlock>
    <textBlock id="i-135e98350de07bed">5 § Meddelande om statsministerns frågestund</textBlock>
  </contentBlock>
  <contentBlock page="0" id="i-2683baab8d37df7d">
    <textBlock id="i-3ee11aea650063a8">Talmannen meddelade att ett meddelande om statsministerns frågestund torsdagen den 29 september kl. 14.00 delats ut till kammarens ledamöter.</textBlock>
    <textBlock id="i-260178f876e39cf8">6 § Anmälan om fördröjda svar på interpellationer</textBlock>
  </contentBlock>
  <contentBlock page="0" id="i-d959082f942f26fd">
    <textBlock id="i-6f12cbb30894fdfd">Till riksdagen hade inkommit följande skrivelser:</textBlock>
  </contentBlock>
  <contentBlock page="0" id="i-6a7a4c8354c76a66">
    <textBlock id="i-2c70b0e1bc8e368e">Interpellation 2005/06:4</textBlock>
  </contentBlock>
  <contentBlock page="0" id="i-b5090df013685b5f">
    <textBlock id="i-0dad0d8a90ad5959">Interpellation 2005/06:4 av Allan Widman (fp)</textBlock>
  </contentBlock>
  <contentBlock page="0" id="i-7acaad1bf51ed421">
    <textBlock id="i-0c13d5c552675739">Interpellationen kommer att besvaras fredagen den 30 september 2005.</textBlock>
    <textBlock id="i-8f05abd01ba7d52c">Skälet till dröjsmålet är förhinder att deltaga vid interpellationsdebatten på grund av annat engagemang i tjänsten.</textBlock>
  </contentBlock>
  <contentBlock page="0" id="i-3471ab686e90e16d">
    <textBlock id="i-0faab1d17628d83d">Helena Lindberg</textBlock>
  </contentBlock>
  <contentBlock page="0" id="i-5fa1300b06a9dfd4">
    <textBlock id="i-4fdc808dfc799f3a">Interpellation 2005/06:9</textBlock>
  </contentBlock>
  <contentBlock page="0" id="i-6762b62287af6b60">
    <textBlock id="i-ff8668a08a1e952d">Interpellation 2005/06:9 av Gunnar Nordmark (fp)</textBlock>
  </contentBlock>
  <contentBlock page="0" id="i-5db43aecbcaa5dea">
    <textBlock id="i-3d868f7e9808bd30">Interpellationen kommer att besvaras tisdagen den 11 oktober 2005.</textBlock>
    <textBlock id="i-231eefaa98edbfb9">Skälet till dröjsmålet är resor.</textBlock>
  </contentBlock>
  <contentBlock page="0" id="i-9a48469c0e937a37">
    <textBlock id="i-9b40567e0ea2b5dc">Barbro Holmberg</textBlock>
  </contentBlock>
  <contentBlock page="0" id="i-ed37d7f59bffd011">
    <textBlock id="i-1ae9c32b6ad7aeda">Interpellation 2005/06:12</textBlock>
  </contentBlock>
  <contentBlock page="0" id="i-f987d7be207b22e8">
    <textBlock id="i-7865112dc370c456">Interpellation 2005/06:12 av Alice Åström (v)</textBlock>
  </contentBlock>
  <contentBlock page="0" id="i-3465dd11c371b07c">
    <textBlock id="i-9a737665531178ea">Interpellationen kommer att besvaras tisdagen den 11 oktober 2005.</textBlock>
    <textBlock id="i-39c757197a786439">Skälet till dröjsmålet är resor.</textBlock>
  </contentBlock>
  <contentBlock page="0" id="i-5e7881102b4f26a3">
    <textBlock id="i-f88299c2189b398f">Laila Freivalds</textBlock>
  </contentBlock>
  <contentBlock page="0" id="i-747fae997d5149d4">
    <textBlock id="i-accfcf6054cf53e9">Interpellation 2005/06:18</textBlock>
  </contentBlock>
  <contentBlock page="0" id="i-743890222b9db3b0">
    <textBlock id="i-28e8a9bdfb7ba2e1">Interpellation 2005/06:18 av Chatrine Pålsson (kd)</textBlock>
  </contentBlock>
  <contentBlock page="0" id="i-f5a645231d5ff6dd">
    <textBlock id="i-186f9c035c594124">Interpellationen kommer att besvaras tisdagen den 18 oktober 2005.</textBlock>
    <textBlock id="i-633b29fe00062004">Skälet till dröjsmålet är sedan tidigare inbokade engagemang.</textBlock>
  </contentBlock>
  <contentBlock page="0" id="i-763ba8e6b3ed7f26">
    <textBlock id="i-15b742d4ac04bd78">Erna Zelmin</textBlock>
  </contentBlock>
  <contentBlock page="0" id="i-9f696152c8f4b638">
    <textBlock id="i-299033d3b294e63a">7 § Svar på interpellation 2005/06:3 om nationell strategi för läsning</textBlock>
    <textBlock id="i-29554bb3df9d3ae0">Anf. 1 Utbildnings- och kulturminister LEIF PAGROTSKY (s):</textBlock>
    <textBlock id="i-d1fe5e5fdfe8d0a1">Herr talman! Christer Nylander har frågat om jag avser att ta initiativ till en ny samlad nationell strategi för att stärka läsningen i Sverige samt vilka övriga initiativ jag avser att ta för att stärka bokens, bibliotekens och läsningens ställning.</textBlock>
    <textBlock id="i-53482d57c87d6feb">Jag är säker på att Christer Nylander och jag är helt överens om den stora, för att inte säga avgörande, betydelse som läsningen har. Tillgång till litteratur och läsning skapar förutsättningar för ett levande språk, ett ökat ordförråd, och det öppnar dörren till nya tankar och idéer. Det skänker också kulturupplevelser och är en nyckel till framgång i skola och arbetsliv. Det är därför viktigt inte minst ur demokratisk synvinkel att stimulera och främja läsning samt att öka tillgången till och intresset för litteratur. Av särskild betydelse är det att nå nya och ovana läsare och att fånga de ungas intresse för litteratur.</textBlock>
    <textBlock id="i-ea5a32f1c461665c">Det görs också omfattande statliga insatser för litteratur och läsning. I budgetpropositionen för 2006 redogör regeringen för de insatser som görs inom den statliga kulturpolitiken för att stimulera en varierad utgivning av kvalitetslitteratur, för att öka tillgången till och intresset för litteratur i hela landet. Särskilda medel lämnas också till skolor, bibliotek och ideella organisationer för läsfrämjande insatser. Under innevarande år uppgår insatserna på detta område till ungefär 260 miljoner kronor.</textBlock>
    <textBlock id="i-e7e36b4772382bd2">I budgetpropositionen föreslår regeringen dessutom ytterligare insatser för att främja litteratur och läsning. Under 2005 och 2006 föreslås att 100 miljoner kronor används för riktade utvecklingsinsatser för att stärka kvaliteten i skolan. Inom denna ram ryms bland annat insatser för att stimulera läsning i skolan. Under 2006 och 2007 kommer dessutom 225 miljoner kronor att satsas på skolor i utsatta områden. Myndigheten för skolutveckling, som har regeringens uppdrag att i dialog med landets kommuner ta fram förslag på hur pengarna ska fördelas, ska lägga särskild vikt vid bland annat insatser för språkutveckling för elever med utländsk bakgrund och vid skolbibliotek.</textBlock>
    <textBlock id="i-040d77c6a2c68828">Om några dagar överlämnar regeringen också propositionen Bästa språket en samlad svensk språkpolitik (prop. 2005/06:2) till riksdagen med förslag på ytterligare läsfrämjande åtgärder. Jag kan naturligtvis inte föregripa vad som kommer att framgå av propositionen, men vad som framgår av budgetpropositionen är att regeringen föreslår reformer på området motsvarande 5 miljoner kronor under 2006, varav 2,2 miljoner kronor avser språkvård från och med den 1 juli 2006.</textBlock>
    <textBlock id="i-33b5d04558ac1652">Anf. 2 CHRISTER NYLANDER (fp):</textBlock>
    <textBlock id="i-92a33be83a0def26">Herr talman! Jag ställer frågan om statsrådet avser att komma med förslag på ytterligare initiativ till en ny samlad nationell strategi för läsning, och jag väntar fortfarande på svaret. Men jag tackar för det svar jag har fått hittills.</textBlock>
    <textBlock id="i-dc5b08a1ce77cacd">Jag vill nämna ett bra exempel på läsfrämjande initiativ. I dag får 50 000 barn en alldeles egen bok. Det är McDonalds och Läsrörelsen som på det sättet ska dela ut 600 000 böcker totalt till kunder som köper Happy meal. Man kan nästan se bilden framför sig: En ung flicka sitter i baksätet på en bil. Hon har precis ätit upp sin hamburgare och pommes frites och är fortfarande kladdig om fingrarna, och så kastar hon sig över boken om den fula ankungen eller om Pelles ficklampa eller någon annan av de böcker som delas ut. Kanske är det just denna insats som gör att hon till sist fastnar i läsandet och börjar tycka om böcker.</textBlock>
    <textBlock id="i-fb3276a04e4e2c7b">För ett halvår sedan togs ett annat bra initiativ under världsbokdagen. Varje fjärdeklassare fick boken Det gula mysteriet . Kanske var det den boken som gjorde att Sebastian fastnade för läsandet. Hans föräldrar tror i alla fall att det var så. Boken om mysteriet påminner honom ganska mycket om ett dataspel som han brukar spela. Med denna bok förstod han att också böcker är intressanta och att det finns en styrka i att läsa och i att fantasin får jobba lite extra mycket.</textBlock>
    <textBlock id="i-bee6b432b664b611">Tyvärr ville Vänsterpartiet stoppa den här kampanjen, och ännu mera beklagligt är att skolminister Baylan också delvis ville fiska i det vattnet. Det var lite pinsamt. Det är inget problem med att privata intressenter satsar på att barn och unga ska läsa. Vi behöver varje god kraft som finns. Med den här typen av signaler finns snarare risk för att vi får färre initiativ för läsning och färre barn som får känslan av att fängslas av en bok.</textBlock>
    <textBlock id="i-24b085acb0a6d8d4">Herr talman! I Danmark tar regeringen nu initiativ till en nationell strategi för läsning. Behövs det i Sverige? Svaret måste tyvärr bli: Ja, det behövs. Sverige har en lång tradition av att ligga långt framme när det gäller läsförståelse, läsförmåga och läsintresse. Men flera undersökningar som gjorts på senare år tyder på att vi faktiskt backar. På tio år har gruppen elever som kan läsa orden men inte riktigt förstå dem ökat med tio procentenheter. En sjundedel av vår befolkning läser aldrig en bok. Det ser ut att öka och går dessutom i arv, vilket är väldigt oroande. De sociala klyftorna när det gäller läsande ökar därmed.</textBlock>
    <textBlock id="i-1bfcc5ac71a42c68">Biblioteken är på många håll utsatta för en svältkur. Jag läste om att 700 000 volymer färre finns för 2003 jämfört med 2002. Allt detta avspeglas naturligtvis i skolresultaten. Hur ska man klara naturkunskapen eller hänga med i samhällskunskapen när man inte förstår vad som står i boken?</textBlock>
    <textBlock id="i-43e0f4fbee32a224">Statsrådet borde ta ett steg tillbaka och se hela den här bilden. Den visar en del tecken som gör att man måste bli bekymrad. Den visar också en del positiva tecken jag kommer tillbaka till det senare. Men den totala bilden gör att mycket talar för att Sverige behöver en nationell strategi för att stärka läsningen och boken.</textBlock>
    <textBlock id="i-6236f512fc6206e5">Jag har diskuterat den här frågan med många ministrar, och jag får nästan alltid samma svar: Det görs så väldigt många olika insatser. Men det är märkligt nog nästan alltid samma insatser som man använder i olika svar. Visst är återvinning bra, men det verkar inte vara någon hejd på vad alla dessa extra resurser ska räcka till för. Verkligheten visar också tecken på att de här resurserna faktiskt inte räcker till, därför att utvecklingen går åt fel håll.</textBlock>
    <textBlock id="i-fa718f0ef571f01f">De som är unga i dag har en tuff konkurrens att möta, och Sverige har en tuff konkurrens i det globala samhället att möta. Jag tror att kunskap och fantasi är två viktiga nycklar för att klara den här konkurrensen. Då är läsandet ett oslagbart redskap både för att skaffa sig kunskap och för att stimulera sin fantasi.</textBlock>
    <textBlock id="i-160fcd014a97fd19">Danmark har nu sett den här problematiken och sett möjligheten med en nationell strategi för läsning. Jag skulle gärna vilja ha ett svar på den fråga jag ställde i interpellationen: Avser ministern att ta initiativ till att också Sverige ska få en nationell satsning på läsning?</textBlock>
    <textBlock id="i-58c02cf879dcdc2b">Anf. 3 Utbildnings- och kulturminister LEIF PAGROTSKY (s):</textBlock>
    <textBlock id="i-414e105ad1b3edbb">Herr talman! Jag har i mitt svar redovisat en mängd åtgärder som vi vidtar, som är i kraft och som håller på att rullas ut för att stärka språkets ställning. Det handlar om skolan. Det handlar om de barn som har dåliga svenskkunskaper, till exempel för att de har invandrat till Sverige efter det att de har lärt sig att tala. Och särskilda satsningar är riktade till de områden där sådana barn bor. Det handlar om olika saker. Och det handlar om ambitionen att befästa och vidareutveckla Sveriges ställning som en läsande nation, där barnen läser mer än barn i andra länder, där vuxna läser mer än vuxna i andra länder och där vi har en väldigt stark ställning som ett resultat av en medveten och långsiktig politik under lång tid.</textBlock>
    <textBlock id="i-87bf4ea125b29cae">Jag noterar att Nylander erkänner att Sverige ligger långt framme. Det tolkar jag som ett beröm till den socialdemokratiska långsiktiga politiken, att satsa på en bred inriktning på den läsfrämjande politiken mot grupper som inte läser av sig själva så att säga.</textBlock>
    <textBlock id="i-e4b5afc01640fab0">Jag föredrar en samlad politik framför en ny strategi. Det kan låta som en lek med ord, men för mig är en strategi något som handlar om längre sikt, som handlar om lite luftiga saker utan precision, utan belopp, utan tidtabeller, utan konkretion. En politik däremot är något som man bedriver här och nu med konkreta åtgärder, konkreta pengar, konkret finansiering. Ibland behöver man strategier, men i det här fallet har vi en samlad politik som genomförs steg för steg. Jag har räknat upp många av åtgärderna i mitt svar.</textBlock>
    <textBlock id="i-f20775c700f3b182">Jag har roat mig med att se hur Folkpartiets samlade politik ser ut på det här området. Om vi nu lämnar den samlade strategin som kan vara luftig, för man behöver inte budgetpröva den, kan jag räkna upp vad Folkpartiets politik är: Avskaffa bibliotekslagen, släpp fram kommuner som vill införa och höja avgifter för att låna böcker på biblioteken, ta bort bokmomsen, gör momsen generell och använd inte pengarna till läsfrämjande åtgärder utan till att sänka inkomstskatten, ta bort värnskatten för dem i det högsta inkomstskiktet som läser böcker, avskaffa En bok för alla för de vuxna ett av våra viktigaste instrument för att nå vuxna människor på de arbetsplatser där läsningen är sämst utvecklad, LO-arbetsplatser. Där är Folkpartiets engagemang 0,0 eller minus. Det vill man ta bort och lägga pengarna på något annat, kanske på det ni föreslår om förmögenhetsskatten vad vet jag.</textBlock>
    <textBlock id="i-9135c5bb77d4d2bf">Vi har satsat pengar på 15 000 fler vuxna i skolan. Vi har sagt att skolorna själva ska bestämma var de pengarna gör mest nytta. Bibliotekarier är en möjlighet. Vi har ständigt fått höra i debatten från Folkpartiet att pengarna används till allt möjligt annat än det viktigaste, nämligen behöriga lärare. Jag slåss för rätten för kommunerna att anställa bibliotekarier för pengarna. Jag har aldrig hört ett ord av stöd från någon folkpartist för detta, tvärtom nedlåtande, snusförnuftiga kommentarer att det slösas bort på annat än behöriga lärare.</textBlock>
    <textBlock id="i-c732659f066cf211">Biblioteken i skolorna är jätteviktiga. Där har ni intressanta tankar om att Verket för skolutveckling ska ges vassare uppdrag att granska hur skolorna jobbar med biblioteken, men det är ett undantag för friskolorna. Jag tycker att alla barn, oavsett vilken form av skola de går i, ska ha rätt att kräva bra biblioteksservice som ett integrerat element i skolan.</textBlock>
    <textBlock id="i-ebe52438c8ff733d">Jag konstaterar att Folkpartiet har en samlad läspolitik. Ni behöver ingen strategi. Ni har en färdig politik som är en attack på läsandet. Punkt efter punkt drabbar läsandet. Det är den sanna verkligheten. Försök inte måla över det med några luftiga pastejer om en framtida strategi.</textBlock>
    <textBlock id="i-b4213d034129b72d">Anf. 4 CHRISTER NYLANDER (fp):</textBlock>
    <textBlock id="i-0806343932718097">Herr talman! Så föll den här debatten ned i ett hål av demagogi, vilket jag blir lite bekymrad över, för jag tycker att det här är en ganska viktig fråga att ta på stort allvar. Det är ju inget svar på hur man stärker läsningen i Sverige att säga att Folkpartiet vill avskaffa bibliotekslagen. Jag tillhör dem i partiet som är tveksamma till den ståndpunkten.</textBlock>
    <textBlock id="i-d2e20c8a838017c2">I dag ser vi hur biblioteken har fått 700 000 färre volymer bara mellan åren 2002 och 2003. Då är det ju ingen lösning att komma med bibliotekslagen. Vi ser hur bibliotek läggs ned. Då är inte lösningen att bara hålla fram bibliotekslagen.</textBlock>
    <textBlock id="i-213b7a4d30e24086">Pagrotsky säger att vi vill ha en generell moms. I vilket budgetförslag från Folkpartiet har statsrådet sett det? Det är ingen linje som vi driver. Nej, låt oss i stället titta på de verkliga frågorna och fundera på hur Sverige kan stärka läsandet.</textBlock>
    <textBlock id="i-d9b33c483eee7b1f">Jag ska gärna säga att det finns tydliga, positiva utvecklingar i Sverige. De senaste åren har vi sett hur antalet debutanter har ökat. Vi har sett hur fler författare blir publicerade. Vi har sett flera nya förlag och flera invandrarförlag, vilket är väldigt positivt. Vi har sett hur böckerna har blivit billigare, vilket Folkpartiet har drivit, och också en ökad försäljning.</textBlock>
    <textBlock id="i-0bd091f960323ee9">Samtidigt ser vi en väldigt tydlig negativ utveckling. Jag tycker att statsrådet måste erkänna det problemet för att vi ska kunna komma vidare med åtgärder.</textBlock>
    <textBlock id="i-c4758fe422815c1b">Jag arrangerade ett seminarium i riksdagsbiblioteket om läsning. Karl-Petter Thorwaldsson var med från ABF. Han sade ungefär så här: Jag tror att läsvanor smittar. Barn gör inte som vi säger utan som vi gör, och därför går ofta föräldrarnas läsvanor i arv. Läsandet är väldigt klassindelat, och jag tycker att det krävs motvärn för att hindra den utvecklingen. Han hävdade också att bland LO-medlemmar har under 90-talet antalet som inte läser en bok ökat från 23 % till 35 %, och bland de manliga LO-medlemmarna säger han att det är 50 %. Så säg då inte att den politik som regeringen för är en politik för läsning för alla! 50 % av de manliga LO-medlemmarna läser inte en bok.</textBlock>
    <textBlock id="i-783e4a1abfcd06b6">Låt mig återkomma till den där tjejen som sitter i baksätet på en bil och precis har ätit upp sin Happy meal, därför att om hennes förälder är en kvinnlig Sacomedlem är chansen väldigt stor att hon faktiskt läser den där boken och väldigt många andra böcker. Är föräldern däremot en manlig LO-medlem är chansen mycket mindre. Skulle det dessutom inte vara en dotter utan en son som sitter i LO-medlemmens baksäte är det väldigt stor risk att den killen blir en icke-läsare.</textBlock>
    <textBlock id="i-ed6d2290f60bf346">Så ser det ut i Sverige i dag. Det är resultatet av den politik ni för på det här området. Vi ser en växande klyfta i Sverige.</textBlock>
    <textBlock id="i-172bb2c98d43f6dd">Den danska regeringen har sett det här och sagt: Nej, så här ska vi inte ha det. Därför tar vi fram en ny nationell strategi. Och man funderar på en bred, nationell strategi för att stärka läsningen i alla grupper.</textBlock>
    <textBlock id="i-ba3b7dcc5ccb442e">Det är viktigt att se att det här går att vända. Tycker man att det går att vända finns det viktiga saker att göra. Vi har till exempel världsbokdagen. Vi har många lokala projekt för att främja läsandet. Vi har många lärare och bibliotekarier runtom i landet och framför allt kanske föräldrar som ser till att barn lär sig läsa. Vi har goda exempel från andra länder som vi kan lära oss av: USA, Tyskland och England. Dessutom ser vi hur förebilder är väldigt viktiga. Låt oss lyfta fram flera sådana.</textBlock>
    <textBlock id="i-bbb79b8569c13015">Jag tror att man måste våga se verkligheten. Även om ni har styrt landet i elva år eller vad det är, alldeles för länge i alla fall, måste ni åtminstone våga se problemen, för annars kan ni inte gripa er an detta. Det duger inte att angripa Folkpartiets politik, för det är ni som styr. Det är ni som ser till att de klyftor som vi har i läsandet i dag faktiskt finns. Det är också ni som ett år till har ansvar för att se till att vi får en politik som bryter utvecklingen mot ökade klyftor i läsandet.</textBlock>
    <textBlock id="i-9504c1a3f86d9a5f">Anf. 5 Utbildnings- och kulturminister LEIF PAGROTSKY (s):</textBlock>
    <textBlock id="i-4bb53edab2e8ed76">Herr talman! Christer Nylander, du har interpellerat mig om en samlad strategi för läsandet. Du pekar på problem med läsandet. Självklart är jag den förste att skriva under på att det är ett jätteproblem i Sverige att vi har för stora kulturella klassklyftor, att LO-medlemmar inte läser så mycket som jag skulle önska, att läsvanorna är ojämlikt fördelade. När jag då påpekar att jag är överens med Nylander, och kanske också med Folkpartiet i övrigt, om detta och tittar på vad Folkpartiet föreslår som resultat av den analysen och ser att den enda åtgärd som riktas dit vill de avskaffa, då är det väl klart att jag kan påpeka det utan att få tillmälen om att jag förfaller till djup demagogi. Någon ordning måste det väl vara i en sådan här debatt, att man får jämföra partiernas politik så att väljarna kan ta ställning.</textBlock>
    <textBlock id="i-e46a47c96fa2eeda">Jag delar synen i problembeskrivningen och lyfter fram vad du själv driver för politik. Ta det här med bokmomsen. Eftersom du försöker lura i publiken på läktarna att jag hittar på om bokmomsen kan jag väl berätta att vi har i dag moms på 6 % på böcker. Den generella momsen är 25 %. Skillnaden är 1 miljard kronor. Eftersom Nylander uppenbarligen inte har deltagit i Folkpartiets landsmöte ska jag läsa innantill ur programmet Tillväxtagenda för Sverige , programpunkt 16: Gör momsen generell, det möjliggör större inkomstskattesänkningar. Det står inte ett ord om att den miljarden ska gå till läsfrämjande åtgärder eller till En bok för alla. Den ska gå till att ta bort värnskatten för dem som tjänar över 300 000 kr om året. Där får jag väl i folkupplysningens tjänst berätta för dig, Christer Nylander, vad du röstar för i ditt parti.</textBlock>
    <textBlock id="i-0ea7d18c29442425">Det hör väl också till saken, om vi vill sprida läsningen i skolan, sprida läsningen runtom i landet, vad vi sätter för press på kommunerna att tillhandahålla bibliotek. Ni vill avskaffa bibliotekslagen, som förbjuder avgiftsbeläggning av bibliotekens utlåning och som tvingar kommuner att hålla ett ordentligt bibliotek. Det är klart att utvecklingen hade varit ännu sämre om den inte hade funnits.</textBlock>
    <textBlock id="i-ce993aa913f5b5ae">Den samlade folkpartipolitiken utgör en attack på läsandet. Det är mitt omdöme, och det står jag för. Sedan får Christer Nylander kalla det demagogi. Men det är ju så att Folkpartiet inte går till val på sin politik. Folkpartiet går till val ihop med andra partier, och de ska tillsammans ha någonting som de själva beskriver som en historiskt unik sammanflätad allians. Den alliansen är sammanflätad av frågor som jag förmodar att de tycker är viktiga. På kulturens område finns det bara två frågor som alliansen är överens om två! Den ena är det vi har pratat om, att öppna för avgifter på biblioteken. Det andra som alliansen är överens om på kulturens område är att det ska bli dyrare att gå på museum. Det är de enda kulturpolitiska åtgärder som alliansen för fram.</textBlock>
    <textBlock id="i-e30380bf5c46a32b">Hur känns det när man som Christer Nylander brinner för kulturen, är djupt och ärligt engagerad i hur man ska flytta fram positionerna för kulturen i Sverige, läsningen, litteraturen, och den berikande roll som den spelar för människors liv, för samhällsutvecklingen, för demokratin? Hur känns det att lägga sitt engagemang på en allians som bara har två arbetsuppgifter på kulturområdet, att minska trängseln på museerna och att minska läsningen i Sverige, minska utlåningen, genom högre avgifter på biblioteken? Kom ihåg att avgifter är ett instrument för ransonering. Att införa avgifter på biblioteken är ett sätt att ransonera utlåningen. Ska det kosta 10 kr att låna en bok? 20 kr? 30 kr? Ett genomsnittligt svenskt barn läser fyra böcker i månaden, och jag gissar att de flesta böcker är lånade. Vad ska man i en familjebudget sätta av för boklån i Folkpartiets Sverige?</textBlock>
    <textBlock id="i-911de09ede180dc0">Anf. 6 CHRISTER NYLANDER (fp):</textBlock>
    <textBlock id="i-ccac4d7b617ff0fc">Herr talman! Jag tycker inte att det ska kosta något alls att låna böcker på biblioteket. Jag märker på Pagrotsky att han längtar efter det borgerliga alternativet på kulturområdet. Vi är rätt många som gör det. Vi är rätt många som längtar efter en ny regering. Det är väl lite grann ett tecken på den där tröttheten att man ser sig om efter alternativen. Det är inte särskilt mycket att komma med när det gäller en strategi för läsningen. När vi ser hur utvecklingen har varit de senaste tio tolv åren, under socialdemokratiskt styre, har klyftorna faktiskt ökat. Den politik ni står för ökar ju klyftorna. Det är fler LO-män som faktiskt slutar läsa böcker. Det är fler killar som misslyckas i skolan, och det är fler elever totalt sett som faktiskt inte lär sig att läsa och skriva ordentligt i skolan.</textBlock>
    <textBlock id="i-b9ed7955c4a2c972">Det är ju där grunden måste vara, och det är också det som Folkpartiet bygger sin läspolitik på, nämligen att se till att ge en garanti till varje elev om att det offentliga ska göra så mycket det går för att var och en ska ha en chans att lära sig läsa och skriva tidigt i grundskolan. Det är det viktigaste, essensen, i detta. Det tyder också på att en sådan här strategi för att stärka läsandet, att bryta den negativa utveckling som vi faktiskt ser, måste vara väldigt bred. Den måste utgå från skolan. Den måste ha med skolbiblioteken och allmänbiblioteken. Den måste ha med prisfrågan, och den måste ha med väldigt många andra saker. Skolböckerna är ett exempel, men det finns också en massa andra saker. Vi välkomnar också privata alternativ på det här området.</textBlock>
    <textBlock id="i-717aa84b6077716a">Bibliotekslagen är ju en minimilagstiftning. Jag är personligen inte så negativ som mitt parti är, men det har visat sig att den inte heller är en lösning. När bokbeståndet på biblioteken på ett enda år minskar med 700 000 volymer kan man inte säga att bibliotekslagen är särskilt offensiv. När vi faktiskt ser hur den ses som en minimilagstiftning och man drar ned biblioteken, då kan man inte säga att bibliotekslagstiftningen som den ser ut i dag är särskilt offensiv. Nej, jag håller med Pagrotsky. Det behövs ett tydligt, borgerligt, alternativ på det här området.</textBlock>
    <textBlock id="i-a49ce0cb1792d9ad">Anf. 7 Utbildnings- och kulturminister LEIF PAGROTSKY (s):</textBlock>
    <textBlock id="i-84ed30bd414454f9">Herr talman! Det finns ju ett tydligt borgerligt alternativ, ett alternativ som ransonerar kulturen, ett alternativ som ransonerar läsningen. Jag tolkar Christer Nylanders talande tystnad om momsen som en bekräftelse på att Nylander stöder idén att 1 miljard ska tas från läsningen. Det är vad bokmomsen sänker kostnaden för läsningen i Sverige med 1 miljard. Det ska tas från läsningen och läggas på sänkt skatt för de mest välbärgade i Sverige. Det är den enda innebörden. Jag tror att var och en som går och tittar i riksdagens protokoll och slår upp svaret på mitt påpekande och min innantilläsning ur Folkpartiets strategidokument om tillväxten inser det. Nylander sitter ju ändå i finansutskottet, så han har väl rimligen läst Folkpartiets tillväxtpolitik. Enligt den är läsningen uppenbarligen en broms för tillväxten, för den ska bestraffas med 1 miljard. Det ska föras över som medel till en inkomstskattesänkning.</textBlock>
    <textBlock id="i-5271b90eb8904d44">Sveriges folk är ett läsande folk i högre grad än de allra flesta folk på jorden. Det är en styrka och det är ett utgångsläge för fortsatta förbättringar. Vi har stora problem, stora brister. Vi har varit överens i debatten om att peka på några av dem. Läsningen är ojämlikt fördelad. Livschanserna som följer med läsningen är ojämlikt fördelade. Om ett par dagar kommer jag att lägga fram min politik för fortsatt utveckling av de mått och steg som jag redovisade utförligt i min inledning. Jag har varit förhindrad att nu lätta på förlåten och berätta om enskildheter i det här sammanhanget. Men en del av de frågor som vi har diskuterat här kommer att tas upp. Jag hoppas att vi kan ha fler debatter sedan, och att det då finns ett tydligare argument i fråga om varför just litteraturen ska betala skattesänkningar med 1 miljard. Är det ett recept för att få fler böcker på biblioteken? Det är en typ av fråga som jag skulle vilja ställa i nästa debatt. Men då har jag också konkreta saker från propositionen att redovisa.</textBlock>
    <textBlock id="i-7ba53e4936e33abc">Utforma gärna ett tydligare borgerligt alternativ på kulturens område! Jag håller med Christer Nylander om att trängselavgift på museerna och trängselavgift på biblioteken är en för smal gemensam nämnare för ett regeringsalternativ på kulturområdet även om det är avslöjande vad man väljer att börja bygga ett gemensamt alternativ med.</textBlock>
  </contentBlock>
  <contentBlock page="0" id="i-3b479a3090b09909">
    <textBlock id="i-4cb26b0f55a04b99">Överläggningen var härmed avslutad.</textBlock>
    <textBlock id="i-eb2abfb7eaf1f6b5">8 § Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock page="0" id="i-1e25258db37dc6d4">
    <textBlock id="i-ab3d59b921100a8b">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock id="i-0c18b54e41411255">KOM2005(334)</textBlock>
  </contentBlock>
  <contentBlock page="0" id="i-6d88d1e68127b168">
    <textBlock id="i-fdc47a75ca3cacfe">9 § Hänvisning av ärende till utskott</textBlock>
  </contentBlock>
  <contentBlock page="0" id="i-35af1e06567cd829">
    <textBlock id="i-0ddf960987b0cef6">Föredrogs och hänvisades</textBlock>
  </contentBlock>
  <contentBlock page="0" id="i-4b7ad77fce54ed78">
    <textBlock id="i-0a0bd0243ffc3843">10 § Bordläggning</textBlock>
  </contentBlock>
  <contentBlock page="0" id="i-02ef6ea3c285ccd6">
    <textBlock id="i-abdda82b91e8aa5d">Anmäldes och bordlades</textBlock>
  </contentBlock>
  <contentBlock page="0" id="i-8d2faccd7a687beb">
    <textBlock id="i-ddd5c9bdcf068414">11 § Anmälan om interpellationer</textBlock>
  </contentBlock>
  <contentBlock page="0" id="i-b4cae8d3b42a4c1c">
    <textBlock id="i-e2ef618c653c62d2">Anmäldes att följande interpellationer framställts</textBlock>
  </contentBlock>
  <contentBlock page="0" id="i-f1d9936f737b7289">
    <textBlock id="i-29afe6ef0269ec06">den 22 september</textBlock>
  </contentBlock>
  <contentBlock page="0" id="i-8e81ff9de6a839a3">
    <textBlock id="i-9cbb8a9d619e3658">Ulf Sjösten</textBlock>
  </contentBlock>
  <contentBlock page="0" id="i-7c760bf1f63bc6c4">
    <textBlock id="i-dd7c2f2c0b79c9c4">Ulf Sjösten</textBlock>
  </contentBlock>
  <contentBlock page="0" id="i-f165f024bc87b2b8">
    <textBlock id="i-7ebb6715bc7e4f92">Ulf Sjösten</textBlock>
  </contentBlock>
  <contentBlock page="0" id="i-3bee3fd313ad91d8">
    <textBlock id="i-e16969d830f34cc6">Ulf Sjösten</textBlock>
  </contentBlock>
  <contentBlock page="0" id="i-6225942146821cf8">
    <textBlock id="i-d940ae2afe19a06b">Chatrine Pålsson</textBlock>
  </contentBlock>
  <contentBlock page="0" id="i-4dd9f5c861c4bcd5">
    <textBlock id="i-affaaf288f193b2e">den 23 september</textBlock>
  </contentBlock>
  <contentBlock page="0" id="i-e338cad68471ab4f">
    <textBlock id="i-ae2f20049a1c8cbd">Håkan Larsson</textBlock>
  </contentBlock>
  <contentBlock page="0" id="i-f2efda254b0e82b9">
    <textBlock id="i-a4b96869a8d04077">Interpellationerna 2005/06:1418 redovisas i bilaga som fogats till riksdagens snabbprotokoll tisdagen den 27 september.</textBlock>
    <textBlock id="i-1468202b06d808aa">Interpellation 2005/06:19 redovisas i bilaga som fogats till riksdagens snabbprotokoll tisdagen den 11 oktober.</textBlock>
    <textBlock id="i-67101a1139ff1054">12 § Anmälan om frågor för skriftliga svar</textBlock>
  </contentBlock>
  <contentBlock page="0" id="i-6af14b44423fcaed">
    <textBlock id="i-91808d7209bf1ec5">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-b41eff63897f43cf">
    <textBlock id="i-1017f94dc641c728">den 23 september</textBlock>
  </contentBlock>
  <contentBlock page="0" id="i-309a858ad85c255c">
    <textBlock id="i-91481ef12eb68f3d">Anne Ludvigsson</textBlock>
  </contentBlock>
  <contentBlock page="0" id="i-520df6d1482d4e21">
    <textBlock id="i-f59fa5301aeb37de">Cecilia Wikström</textBlock>
  </contentBlock>
  <contentBlock page="0" id="i-e6110489bec1f912">
    <textBlock id="i-bc85b9401aaa030f">Anna Lindgren</textBlock>
  </contentBlock>
  <contentBlock page="0" id="i-504287bd7cd461d9">
    <textBlock id="i-42d13b28fa7538d3">Mikael Oscarsson</textBlock>
  </contentBlock>
  <contentBlock page="0" id="i-e299a0fcc92978b6">
    <textBlock id="i-ec69f32af56db4d6">Luciano Astudillo</textBlock>
  </contentBlock>
  <contentBlock page="0" id="i-52a4e130e6592f90">
    <textBlock id="i-8387730f1eb5e8a6">Alf Svensson</textBlock>
  </contentBlock>
  <contentBlock page="0" id="i-1c9060cd815d9429">
    <textBlock id="i-4dedc3cc20e97805">den 26 september</textBlock>
  </contentBlock>
  <contentBlock page="0" id="i-724544b05b5e77e6">
    <textBlock id="i-1bc517384bc85f0f">Eva Flyborg</textBlock>
  </contentBlock>
  <contentBlock page="0" id="i-8c0ed6d150a03e49">
    <textBlock id="i-f8c4142916dfacd5">Owe Hellberg</textBlock>
  </contentBlock>
  <contentBlock page="0" id="i-26aaa27ab2a0836f">
    <textBlock id="i-ad1319572653c0c4">Jarl Lander</textBlock>
  </contentBlock>
  <contentBlock page="0" id="i-157c4ef172e1286c">
    <textBlock id="i-6dd530c18034c1b9">den 27 september</textBlock>
  </contentBlock>
  <contentBlock page="0" id="i-bf0e8dac23292c6c">
    <textBlock id="i-33146849ded38c52">Jan Lindholm</textBlock>
  </contentBlock>
  <contentBlock page="0" id="i-c0dc78384c426c9e">
    <textBlock id="i-69980039f35e8fdc">Carina Adolfsson Elgestam</textBlock>
  </contentBlock>
  <contentBlock page="0" id="i-933368f0c25f957c">
    <textBlock id="i-6595d4b14adf2e10">Magdalena Andersson</textBlock>
  </contentBlock>
  <contentBlock page="0" id="i-88d1f90264f103fe">
    <textBlock id="i-97dd44f9955f6e97">Ragnwi Marcelind</textBlock>
  </contentBlock>
  <contentBlock page="0" id="i-615aab7358131353">
    <textBlock id="i-8c30802e5eb069e0">Frågorna 2005/06:3742 redovisas i bilaga som fogats till riksdagens snabbprotokoll tisdagen den 27 september.</textBlock>
    <textBlock id="i-1d3f7926db038066">Frågorna 2005/06:4349 redovisas i bilaga som fogats till riksdagens snabbprotokoll tisdagen den 11 oktober.</textBlock>
    <textBlock id="i-e4d27f4b4faa6bb1">13 § Anmälan om skriftliga svar på frågor</textBlock>
  </contentBlock>
  <contentBlock page="0" id="i-4bcdfe3a1eb02f80">
    <textBlock id="i-055ce84a9ea1f3d7">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-cf70ec99ec1264bc">
    <textBlock id="i-d05aba022eaa8b05">den 23 september</textBlock>
  </contentBlock>
  <contentBlock page="0" id="i-a37d173b46115bb1">
    <textBlock id="i-f3a842ee5c14dfb2">Göran Lindblad</textBlock>
  </contentBlock>
  <contentBlock page="0" id="i-721c18b7e418eeb3">
    <textBlock id="i-36bfa32051005ce3">Cecilia Wigström</textBlock>
  </contentBlock>
  <contentBlock page="0" id="i-2e29c85e764c3ee7">
    <textBlock id="i-90337ebc242256d7">Svaren redovisas i bilaga som fogats till riksdagens snabbprotokoll tisdagen den 11 oktober.</textBlock>
    <textBlock id="i-91eabd703319a559">14 § Kammaren åtskildes kl. 13.58.</textBlock>
  </contentBlock>
  <contentBlock page="0" id="i-9fb8c78e5fac59b6">
    <textBlock id="i-2477cfde88edf337">Förhandlingarna leddes av talmannen.</textBlock>
  </contentBlock>
  <contentBlock page="0" id="i-9131a9ec72297584">
    <textBlock id="i-663479813cb1068c">/Monica Gustafson</textBlock>
  </contentBlock>
</protocol>
