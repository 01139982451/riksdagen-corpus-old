<protocol id="prot-1944-höst-ak--30">
  <contentBlock page="0" id="i-daf975c8f0eff163">
    <textBlock id="i-7ab5339a701452d5">RIKSDAGENS PROTOKOLL. 1944. Andra kammaren. Nr 30.</textBlock>
  </contentBlock>
  <contentBlock page="0" id="i-31e6b21b50b004e0">
    <textBlock id="i-56da4208651f92ce"> </textBlock>
  </contentBlock>
  <contentBlock page="0" id="i-3e935aa88b8ee683">
    <textBlock id="i-d473b054d684ea15"> </textBlock>
  </contentBlock>
  <contentBlock page="0" id="i-5c919fb38a842e28">
    <textBlock id="i-2ab0879cd4fcd62b">Onsdagen den 8 november. Kl. 4 em.</textBlock>
  </contentBlock>
  <contentBlock page="0" id="i-cf0531527fdd0579">
    <textBlock id="i-dffe3fb6222a1535">SK</textBlock>
  </contentBlock>
  <contentBlock page="0" id="i-801355422c0b386f">
    <textBlock id="i-b95ef3feb36b982c">Justerades protokollen för den 1 och den 4 innevarande november.</textBlock>
  </contentBlock>
  <contentBlock page="0" id="i-0f588998274fa403">
    <textBlock id="i-47c5ae6f91152a60">$ 2.</textBlock>
  </contentBlock>
  <contentBlock page="0" id="i-7000677b8b2b21ef">
    <textBlock id="i-92b66968814fa296">Föredrogos var efter annan följande på kammarens bord liggande motioner; och remitterades därvid</textBlock>
  </contentBlock>
  <contentBlock page="0" id="i-bb9d5f29416032fb">
    <textBlock id="i-f32870d299ca11da">till behandling av lagutskott motionen nr 551 av herr Andersson i Malmö m. fl.; samt till statsutskottet motionen nr 552 av herr Andersson i Malmö m. fl.</textBlock>
  </contentBlock>
  <contentBlock page="0" id="i-87eef7812f5a1359">
    <textBlock id="i-7568ee4af7ba600b">$ 3.</textBlock>
  </contentBlock>
  <contentBlock page="0" id="i-851e9623d216324e">
    <textBlock id="i-0ff0bd556962d4c2">Föredrogs den av herr Håstad vid kammarens nästföregående sammanträde gjorda, men då bordlagda anhållan att få framställa interpellation till herr statsrådet och chefen för finansdepartementet, angående utredning om ändring i gällande beskattningssystem beträffande studieskulders m. m. ställning i systemet.</textBlock>
  </contentBlock>
  <contentBlock page="0" id="i-31857002fa8161f6">
    <textBlock id="i-3793e359dfabb8d7">Kammaren biföll denna anhållan.</textBlock>
  </contentBlock>
  <contentBlock page="0" id="i-1bc3da4377a91e05">
    <textBlock id="i-402538df4e7d6dd8">$ 4.</textBlock>
  </contentBlock>
  <contentBlock page="0" id="i-25ab5bbcea2f944e">
    <textBlock id="i-84a47e8120777588">Herr Nilson i Spånstad erhöll på begäran ordet och anförde: Herr talman! Interpellation. I väntan på kommande fredsslut har på ett flertal av näringslivets och arbetsmarknadens områden en omfattande fredsplanering företagits. Statliga och kommmunala myndigheter ha med en mången gång berömvärd energi arbetat på att vidtaga sådana dispositioner, att övergången till en kommande fredshushållning skall kunna ske så friktionsfritt som möjligt.</textBlock>
    <textBlock id="i-ab271d1ca4b46917">Ett område där övergången till fredsförhållanden torde komma att vålla betydande svårigheter är biltrafikområdet. De allra flesta av vårt lands bilister, som innehaft personbilar och kört sina vagnar på grövre ringdimensioner, ha under kriget på statsmakternas bud lojalt avstått från sina. bilringar för att därmed bereda den nödvändiga och yrkesmässiga biltrafiken möjlighet att alltjämt fylla sina samhällsviktiga funktioner.</textBlock>
    <textBlock id="i-99d4b8690aab8985">När krigsslutet kommer och det för bilägarna blir fråga om att inrätta sig efter mera fredligt betonade förhållanden, kunna sinsemellan mycket olika situationer tänkas uppstå. En situation, av många ansedd som den "mest sannolika, kan uppkomma, då flytande bränsle kan tänkas finnas tillgängligt för åtminstone en betydligt mera omfattande nyttobetonad personbilstrafik än vad för närvarande medgives, och detta kanske redan innan det blir tillgång till nytillverkade gummiringar. Det kan också tänkas, att i det läge som då kan vara för handen en betydande del av det bättre bilgummi som finnes lagrat i statens</textBlock>
  </contentBlock>
  <contentBlock page="0" id="i-0516cd9a54cf06f6">
    <textBlock id="i-757a7109e26d62de">Andra kammarens protokoll 1944. Nr 30. 1</textBlock>
  </contentBlock>
  <contentBlock page="1" id="i-374612ef69656e4e">
    <textBlock id="i-11b09e13fc539657">2 Nr 30. Onsdagen den 8 november 1944.</textBlock>
  </contentBlock>
  <contentBlock page="1" id="i-90be777204824366">
    <textBlock id="i-79ecbb580bb5a1e2">Interpellation. (Forts.) förråd kan komma att föras ut i marknaden rätt lång tid, innan någon gummiringsimport kan tänkas komma till stånd.</textBlock>
    <textBlock id="i-617993692df6c16f">Det är helt naturligt, att ägarna till avregistrerade bilar som lämnat från sig sin gummiutrustning inför den antydda möjligheten äro mycket intresserade för hur det av staten lagrade bilgummit kan komma att marknadsföras. Det ges nämligen i en situation som den anförda minst tvenne möjligheter att saluföra detta bilgummi, som helt visst kommer att bli synnerligen efterfrågat. Ena möjligheten är att staten säljer inneliggande lager till bilhandeln, som får i uppdrag att saluföra gummilagren på lämpligaste sätt. En annan möjlighet är, att man vid försäljning till bilhandeln lämnar sådana föreskrifter eller ställer sådana villkor för den blivande gummiringsdistributionen, att de bilägare som ha de bilar kvar, vilkas gummi avståtts tidigare, och som kunna få körlicens få förköpsrätt till vardera en omgång ringar med för bilarna passande dimensioner. Det kan vid en sådan eventuell förköpsrätt också göras gällande, att de bilägare, som levererat sina ringar till ofta mycket billiga priser, enligt rättvisans och billighetens principer borde få tillfälle att för priser som inte överstege priserna vid avståendet få återköpa erforderlig och likvärdig ringutrustning.</textBlock>
    <textBlock id="i-aac2ade8cca4475f">Herr talman! Med anledning av vad jag sålunda anfört hemställer jag om andra kammarens tillstånd att till herr statsrådet och chefen för folkhushållningsdevartementet få rikta följande frågor.</textBlock>
    <textBlock id="i-9f4133af69d85b9d">Har det planerats något som nu kan offentliggöras rörande nyttobiltrafikens förseende med gummiutrustning, för den händelse staten inte längre anser sig böra hålla på sitt lager av begagnade personbilsringar?</textBlock>
    <textBlock id="i-00a5b3c134d8acd8">Om så ei är fallet, anser herr statsrådet, att en sådan planering lämpligen bör komma till stånd?</textBlock>
  </contentBlock>
  <contentBlock page="1" id="i-63b5d1e1843378f7">
    <textBlock id="i-2e29451817066506">Denna anhållan bordlades.</textBlock>
  </contentBlock>
  <contentBlock page="1" id="i-cb5b69aaf2b06106">
    <textBlock id="i-0221814330e89670">$ 5. Justerades protokollsutdrag.</textBlock>
  </contentBlock>
  <contentBlock page="1" id="i-22c986f29157965e">
    <textBlock id="i-b547dccef369bc93">$ 6.</textBlock>
  </contentBlock>
  <contentBlock page="1" id="i-82fbcfc9640dfeed">
    <textBlock id="i-18f2cf76cc51bcb9">Herr Persson i Stockholm avlämnade en av honom mn. fl. undertecknad motion, nr 553, i anledning av Kungl. Maj:ts proposition, nr 296, angående provisorisk förbättring av löneställningen för vissa befattningshavare i statens tjänst m. fl.</textBlock>
  </contentBlock>
  <contentBlock page="1" id="i-1f2f28f947a58929">
    <textBlock id="i-f64b13d635df5f56">Vidare avgåvos följande motioner i anledning av Kungl. Maj:ts proposition, nr 297, med förslag till lag om provisorisk förstärkning av tilläggspensioner och invalidunderstöd, nämligen:</textBlock>
    <textBlock id="i-f24819dc62d1de94">nar 554 av herr Johansson i Mysinge m. fl.;</textBlock>
    <textBlock id="i-2d7cb1e168979b13">nr 555 av herr Andersson i Alfredshem m. fl.;</textBlock>
    <textBlock id="i-0354ea01790c4676">nr 556 av herr Hammarlund m. fl.;</textBlock>
    <textBlock id="i-a696de013cc131e0">nr 557 av herr Gustafsson i Bogla m. fl.;</textBlock>
    <textBlock id="i-20a00c27ef4c26de">nr 558 av herr Jonsson i Skutskär; och</textBlock>
    <textBlock id="i-1752e18cbed5200d">nr 559 av herr Persson i Stockholm m. fl.</textBlock>
  </contentBlock>
  <contentBlock page="1" id="i-f4b5c14159891d56">
    <textBlock id="i-65e069c788615efe">Samtliga dessa motioner bordlades. Kammarens ledamöter åtskildes härefter kl. 4.08 em.</textBlock>
  </contentBlock>
  <contentBlock page="1" id="i-3b883717c35392f0">
    <textBlock id="i-9aee41708e69c8ab">In fidem Sune Norrman.</textBlock>
  </contentBlock>
  <contentBlock page="2" id="i-9077c0837b0bb216">
    <textBlock id="i-b66895d8728b4c4e">Lördagen den 11 november 1944. Nr 30. 3</textBlock>
  </contentBlock>
  <contentBlock page="2" id="i-080d1825a7f47f23">
    <textBlock id="i-fb948aec601c4775">Lördagen den 11 november. Kl. 4 em.</textBlock>
  </contentBlock>
  <contentBlock page="2" id="i-6c8c58fe234786b4">
    <textBlock id="i-8363ee880fd9a2b7">$ 1.</textBlock>
  </contentBlock>
  <contentBlock page="2" id="i-2c2661985c629f78">
    <textBlock id="i-40e03358001a066b">Föredrogos var efter annan följande på kammarens bord liggande motioner; och hänvisades därvid</textBlock>
  </contentBlock>
  <contentBlock page="2" id="i-ff516c6427757cd1">
    <textBlock id="i-5470fefa68c4d1eb">till statsutskottet motionen nr 553 av herr Persson i Stockholm m. fl.; samt</textBlock>
  </contentBlock>
  <contentBlock page="2" id="i-61094ab858f1652f">
    <textBlock id="i-1ca0fadb830a2a8b">till behandling av lagutskott motionerna:</textBlock>
  </contentBlock>
  <contentBlock page="2" id="i-00c4519d572a6e80">
    <textBlock id="i-e4f76dd16c0054f1">nr 554 av herr Johansson i Mysinge m. fl.;</textBlock>
    <textBlock id="i-23f95d2bb913bf0a">nr 555 av herr Andersson i Alfredshem m. fl.; nr 556 av herr Hammarlund m. fl.;</textBlock>
    <textBlock id="i-fc724a4cba522704">nr 557 av herr Gustafsson i Bogla m. fl.;</textBlock>
    <textBlock id="i-b3d9a3380c7c761f">nr 558 av herr Jonsson i Skutskär; och</textBlock>
    <textBlock id="i-927f2acdc6138e31">nr 559 av herr Persson i Stockholm 2. fl.</textBlock>
  </contentBlock>
  <contentBlock page="2" id="i-86e7de319b2b89f3">
    <textBlock id="i-0fe29b36e186f004">$ 2.</textBlock>
  </contentBlock>
  <contentBlock page="2" id="i-d52af1c7827571a6">
    <textBlock id="i-eaa88fc2a4e2e906">Föredrogs den av herr Nilson i Spånstad vid kammarens nästföregående sammanträde gjorda, men då bordlagda anhållan att få framställa interpellation till herr statsrådet och chefen för folkhushållningsdepartementet, angående viss fredsplanering i fråga om nyttobiltrafikens förseende med gummiutrustning.</textBlock>
  </contentBlock>
  <contentBlock page="2" id="i-55e805def9cae221">
    <textBlock id="i-7afda6138b94ea01">Kammaren biföll denna anhållan.</textBlock>
  </contentBlock>
  <contentBlock page="2" id="i-796069ab80e32a65">
    <textBlock id="i-5853f681008d5066">8 3.</textBlock>
  </contentBlock>
  <contentBlock page="2" id="i-7e93720dab5a46a0">
    <textBlock id="i-de35517faa22d2e9">Herr statsrådet Erlander avlämnade Kungl. Maj:ts proposition, nr 301, med förslag till förordning angående ändrad lydelse av 20 $ 1-3 mom. förordningen den 15 juni 1934 (nr 264) om erkända arbetslöshetskassor, m. m.</textBlock>
  </contentBlock>
  <contentBlock page="2" id="i-90c9af733e074313">
    <textBlock id="i-77bed379895c133a">Denna proposition bordlades.</textBlock>
  </contentBlock>
  <contentBlock page="2" id="i-103ef451d7cd3437">
    <textBlock id="i-417cb87b5111beb0">$ 4.</textBlock>
  </contentBlock>
  <contentBlock page="2" id="i-18d7cc7c35b673be">
    <textBlock id="i-7eee30581b498e7c">Herr talmannen lämnade på begäran ordet till herr Vigelsbo, som anförde: Interpellation. Herr talman! En fråga som aktualiserats under de senaste åren är frågan angående torrläggningsarbetenas planläggning och utförande. En hel del sådana arbeten ha blivit eftersatta, och stora ekonomiska svårigheter ha härmed uppstått för härav berörda torrläggningsföretag och markinnehavare. De utredningsarbeten som för torrläggningarnas genomförande varit erforderliga ha blivit försenade, vadan omfattande skadeverkningar uppstått. För att nämna exempel kan anföras, att Tämnarregleringen i Uppland legat under utredning i 20 år och Sagåregleringen i Västmanland 8 år. Trots dessa många års utredningar och kostnadsberäkningar har ännu inte ett spadtag tagits i dessa torrläggningsföreningars kanaler. Under tiden ha en del andra mindre torrläggningsföretag, vilka lämna sitt vatten till ovan berörda vattensystem,</textBlock>
  </contentBlock>
  <contentBlock page="3" id="i-ab6ef46cc0c9d41b">
    <textBlock id="i-aed0fac8d8d99ff3">4 Nr 30. Lördagen den 11 november 1944.</textBlock>
  </contentBlock>
  <contentBlock page="3" id="i-6734abfb843042ba">
    <textBlock id="i-dfbbd352c312e644">Interpellation. (Forts.) kommit till utförande. Detta har medfört att vattensituationen blivit än mera svårartad. Det är tämligen uppenbart att då vattenreglering sker å högre liggande marker och vattnet ledes ner över lägre liggande områden, utan att samtidigt de stora huvudavloppen vare sig fördjupas eller underhållas, detta till sist måste medföra, att sådana marker, som äro för sin dränering direkt beroende av dessa huvudavlopp, få sin jord dränkt. Så har skett i dessa här påtalade fall.</textBlock>
    <textBlock id="i-e5da419e2ca6a4cd">De förluster, som såväl markägarna som folkhushållet lida genom dessa omotiverade uppskov med utförandet av torrläggningsföretagen, kunna givetvis inte fixeras men torde belöpa sig till ganska betydande belopp. För många av de berörda markägarna äro dessa förluster av ruinerande karaktär. Riktigheten av detta påstående styrkes bl. a. av en framställning, som denna vecka gjorts till lantbruksstyrelen, från länsstyrelsen i Västmanlands län.</textBlock>
    <textBlock id="i-6384d82eaae8edc3">Vid de uppvaktningar, som gjorts beträffande dessa förhållanden, riktade till såväl lantbruksstyrelsen som andra myndigheter, har framhållits bristen på tillgänglig personal. Lantbruksstyrelsen framhåller vid sådana tillfällen, att svårigheter yppat sig att kunna rekrytera behovet av personal med anledning av att eventuella aspiranter vilja avvakta resultaten av de utredningar, som nu pågå beträffande torrläggningsverksamhetens framtida organisation. Skulle dessa uppgifter vara riktiga, böra från statsmakternas sida med det snaraste åtgärder vidtagas för dessa olägenheters avhjälpande så att inte dessa få lägga hinder i vägen för torrläggningsarbetets rationella utveckling.</textBlock>
    <textBlock id="i-13996f896cd7896c">Det är svårt för oss lantbrukare att förstå hållbarheten i lantbruksstyrelsens resonemang, då man talar om bristen på personal. Det har nämligen visat sig att då det gäller mindre företag, vars utförande än ytterligare bidrager till att försumpa och neddränka de större företagens markområden, någon större brist på personal ej förelegat. Man kan här ifrågasätta huruvida den begränsade personaltillgång, som finns, utnyttjas på ett fullt tillfredsställande sätt. Det torde ligga 1 det allmännas intresse att i första hand få i gång arbetena på sådana håll där genom torrläggning de största arealerna kunna utvinnas. Betydande fördelar skulle ur flera synpunkter kunna uppnås, om lantbruksstyrelsen i första. hand dirigerade arbetskraften till de platser, där man för torrläggningsarbetets fortsatta utveckling först måste tillgodose utdikningsbehovet.</textBlock>
    <textBlock id="i-08040bce51eb5da4">Dessutom kan ifrågasättas huruvida inte lantbruksingenjörerna i allt för stor utsträckning belastas med uppdrag, som knappast kunna betraktas tillhörande tjänsten. Det har nämligen visat sig, att lantbruksingenjörerna i viss utsträckning åtaga sig kassörsbefattningar inom torrläggningsföreningarna. Jag saknar kännedom om, huruvida detta ingår i berörda befattningshavares tjänstereglemente. Skulle så emellertid vara fallet bör reglementet som sådant med det snaraste ändras och därvid övervägas förbud för lantbruksingenjörerna att åtaga sig sådana kassörsbefattningar. Inom varje förening torde säkert finnas någon person som är tillräckligt skrivoch räknekunnig för att sköta nämnda uppdrag. Det synes vara misshushållning med arbetskraft att lägga dessa uppdrag på de säkert mycket arbetstyngda lantbruksingenjörerna, helst som man också har anledning misstänka att dessa uppgifter komma att upptaga en del av den tid som eljest kunde användas för fältarbetenas utförande.</textBlock>
    <textBlock id="i-20f8ce9c8657919e">Med anledning av här påtalade omständigheter hemställer jag härmed om andra kammarens medgivande att få till statsrådet Rubbestad framställa föl- Jjande frågor:</textBlock>
    <textBlock id="i-e6c75b5146357136">Har statsrådet sin uppmärksamhet riktad på här berörda förhållanden</textBlock>
    <textBlock id="i-fbc399fc278c7b70">samt, i så fall, vilka åtgärder ämnar statsrådet vidtaga för att rättelse härutinnan med det snaraste kan vara att påräkna?</textBlock>
  </contentBlock>
  <contentBlock page="3" id="i-380115ad5b92201d">
    <textBlock id="i-997b332808424f54">Denna anhållan bordlades.</textBlock>
  </contentBlock>
  <contentBlock page="4" id="i-1ed061be2ba566dd">
    <textBlock id="i-0bbb84f1c84d217a">Lördagen den 11 november 1944. Nr 30. 5</textBlock>
  </contentBlock>
  <contentBlock page="4" id="i-8f57d5cb77974d57">
    <textBlock id="i-6adc41bc962a51aa">$ 5.</textBlock>
  </contentBlock>
  <contentBlock page="4" id="i-508650aea8dc46c8">
    <textBlock id="i-d1d24bb7c71d537c">Herr Mårtensson erhöll på begäran ordet och yttrade: Herr talman! Enligt er- Interpellation. hållna meddelanden är Käringön utanför Orust sedan lördagen den 11 november på morgonen utan telefonförbindelser. Detta förhållande är beroende därpå, att den förutvarande föreståndaren för telegrafstationen lämnat sin befattning, och det har inte varit möjligt att erhålla annan föreståndare med mindre än att telegrafstationen flyttas till annan fastighet.</textBlock>
    <textBlock id="i-b837656397f9c2c3">En flyttning av telegrafstationen skulle enligt verkställda beräkningar draga en kostnad av 450 kronor. I gällande bestämmelser föreskrives, bland annat, att när en telegrafstation icke har 35 abonnenter så skola abonnenterna själva tillsätta och avlöna telegrafstationsföreståndare samt betala kostnaderna för flyttning av stationen. På Käringön är det endast 24 abonnenter; flyttningskostnaderna skulle således belöpa sig på kronor 18:75 för varje abonnent. Denna flyttningskostnad ha abonnenterna vägrat betala, med resultat att telegrafverkets personal skulle börja nedmontera stationen fredagen den 10 november.</textBlock>
    <textBlock id="i-ab40927fb02c534f">Vid företagna förfrågningar har framgått, att telegrafkommissarien i Varekil gjort vad han kunnat för att hjälpa abonnenterna att få behålla sin telefonstation, men det har varit förgäves. Han har hävdat den uppfattningen, att telefonstationen på Käringön är mycket viktig ur flera synpunkter. Dels är den belägen längst ut i havsbandet och är sålunda en utpost, och dels är den synnerligen inkomstgivande för telegrafverket. Telegrafkommissarien har därför hävdat, att telegrafverket borde betala flyttningkostnaderna.</textBlock>
    <textBlock id="i-763ac7d3387a1f95">Telegrafverket har, enligt uppgift, av Kungl. Maj:t erhållit tillstånd att göra utredning om drivande även av små telefonstationer i egen regi, och verket har enligt reglementet rätt att övertaga mindre stationer, om särskilda skäl därtill föreligga.</textBlock>
    <textBlock id="i-918ba35786debc11">I anslutning till det nu anförda anhåller jag om andra kammarens tillstånd att till herr statsrådet och chefen för kommunikationsdepartementet få framställa följande fråga: |</textBlock>
    <textBlock id="i-f0ce6710ed20bf0d">Kommer herr statsrådet att gå i författning om att telegrafverket bemyndigas erlägga flyttningskostnaderna för telegrafstationen på Käringön och i övrigt vidtaga de åtgärder, som äro erforderliga för att nämnda samhälle icke blir berövat sina telegrafoch telefonförbindelser?</textBlock>
  </contentBlock>
  <contentBlock page="4" id="i-698cb5be307765ff">
    <textBlock id="i-551775c313d7d116">Denna anhållan bordlades.</textBlock>
    <textBlock id="i-862feb42375793ef">$ 6. Justerades protokollsutdrag.</textBlock>
    <textBlock id="i-6850b8a7643f6189">8 7.</textBlock>
  </contentBlock>
  <contentBlock page="4" id="i-94f4fe13c819adce">
    <textBlock id="i-5058634f68718c57">Herr von Friesen avlämnade en av honom undertecknad motion, nr 560, i anledning av Kungl. Maj:ts proposition, nr 293, angående inrättande av försvarets forskningsanstalt.</textBlock>
  </contentBlock>
  <contentBlock page="4" id="i-30d96d5bf1924704">
    <textBlock id="i-77763c70d7e5abb8">Vidare avgåvos följande motioner i anledning av Kungl. Maj:ts proposition, nr 296, angående provisorisk förbättring av löneställningen för vissa befattningshavare i statens tjänst m. fl., nämligen:</textBlock>
    <textBlock id="i-a526ef18b7ca4efb">nr 561 av herrar Spångberg och Gustafsson i Bogla;</textBlock>
    <textBlock id="i-9739027ed3b01f07">nr 562 av herr Kyling; och</textBlock>
    <textBlock id="i-a08fd0fd522caa4f">nr 563 av herrar Håstad och Kyling.</textBlock>
  </contentBlock>
  <contentBlock page="4" id="i-edef2422913cf5e8">
    <textBlock id="i-bca7f1a9ea96c82d">Dessa motioner bordlades.</textBlock>
  </contentBlock>
  <contentBlock page="4" id="i-8910d0f0d62b27e1">
    <textBlock id="i-40f09d555cc563b5">Kammarens ledamöter åtskildes härefter kl. 4.12 em.</textBlock>
  </contentBlock>
  <contentBlock page="4" id="i-29b47c22cd7f9410">
    <textBlock id="i-ea2748cced346797">In fidem Sune Norrman.</textBlock>
  </contentBlock>
  <contentBlock page="4" id="i-0364aab8530d79cd">
    <textBlock id="i-d5dc00a3aae8ef59">Andra kammarens protokoll 1944. Nr 30. 2</textBlock>
  </contentBlock>
</protocol>
