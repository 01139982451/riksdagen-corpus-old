<protocol id="prot-1939--fk--19">
  <contentBlock page="0" id="i-f2da00983a7ae7cb">
    <textBlock id="i-d13f91774662f57c">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-c28974d06baaab7a">
    <textBlock id="i-8e611df3c70f7f8d">1939. Första kammaren. Nr 19.</textBlock>
  </contentBlock>
  <contentBlock page="0" id="i-df3b2601af48d4c7">
    <textBlock id="i-f5324d22944b21e5"> </textBlock>
  </contentBlock>
  <contentBlock page="0" id="i-b64f5dd3d9ada445">
    <textBlock id="i-150f3d7499e60dac"> </textBlock>
  </contentBlock>
  <contentBlock page="0" id="i-433242509eb981ce">
    <textBlock id="i-1a85ff8ae43037ee">Lördagen den 18 mars.</textBlock>
  </contentBlock>
  <contentBlock page="0" id="i-4e66ad1f8f8639b0">
    <textBlock id="i-e701da3018889460">Kammaren sammanträdde kl. 11 f. m.</textBlock>
  </contentBlock>
  <contentBlock page="0" id="i-08c42a44cef12635">
    <textBlock id="i-ff95bd111f62f2fc">Anmäldes och godkändes jordbruksutskottets förslag till riksdagens skrivelser till Konungen:</textBlock>
    <textBlock id="i-ddd58568d0c4408f">nr 117, i anledning av Kungl. Maj:ts i statsverkspropositionen gjorda framställning om åtgärder mot tuberkulos hos nötkreaturen; och</textBlock>
    <textBlock id="i-e9ac8e4e699504b5">nr 118, i anledning av Kungl. Maj:ts proposition angående befrielse för vissa personer från betalningsskyldighet till kronan på grund av virkesköp.</textBlock>
  </contentBlock>
  <contentBlock page="0" id="i-b5f37ab232824e57">
    <textBlock id="i-5db8235b11e35880"> </textBlock>
  </contentBlock>
  <contentBlock page="0" id="i-fcdd0cee050e3e87">
    <textBlock id="i-fca7ecc632a83227">Föredrogos, men bordlades ånyo på flera ledamöters begäran bevillningsutskottets betänkanden nr 6 och 7 samt bankoutskottets utlåtanden nr 21—27.</textBlock>
  </contentBlock>
  <contentBlock page="0" id="i-38d4a8d90aeeec0a">
    <textBlock id="i-3e74b746bbc1b514"> </textBlock>
  </contentBlock>
  <contentBlock page="0" id="i-047f384157a36d49">
    <textBlock id="i-ab2bc23649f0eded">Vid förnyad föredragning av konstitutionsutskottets utlåtande nr 9, i anledning av väckt motion angående vissa allmänna handlingars offentlighet, bifölls vad utskottet i detta utlåtande hemställt.</textBlock>
  </contentBlock>
  <contentBlock page="0" id="i-999275be94f6a92c">
    <textBlock id="i-e1ef75e349ef1a9a"> </textBlock>
  </contentBlock>
  <contentBlock page="0" id="i-905aee463af871fd">
    <textBlock id="i-5b0558932c7b52c7">Föredrogs ånyo konstitutionsutskottets utlåtande nr 10, i anledning av väckta motioner om utredning rörande ändrad valkretsindelning vid val till riksdagens andra kammare.</textBlock>
  </contentBlock>
  <contentBlock page="0" id="i-4f69a8542ee3e186">
    <textBlock id="i-66141af834ce45f4">I de likalydande, till konstitutionsutskottet hänvisade motionerna nr 196 i första kammaren av herr Persson m. fl. och nr 274 i andra kammaren av herr Närlinge m. fl. hade hemställts, att riksdagen ville i skrivelse till Kungl. Maj:t göra framställning om utredning avseende om och på vilket sätt en rättvisare valkretsindelning vid val till riksdagens andra kammare skulle kunna ske, varvid borde beaktas de olägenheter, som ett sammanförande i nuvarande utsträckning av större städer och stadsliknande samhällen med landsbygden i gemensamma valkretsar innebure för landsbygdens väljare.</textBlock>
  </contentBlock>
  <contentBlock page="0" id="i-78dbac5472775417">
    <textBlock id="i-de7ef32416d3da29">Utskottet hade i det nu föreliggande utlåtandet på anförda skäl hemställt, att förevarande motioner icke måtte till någon riksdagens åtgärd föranleda.</textBlock>
  </contentBlock>
  <contentBlock page="0" id="i-27d40989e9f2d950">
    <textBlock id="i-f846fb5a704b9b83">Reservation hade anmälts av herrar Persson, Eriksson i Toftered och Wolgast, vilka likväl ej antytt sin åsikt.</textBlock>
  </contentBlock>
  <contentBlock page="0" id="i-8da175f58e8faa96">
    <textBlock id="i-27b2542d7222b7bc">Herr Persson: Herr talman! Som motionär och reservant i denna fråga skall jag be att helt kort få beröra några synpunkter på densamma.</textBlock>
    <textBlock id="i-2daf14f4d7741b1c">I motionen ha tagits till utgångspunkt de olägenheter, som ett samman förande i nuvarande utsträckning av större städer och stadsliknande samhällen med landsbygden i gemensamma valkretsar innebär för landsbygdens väljare. Utskottet har ej visat, att dylika olägenheter inte skulle vara för handen, och</textBlock>
  </contentBlock>
  <contentBlock page="0" id="i-bad51d7b3acef316">
    <textBlock id="i-33966f66f05b3e4b">det är väl ändå så, att ett större valdeltagande är lättare att uppdriva i städer</textBlock>
  </contentBlock>
  <contentBlock page="0" id="i-be558e5903b83df1">
    <textBlock id="i-2bb4346b5a092107">och tättbefolkade samhällen än på den rena landsbygden. I de blandade val- Första kammarens protokoll 1939. Nr 19. 1</textBlock>
  </contentBlock>
  <contentBlock page="0" id="i-d5cdc16d2303bf78">
    <textBlock id="i-4f6564a7ef78eb1b">Om ändrad valkretsindelning vid andrakammarval.</textBlock>
  </contentBlock>
  <contentBlock page="1" id="i-9af1684f2dfc2d2a">
    <textBlock id="i-13f479db6b0120cd">2 Nr 19. Lördagen den 18 mars 1939.</textBlock>
  </contentBlock>
  <contentBlock page="1" id="i-b380c0afce3db497">
    <textBlock id="i-cb45e221c2a967a1">Om ändrad valkretsindelning vid andrakammarval. (Forts.) kretsar vi nu 1 huvudsak ha, får därför stadsbygdens folk ett visst övertag, som vi inte anse rättvist. När därtill kommer den s. k. flykten från landsbygden, som ju mestadels innebär, att röstberättigade kvinnor och män, d. v. s. folk i sina bästa år, flytta till städerna, så blir förhållandet mer och mer sådant, att varje röstberättigad på landsbygden kommer att representera ett större sammanlagt befolkningstal än i städer och samhällen, varigenom sålunda landsbygdens folk i de blandade valkretsarna kommer att få köpa sina mandat med högre befolkningstal än städernas och de större samhällenas inbyggare.</textBlock>
    <textBlock id="i-ae20f4f61b8d8b52">Dessa orättvisor framträda ju desto mera, ju större del av en valkrets som utgöres av städer och större samhällen. Att, såsom utskottet pekat på, detta brukat utjämnas av att städernas folk då och då röstat in en landsbygdsbo i andra kammaren, anse vi inte vara tillfredsställande, ty det har ju ingalunda saknats exempel på att utvecklingen också kan gå i den motsatta riktningen.</textBlock>
    <textBlock id="i-d60ce0077fa8d3e1">Vi motionärer ha endast begärt en utredning om och på vilket sätt valkretsindelningen skulle kunna göras rättvisare för landsbygden. Vi äro på det klara med att full rättvisa ej står att uppnå på denna väg men anse givetvis, att även en reducerad orättvisa i jämförelse med nuvarande förhållanden skulle vara någonting, som riksdagen borde kunna medverka till.</textBlock>
    <textBlock id="i-07ae5e8bf90c6c2f">Vi kunna mycket väl tänka oss, att den begärda utredningen skulle ge till resultat endast några få nya stadsvalkretsar och eventuell utökning av nuvarande dylika, medan indelningen för övriga delar av landet måste lämnas oförändrad. Därest det proportionella valsystemet efter en ny valkretsindelning skulle anses ej kunna fungera tillfredsställande, såsom ju utskottet befarar, ha vi framkastat tanken på tilläggsmandat, men vi vilja betona, att det i så fall måste bli en gruppindelning av valkretsarna, en anordning som man ju t. ex. har i Danmark, ty i annat fall skulle storstäderna med sin större procent av befolkningen i rösträttsåldern och sin förmånligare utgångsställning, när det gäller att få ett livligt valdeltagande, kunna avsevärt förrycka fördelningen av tilläggsmandaten.</textBlock>
    <textBlock id="i-a2d4bbba46668817">Jag vill erinra om att vi här i landet tidigare haft en valordning, som med avsikt och 1 mycket hög grad gynnat städerna. Dessa bestämmelser äro nu sedan rätt länge avskaffade, men jag tror, att kammarens ledamöter måste medge, att utvecklingen gått och ännu mera kanske kommer att gå i den riktningen, att städer och samhällen med nuvarande valkretsindelning i praktiken, om än inte avsiktligt från lagstiftarnas sida, komma att gynnas på landsbygdens bekostnad.</textBlock>
    <textBlock id="i-6d2dba692ebb8ae2">Jag anser därför, att motionens synnerligen hovsamt utformade utredningsyrkande borde kunna biträdas av envar, som vill verka för tillgodoseende av landsbygdens behov, och jag ber, herr talman, att få yrka bifall till motionen.</textBlock>
  </contentBlock>
  <contentBlock page="1" id="i-42db9c4e15b5ea56">
    <textBlock id="i-bda324f230d0ac6b">Herr Karlsson, Oscar Gottfrid: Herr talman! En motion av liknande beskaffenhet som den vi nu behandla förelåg även vid förra årets riksdag, och då kom konstitutionsutskottet till den uppfattningen, att man rimligen inte kunde vara med om ett tillstyrkande. TI utskottets utlåtande förra året påvisades, att riksdagsrepresentationen för jordbrukarbefolkningen — ty det är väl den man ytterst syftar på — fullt ut motsvarar, ja inte bara motsvarar, utan t. o. m. överväger den del, jordbrukarna utgöra av landets hela befolkning. Därtill kom, att utskottet förra året liksom i år fann det tekniskt omöjligt att tillgodose de krav på förändring av valkretsarna, som framföras av motionärerna. Vi ha ju vid olika tillfällen utvidgat valkretsarna för att därigenom ge olika meningsriktningar bland folket möjlighet att få sina intressen tillgodosedda. Men här kräva motionärerna, att man skall göra en valkretsindelning, som särskil-</textBlock>
  </contentBlock>
  <contentBlock page="2" id="i-c18060252a07372a">
    <textBlock id="i-c16c032b6afc3abb">Lördagen den 18 mars 1939. Nr 19. 3</textBlock>
  </contentBlock>
  <contentBlock page="2" id="i-a439d8708a65d15a">
    <textBlock id="i-ce552da71804df49">Om ändrad valkretsindelning vid andrakammarval. (Forts.) jer landsbygden från städer och stadsliknande samhällen. Vi framhålla i utskottets utlåtande, att det torde vara synnerligen svårt, för att inte säga omöjligt att avgöra, var gränsen går emellan landsbygd och stadsliknande samhällen och att på grund av denna skillnad göra en valkretsindelning. För övrigt tror jag man kan finna en hel del personer, som visserligen bo i en stad eller ett stadsliknande samhälle men som minst lika väl kunna anses representera landsbygden som de därstädes mantalsskrivna.</textBlock>
    <textBlock id="i-78835ad1a7aebc7a">Motionären sade nyss, att vi tidigare haft en valkretsindelning, som otillbörligt gynnade städerna gentemot landsbygden. Det systemet har för länge sedan blivit avskaffat, och man har fått en valkretsindelning, som ju ger rättvisa åt alla olika delar av befolkningen, vare sig de bo i städerna eller på landsbygden. Då tycker jag uppriktigt sagt, att motionärerna borde kunna anse sig tillfredsställda med den anordning, som vi för närvarande ha. Skulle man på föreslaget sätt slå sönder de nuvarande valkretsarna, skulle de i åtskilliga fall komma att bli så små, att den proportionella valmetoden inte i praktiken skulle kunna tillgodose olika meningsriktningar, som finnas även ute på landsbygden.</textBlock>
    <textBlock id="i-a6aacda6ab37a170">Jag tror därför, herr talman, att det inte finns någon anledning att begära hos Kungl. Maj:t att få en utredning om det spörsmål, som beröres i den här föreliggande motionen. Vi ha ju tidigare haft enmansvalkretsar enligt majoritetsvalprincipen. Med återinförande av ett sådant system skulle ju inom valkretsen de olika landsdelarnas intressen, landsbygdens för sig och städernas för sig, intill de allra yttersta konsekvenserna komma att göra sig gällande. Jag är för min del, herr talman, av den uppfattningen och har alltid hävdat den, då vi diskuterat dessa problem, anhängare av den proportionella valmetoden, men om — och jag har sagt detta vid något tidigare tillfälle — man driver sina strävanden att få en förändring till stånd på detta område därhän, att de nuvarande valkretsarna skulle utvidgas långt utöver de nuvarande länsgränserna, då måste jag, herr talman, fråga mig, om det inte vore riktigare att ta under allvarligt övervägande att återgå till det valsystem, som gällde, innan den proportionella valmetoden genomfördes. Jag önskar inte en sådan utveckling, herr talman, ty jag är, som jag nyss sade, en varm anhängare av den proportionella valmetoden, men även en anhängare därav kan ju på grund av omständigheterna drivas över till att bli anhängare av den andra principen.</textBlock>
    <textBlock id="i-bd302693359372b3">Den valkretsindelning, som föreslagits i motionen, är enligt utskottets förmenande inte rimlig och inte möjlig att få genomförd, och därför har konstitutionsutskottets majoritet stannat vid att hemställa, att motionen inte måtte föranleda någon åtgärd. Jag slutar, herr talman, med att hemställa om bifall till utskottets förslag.</textBlock>
  </contentBlock>
  <contentBlock page="2" id="i-b8f3a68551e23df7">
    <textBlock id="i-e8a8cd3481cfa390">Sedan överläggningen ansetts härmed slutad, gjordes enligt därunder förekomna yrkanden propositioner, först på bifall till vad utskottet i det nu ifrågavarande utlåtandet hemställt samt vidare på bifall till de i ämnet väckta motionerna; och förklarades den förra propositionen, vilken förnyades, vara med övervägande ja besvarad.</textBlock>
  </contentBlock>
  <contentBlock page="2" id="i-9fd1f4427224d0f6">
    <textBlock id="i-8e422d5b8db38857">Föredrogs ånyo och företogs punktvis till avgörande statsutskottets utlåtande nr 8, angående regleringen för budgetåret 1939/40 av utgifterna under riksstatens åttonde huvudtitel, innefattande anslagen till ecklesiastikdepartementet.</textBlock>
  </contentBlock>
  <contentBlock page="2" id="i-4f944dfdb8f92956">
    <textBlock id="i-e74d7d00297fa371">Punkterna 1—34. Vad utskottet hemställt bifölls.</textBlock>
  </contentBlock>
  <contentBlock page="3" id="i-c533f564f7bff4f7">
    <textBlock id="i-98d74315bba80e58">Anslag till musikhistoriska museet.</textBlock>
  </contentBlock>
  <contentBlock page="3" id="i-f8485d1dec4e77d8">
    <textBlock id="i-94e0fd2a7fa20b66">Om anslag till Göteborgs stadsbibliotek.</textBlock>
  </contentBlock>
  <contentBlock page="3" id="i-2c25f64e0462f77b">
    <textBlock id="i-340e73485ee86155">4 Nr 19. Lördagen den 18 mars 1939.</textBlock>
  </contentBlock>
  <contentBlock page="3" id="i-f534b2124326726f">
    <textBlock id="i-7c345642e791e7c9">Punkten 39.</textBlock>
  </contentBlock>
  <contentBlock page="3" id="i-483f34c6edce2189">
    <textBlock id="i-5a8801f3cfafa417">Kungl. Maj:t hade föreslagit riksdagen att såsom Bidrag till musikhistoriska museet för budgetåret 1939/40 anvisa ett anslag av 13,500 kronor.</textBlock>
  </contentBlock>
  <contentBlock page="3" id="i-2d5e6f749e1c5c99">
    <textBlock id="i-460d84c30c4fd6c7">I samband härmed hade utskottet till behandling förehaft två likalydande motioner, väckta den ena inom första kammaren av herr A. Löfvander m. fl. (I: 147) och den andra inom andra kammaren av herr A. Nilsson i Steneberg m. fl. (IT: 222), vari hemställts, att riksdagen som bidrag till musikhistoriska museets budget för året 1939/40 ville anvisa ett anslag av 15,000 kronor för att bereda museet möjlighet att som extra amanuens anställa redaktör Olof Andersson med ett årligt arvode av 3,500 kronor.</textBlock>
  </contentBlock>
  <contentBlock page="3" id="i-94dfc63170b0ea6f">
    <textBlock id="i-6a621666227481b3">Utskottet hade i den nu föredragna punkten på åberopade grunder hemställt, att riksdagen måtte med bifall till Kungl. Maj:ts förslag samt med avslag å herr Löfvanders m. fl. och herr Nilssons i Steneberg m. fl. berörda motioner (I: 147 och II: 222), i vad de skilde sig från Kungl. Maj:ts förslag, såsom Bidrag till musikhistoriska museet för budgetåret 1939/40 anvisa ett anslag av 13,500 kronor.</textBlock>
  </contentBlock>
  <contentBlock page="3" id="i-c2b81afe996ca8e1">
    <textBlock id="i-1786a54eee77e723">Herr Lötfvander: Herr talman! Jag vill uttala min tillfredsställelse över den välvilliga inställning, statsutskottet haft till denna fråga och som kommer till synes i dess yttrande. Jag vill därtill uttala den förhoppningen, att då frågan kommande år tas upp till Kungl. Maj:ts prövning, motionärernas synpunkter må vinna beaktande.</textBlock>
    <textBlock id="i-376da696d60f9f23">Herr talman! Jag har intet vidare att tillägga.</textBlock>
  </contentBlock>
  <contentBlock page="3" id="i-06138f8a09cc9bb7">
    <textBlock id="i-25950f7a85bc0604">Efter det överläggningen förklarats härmed slutad, bifölls vad utskottet i den under behandling varande punkten hemställt.</textBlock>
  </contentBlock>
  <contentBlock page="3" id="i-1ac899dfbe5fbd51">
    <textBlock id="i-e2799d184be11b16">Punkten 36. Utskottets hemställan bifölls.</textBlock>
  </contentBlock>
  <contentBlock page="3" id="i-989acb25d2ed03ec">
    <textBlock id="i-036eb245c8d51836">Punkten 37.</textBlock>
  </contentBlock>
  <contentBlock page="3" id="i-14ac132404de17af">
    <textBlock id="i-c931e0d12a8f7a35">I en inom första kammaren av herr E. Sjödahl m. fl. väckt motion (I: 18) hade hemställts, att riksdagen måtte besluta att för budgetåret 1938/39 bevilja ett anslag på 75,000 kronor till Göteborgs stadsbibliotek.</textBlock>
  </contentBlock>
  <contentBlock page="3" id="i-ea23834198077bb8">
    <textBlock id="i-85c7eae9605295ee">Utskottet hade i den nu ifrågavarande punkten av angivna orsaker hemställt, att förevarande motion av herr Sjödahl m. fl. (T: 18) icke måtte av riksdagen bifallas.</textBlock>
  </contentBlock>
  <contentBlock page="3" id="i-2481a772f04edcf1">
    <textBlock id="i-063b2457025f7423">Herr Sjödahl: Herr talman! Jag måste med anledning av utskottets yrkande om avslag på min motion, men kanske ännu mer med anledning av det sätt, varpå utskottet motiverat sitt avslagsyrkande, säga några ord under detta plenum. Jag tror nämligen, att man måste fastslå, att det är mycket lösa och delvis oriktiga grunder, på vilka utskottet har fotat sin motivering för avslag. Jag är dock glad för att en sak har stått fullständigt klar för utskottet, nämligen att Göteborgs stadsbibliotek inte är ett stadsbibliotek som många andra i vårt land, närmast ett folkbibliotek, utan att det är ett vetenskapligt bibliotek, det fjärde i storleksordningen av de vetenskapliga bibliotek, som vårt land äger.</textBlock>
    <textBlock id="i-c5855f9682919867">Därefter börjar statsutskottet i sin motivering glida in på fullständigt felaktiga spår. Det kan måhända sägas, att stadsbiblioteket fått sin karaktär präglad av dess tillkomst i samband med grundandet av Göteborgs högskola. Biblioteket är visserligen åtskilligt äldre men har utvecklats samtidigt som Göteborgs högskola. Men så säger utskottet, att även Stockholms högskola har »ett</textBlock>
  </contentBlock>
  <contentBlock page="4" id="i-83e72c7f43930290">
    <textBlock id="i-f206a5748d5612e2">Lördagen den 18 mars 1939. Nr 19. 5</textBlock>
  </contentBlock>
  <contentBlock page="4" id="i-91e07fdba8934bce">
    <textBlock id="i-c64ceac820bb264d">Om anslag till Göteborgs stadsbibliotek. (Forts.) eget bibliotek, vilket lika litet som Göteborgs stadsbibliotek hittills kommit i åtnjutande av understöd från statens sida i form av anslag å riksstaten», och så drar statsutskottet därav den slutsatsen, att det här närmast gäller, att ge understöd åt de s. k. enskilda högskolorna, vilket spörsmål är av den arten och omfattningen och innebär den principiella nyheten, att statsutskottet icke förmenar sig på en enskild motion kunna uppta detta stora ärende. Ja, att statsutskottet icke vill uttala sig i denna fråga, innan en utredning föreligger, anser jag vara fullständigt klart, men den motion, som jag framburit, gäller icke ett indirekt anslag åt Göteborgs högskola, ty Göteborgs stadsbibliotek intar en helt annan ställning än vad Stockholms högskolas seminariebibliotek — så får man väl närmast beteckna det — intar. |</textBlock>
    <textBlock id="i-d201d035f2545afd">Jag vill härvidlag först erinra om att detta bibliotek icke är högskolans utan Göteborgs stads. Staden både äger och disponerar det, medan det varken ägs eller disponeras av högskolan. Denna jämte museistyrelsen och vitterhetsakademien insätta några representanter i styrelsen, men dennas majoritet utses av Göteborgs stadsfullmäktige, och omkostnaderna bestridas med en fjärdedels miljon av kommunala medel och ingalunda på Göteborgs högskolas stat. Jämförelsen med Stockholm är därför på den punkten i allo oriktig.</textBlock>
    <textBlock id="i-5085ac21a6d62833">Nu har Göteborgs högskola även ett seminariebibliotek, rätt rikt försett, liksom Stockholms högskola. Det ifrågasättes icke i motionen, att något som helst anslag skulle lämnas åt detta seminariebibliotek. Tydligen har statsutskottet blivit mycket dåligt informerat på den punkten.</textBlock>
    <textBlock id="i-f43d079af6f207f4">Men även om vi tänka på stadsbibliotekets verksamhet, framgår det mycket tydligt, att detta icke är en väsentligen för högskolan avsedd institution. Biblioteket betjänar visserligen Göteborgs högskola och dess lärareoch elevkår, men det betjänar även alla andra vetenskapliga och lärda institutioner i Göteborgs stad, vilka väsentligen äro upprättade av staten. Det betjänar de: statliga läroverkens folk, det statliga seminariets och Chalmerska institutets folk samt därjämte personer 1 enskild eller offentlig ställning i Göteborgs stad. Sedan ett tjugotal år tillbaka har det tillika i riksbibliotekariens anvisningar för de vetenskapliga biblioteken tillerkänts jämställdhet närmast med de tre stora vetenskapliga biblioteken i riket, nämligen Kungliga biblioteket och universitetsbiblioteken i Lund och Uppsala. Redan 1915 skrev riksbibliotekarien, att de boklånande vetenskapsmännen och forskarna samt övriga studieintresserade skulle i valet mellan dessa bibliotek i första hand vända sig till det närmast belägna. Västra Sverige hänvisades alltså redan för mer än tjugo år sedan till Göteborgs stadsbibliotek. Sedan 1935 har man indelat riket i fyra olika distrikt, så att det ena får hänvända sig till Kungliga biblioteket, Vetenskapsakademiens och Karolinska institutets bibliotek i Stockholm, det andra till Uppsala, det tredje till Lund och det fjärde till Göteborg. Detta sista distrikt består utom av Göteborg av hela Göteborgs och Bohus län, Halland, Skaraborgs och Ålvsborgs län samt -— som det synes — i praktiken även Värmlands län. Göteborgs stadsbibliotek intar därigenom en statligt auktoriserad ställning såsom det vetenskapliga centralbiblioteket för västra Sverige. Ser man på den statistik rörande inoch utlåningen mellan biblioteken, som jag i motionen bifogat, så finner man också, att det fungerar på det sätt, som riksbibliotekarien rekommenderat 1 sina anvisningar. Det visar sig, att mellan de tre stora biblioteken och Göteborgs stadsbibliotek har varit en inoch utlåning på ungefär 1,200 band under det sista året. När det gäller vetenskapsakademiens och Karolinska institutets samt övriga bibliotek i Stockholm utom Kungliga bibhioteket, har det varit ett byte på 550 band. För biblioteken i västra Sverige i de fyra län, som jag nyss nämnde, jämte Värmland, har det varit en utlåning på 650 band. Jag vill bara nämna några exempel för att visa den betydelse,</textBlock>
  </contentBlock>
  <contentBlock page="5" id="i-910289119caf48f0">
    <textBlock id="i-046f672e4df34b19">6 Nr 19. Lördagen den 18 mars 1939.</textBlock>
  </contentBlock>
  <contentBlock page="5" id="i-f125ccf9452e3117">
    <textBlock id="i-6c491fafc11d5772">Om anslag till Göteborgs stadsbibliotek. (Forts.) detta har för västra Sverige. Halmstad t. ex. återfinnes i statistiken med ett hundratal band, Borås och Skövde med ett 80-tal, Uddevalla med ett 60-tal, Vänersborg, Strömstad, Trollhättan resp. med ett 50-tal. Även utanför västra Sveriges gränser har den bokliga förbindelsen gått, t. ex. till Linköping, i icke obetydlig utsträckning. Det är uppenbart, att ett bibliotek med inemot en halv miljon band, med en kvarts miljon smärre skrifter och ett inte oväsentligt handskriftsbibliotek, icke kan undvaras inom riket utan måste få sin särskilda funkän om man överhuvud taget skall effektivt sköta de lärda biblioteken här i landet.</textBlock>
    <textBlock id="i-85430e968275d137">Jag tror, att genom detta är ådagalagt, att statsutskottets uttalande om likheten mellan Stockholms högskolas seminariebibliotek och Göteborgs stadsbibliotek är fullständigt missvisande, så missvisande att man är litet häpen över att i den avdelning inom statsutskottet, som behandlat dessa ting, man har kunnat skriva ett utlåtande av den arten.</textBlock>
    <textBlock id="i-c5b690b96f3bb575">Men det finns, mina herrar, en sak till som bör anföras! Det är uppenbart, att de större städerna ha förpliktelser, som man inte rimligen kan pålägga andra, och det är inte att undra på, att Göteborg i sin budget använder en miljon kronor för utgifter, som städerna för övrigt knappast ha och som även i en stad som Stockholm bestridas genom staten. Jag behöver ju bara peka på biblioteksverksamheten; Stockholms stad och Stockholms högskola ha Kungliga biblioteket, vetenskapsakademiens bibliotek, Karolinska institutets bibliotek, riksdagsbiblioteket och ett tiotal eller tjugotal andra vetenskapliga och statliga institutioners bibliotek till sitt förfogande, medan Göteborgs stad och västra Sverige ha ett enda vetenskapligt bibliotek, nämligen Göteborgs stadsbibliotek, vars utgifter helt och hållet bestridas med kommunala medel och till ingen del med statsmedel.</textBlock>
    <textBlock id="i-18aa192bb8fe7d9b">Jag undrar, om det inte därför kunde vara både skäligt och billigt, att staten i någon mån här inskred och hjälpte, då man fordrar av detta stadsbibliotek, att det skall fullgöra funktioner, som man måste beteckna såsom statliga. Hade statsutskottets andra avdelning med något större omsorg studerat såväl motionen som framför allt dess bilagor, tror jag, att den i varje fall icke hade kunnat motivera avslaget såsom den gjort. Om motiveringen skolat gå vidare till Kungl. Maj:t, hade jag ansett mig pliktig att i kammaren föreslå, att motiveringen skulle utgå, men när den är fogad till ett avslagsyrkande, stannar den lyckligtvis inom kammaren och riksdagen, och jag ämnar därför icke yrka, att den skall utgå. Denna betydelsefulla sak kan dock inte viftas bort på det sätt, statsutskottet gjort. Den kan icke på så oriktiga grunder förvisas från kamrens behandling. Den återkommer säkerligen både till riksdagen och Kungl. Maj:t. Rättvisa och billighet kräva, att den då får en annan behandling än i år.</textBlock>
    <textBlock id="i-866ba6c0a025ad1e">Herr talman! Jag har intet yrkande.</textBlock>
  </contentBlock>
  <contentBlock page="5" id="i-6ee9e83de6655303">
    <textBlock id="i-7463b5cdfd11b2d2">Häri instämde herr Andrén.</textBlock>
  </contentBlock>
  <contentBlock page="5" id="i-f8c9121b000cf377">
    <textBlock id="i-0277390c1fd78c8b">Herr Olsson, Oscar: Herr talman! Jag har ingenting alls emot herr Sjödahls stora entusiasm för stadsbiblioteket i Göteborg — den hedrar honom — och jag är — såsom av gammalt intresserad av biblioteksväsendet, både det vetenskapliga och det folkliga — synnerligen glad över att en dylik entusiasm ådagalägges. Det skulle inte heller falla mig in att på något sätt i sak bestrida betydelsen för Västsverige av detta bibliotek. Jag tror tvärtom på allt vad herr Sjödahl säger i det fallet. Denna betydelse har inte heller varit obekant för statsutskottets andra avdelning, som synnerligen grundligt behandlat denna motion, innan den skrev utlåtandet.</textBlock>
  </contentBlock>
  <contentBlock page="6" id="i-a3bb8b7adf92d849">
    <textBlock id="i-757e21250f6d8a76">Lördagen den 18 mars 1939. Nr 19. 7</textBlock>
  </contentBlock>
  <contentBlock page="6" id="i-038f40e95373f0eb">
    <textBlock id="i-4a49223758a7cb9b">Om anslag till Göteborgs stadsbibliotek. (Forts.)</textBlock>
    <textBlock id="i-e3b21c08dab1b7f7">Vad som alldeles speciellt väcker herr Sjödahls harm är, att vi i samband med Göteborgs stadsbibliotek ha vågat tala om Stockholms högskolas bibliotek. Om herr Sjödahl tittar igenom utlåtandet en gång till litet lugnare, så kommer han att se, att vi inte på något sätt ha jämställt dessa bibliotek. Men om herr Sjödahl tror, att Stockholms högskolas bibliotek skulle känna sig fullkomligt oberört av att vara utan anslag, när stadsbiblioteket i Göteborg — såsom vi ha sagt i överensstämmelse med motionens ordalydelse — har sin karaktär präglad av dess tillkomst i samband med grundandet av Göteborgs högskola, ja, då tror jag, att herr Sjödahl drar bra stora växlar på den ena högskolans osjälviskhet inför de förmåner den andra erhåller från staten. Det är ju bara det vi ha pekat på. Här står, att »ett bifall till den nu föreliggande motionen skulle innebära, att statsmakterna skulle slå in på en helt ny linje i fråga om understöd till de privata högskolornas verksamhet». Detta, som är den egentliga orsaken till herr Sjödahls harm, är väl ändå alldeles obestridligt. Det är väl en helt ny linje, som man här skulle slå in på. Om sedan herr Sjödahl tror, att vi ha överskattat farorna för att anslag skulle begäras av t. ex. Stockholms högskola, så är det en annan sak, som jag inte förstår behöver vara så ytterligt relevant i detta hänseende.</textBlock>
    <textBlock id="i-6fb95a96e3aeb089">Det sakliga i statsutskottets utlåtande och det, som jag skulle vilja säga är en skälig och billig synpunkt på frågan, det är, att en sådan fråga som denna, där det gäller att slå in på nya linjer beträffande understöd åt de vetenskapliga biblioteken, skall underställas Kungl. Maj:ts prövning, innan den bringas inför riksdagen. Sådant har riksdagen brukat anse både skäligt och billigt, för att använda detta herr Sjödahls uttryck. Andra avdelningen har helt blygsamt sagt, att i frågans nuvarande läge kan man inte uttala sig för lämpligheten att slå in på en sådan väg. Vi hänvisa motionärerna direkt till att låta saken prövas av Kungl. Maj:t, och det är, herr talman, litet för mycket att begära, att statsutskott och riksdag på grund av enskilda motioner och den utredning där kunnat presteras, skola fatta positiva beslut rörande statens bindande vid anslagsvägar, som staten förut inte har varit inne på.</textBlock>
    <textBlock id="i-fc340cdcb7a1b159">Jag ber att få yrka bifall till utskottets utlåtande.</textBlock>
  </contentBlock>
  <contentBlock page="6" id="i-eb632ffab5ed02f7">
    <textBlock id="i-28bf13e570d63986">Herr Undén: Herr talman! Jag har ingen erinran för min del mot utskottets ställningstagande, så till vida, att det är helt naturligt, att en fråga av denna principiella innebörd i första hand överväges av Kungl. Maj:t, men jag måste hålla med herr Sjödahl om att motiveringen för utskottets hemställan är ganska missvisande. Redan nu bekostas ju det vetenskapliga bokbehovet i Stockholm, om man så får uttrycka sig, alltså även Stockholms högskolas vetenskapliga bokbehov, i mycket väsentlig grad av staten genom att Kungl. biblioteket är förlagt till Stockholm och genom de övriga statliga biblioteksresurser, som finnas i Stockholm. Man kan alltså säga, att staten redan nu gör en mycket betydande insats för det vetenskapliga bokbehovet i Stockholm, under det att så inte är fallet i Göteborg och västra Sverige. Jag tror alltså, att frågan är av den art, att den nog förtjänar en mycket ingående prövning och säkerligen torde återkomma.</textBlock>
    <textBlock id="i-3664ad46cba84076">Jag har intet yrkande.</textBlock>
  </contentBlock>
  <contentBlock page="6" id="i-928500643a322339">
    <textBlock id="i-1cfe7159a593b7ee">Herr Sjödahl: Herr talman! Jag vill naturligtvis inte alls bestrida, att detta är en sak, som borde övervägas av Kungl. Maj:t, innan riksdagen går till beslut, men det hindrar som bekant inte, att den praxis finnes, att man för att fästa uppmärksamheten på en fråga, som är av stor vikt, går riksdagsvägen i den förhoppningen, att man skall inom vederbörande utskott och inom riks-</textBlock>
  </contentBlock>
  <contentBlock page="7" id="i-36c800d5bb0cea33">
    <textBlock id="i-634a4229592f3983">8 Nr 19. Lördagen den 18 mars 1939.</textBlock>
  </contentBlock>
  <contentBlock page="7" id="i-395eb628d984b252">
    <textBlock id="i-c58c0ca82d144663">Om anslag till Göteborgs stadsbibliotek. (Forts.) dagen vinna förståelse för saken, så att därigenom Kungl. Maj:t finner sig i ännu högre grad uppfordrad att taga upp frågan till behandling.</textBlock>
    <textBlock id="i-77875704acb14828">Däremot vill jag liksom herr Undén bestämt bestrida, att den motivering, som statsutskottet här har kommit med, hör samman med det ärende, som bragts inför riksdagen genom motionen. Motionen begär ett, statsutskottet talar om ett annat. Jag tror inte det är lämpligt, att statsutskottet ofta går på den linjen.</textBlock>
  </contentBlock>
  <contentBlock page="7" id="i-ec1f828c61702cf3">
    <textBlock id="i-7a37da14db1a24df">Herr Bergman: Med anledning av vad herr Sjödahl anfört, särskilt i sitt senaste yttrande, ber jag att få säga, att då denna sak behandlades inom avdelningen, sökte jag för min del tillgodose vissa synpunkter, som sammanfalla med vad som nu gjorts gällande av honom i avseende på en del av hans motivering. Särskilt ansåg jag, att jämförelsen mellan Stockholms och Göteborgs högskolor, som även han speciellt kritiserat, bort utgå. Emellertid ville man ha den kvar, ehuru man gav den en något modifierad form. Saken var ju dock inte av den stora betydelse, att det tjänade någonting till att reservera sig på en sådan detalj.</textBlock>
    <textBlock id="i-b32bcb02175e78ac">Jag har emellertid velat säga detta för att antyda, att herr Undéns nyss angivna ståndpunkt var ungefär den, som jag intog i saken. I avseende å slutresultatet just nu voro vi alla ense om att en fråga av denna beskaffenhet bör prövas av Kungl. Maj:t innan den föranleder riksdagsbeslut.</textBlock>
    <textBlock id="i-20daa688828fa3c2">Sedan kunde det ju, när saken ändå måste förfalla för ögonblicket, vara mindre viktigt, om ett och annat i motiveringen inte är i varje detalj så formulerat, som man helst skulle önskat det.</textBlock>
    <textBlock id="i-f6491e5d1972d927">Jag vill dock säga, att jag tror, att saken i alla händelser har fallit framåt. detta både genom motionen och genom diskussionen här. Det framgår ju ganska tydligt, att välviljan även hos utskottet är ganska stor. I dess utlåtande står det: »Det torde i första hand böra ankomma på Kungl. Maj:t att efter därom gjord framställning och vederbörlig utredning taga ställning till det föreliggande spörsmålet.&gt; Utskottet vill inte nu före en sådan prövning, uttala sig om lämpligheten av ett understöd från statens sida, men utskottet anvisar den lämpliga vägen och förklarar, att Kungl. Maj:t bör efter anställd utredning taga saken i övervägande. Detta tror jag man måste nöja sig med för närvarande. Det stänger i varje fall icke utvägen för en gynnsam lösning av frågan.</textBlock>
  </contentBlock>
  <contentBlock page="7" id="i-4781b47a572a3034">
    <textBlock id="i-8a9ae877b81caf1e">Herr Pauli: Herr talman! Det förefaller mig, som om den ärade motionären hade använt litet större våld, än nöden kräver, i sin polemik mot en viss punkt i statsutskottets motivering. Han lät ju ändå inte sitt vältaliga anförande utmynna i något yrkande, och då tycker jag, att det är en viss disproportion mellan hans egen motivering och hans kläm.</textBlock>
    <textBlock id="i-e5e3ea3a7a535492">Emellertid vill jag säga om denna särskilda punkt i motiveringen, som innehåller en jämförelse mellan Göteborgs stadsbibliotek och det bibliotek, som är knutet till Stockholms högskola, att jag är så mycket mera oförhindrad att medge, att jämförelsen haltar, som jag för min del inte har deltagit i avdelningens arbete och alltså inte har något större ansvar för denna utformning. Men jag förmenar, att man inte bör fästa någon större vikt vid denna detalj : motiveringen. Vad som är det verkligt bärande skälet till att avdelningen och utskottet ha ansett sig böra avvisa motionen, det är det enkla faktum, att en så pass vittutseende sak som denna icke brukar beslutas av riksdagen på grundval av en motion. Utskottet har ju utan några hårda ord visat på vägen att gå genom Kungl. Maj:t, och jag vill för egen del deklarera, att jag med tillfredsställelse skulle hälsa ett positivt steg från Kungl. Maj:ts sida i detta fall, ty jag tror, att det finns mycket i den historik, motionären framlade, som talar</textBlock>
  </contentBlock>
  <contentBlock page="8" id="i-51b208a2cf77b77f">
    <textBlock id="i-e74b6c1535f90c60">Lördagen den 18 mars 1939. Nr 19. 9</textBlock>
  </contentBlock>
  <contentBlock page="8" id="i-7d2552fbad02e81f">
    <textBlock id="i-a3ae34c7e4820640">Om anslag till Göteborgs stadsbibliotek. (Forts.) för att Göteborgs stadsbibliotek får ett stöd av staten. Det enda, som förvånar mig, är, att när sedan så lång tid tillbaka riksbibliotekarien har betraktat detta bibliotek som en motsvarighet till landets övriga vetenskapliga bibliotek, det icke har gjorts några tidigare ansatser i den riktning, vari motionen nu går.</textBlock>
    <textBlock id="i-845999ce046ae175">Huruvida det sedan är en lämplig taktik att, som herr Sjödahl antydde, först ploga litet grand i kamrarna med en motion för att därigenom bereda Jordmånen bättre hos Kungl. Maj:t, det vill jag låta vara osagt. Jag tror emellertid inte, att någon skada har åstadkommits med detta motionerande, och det är möjligt, att herr Sjödahls reklamsyfte i detta fall har uppfyllts.</textBlock>
    <textBlock id="i-64d5eb1f1d65f001">Jag vill, när jag nu yrkar bifall till utskottets avslagshemställan, inte däri inlägga någon som helst illvilja emot motionens syfte.</textBlock>
  </contentBlock>
  <contentBlock page="8" id="i-a2ce0ef2128f5b82">
    <textBlock id="i-85afceef5aa3e041">Herr Sjödahl: Ja, herr talman, jag är efter denna debatt av samma uppfattning som herr Bergman, att motionen visserligen fallit, men fallit framåt, och jag vill med tillfredsställelse konstatera, att de inlägg, som ha gjorts, ändock ha framkallat tydliga reservationer gentemot utskottets motivering ifrån flertalet av dem, som här i kammaren yttrat sig men som i utskottet underskrevo dess motivering.</textBlock>
  </contentBlock>
  <contentBlock page="8" id="i-6f86823317f2ff19">
    <textBlock id="i-d12cd9b3ae3acad3">Efter härmed slutad överläggning bifölls vad utskottet i förevarande punkt hemställt.</textBlock>
  </contentBlock>
  <contentBlock page="8" id="i-4764b53e5f90a061">
    <textBlock id="i-54cd0203fa1d906c">Punkterna 38—46. Vad utskottet hemställt bifölls.</textBlock>
  </contentBlock>
  <contentBlock page="8" id="i-e4fdee182c31679f">
    <textBlock id="i-5c0f15d71388d229">Punkten 47. Lades till handlingarna.</textBlock>
  </contentBlock>
  <contentBlock page="8" id="i-093c92dc7f4c52c7">
    <textBlock id="i-1938c3c138bd3e05">Punkterna 48—59. Vad utskottet hemställt bifölls.</textBlock>
  </contentBlock>
  <contentBlock page="8" id="i-5eafae02579825bb">
    <textBlock id="i-5ad876d6483f2ea1">Punkten 60. Tades till handlingarna.</textBlock>
  </contentBlock>
  <contentBlock page="8" id="i-c4a3713ff9bf5c75">
    <textBlock id="i-0ba74b6dd34b1971">Punkterna 61—68. Vad utskottet hemställt bifölls.</textBlock>
  </contentBlock>
  <contentBlock page="8" id="i-28cb871989e1b7e3">
    <textBlock id="i-117a27be42ccdb19">Punkten 69. Tades till handlingarna.</textBlock>
  </contentBlock>
  <contentBlock page="8" id="i-fd1a9a0cbd1445ac">
    <textBlock id="i-0d91bd52c47ebc4c">Punkten 70. Utskottets hemställan bifölls.</textBlock>
  </contentBlock>
  <contentBlock page="8" id="i-8dc6298acbbec49a">
    <textBlock id="i-3bbfc2081d74c027">Punkten 71. Tades till handlingarna.</textBlock>
  </contentBlock>
  <contentBlock page="8" id="i-58b0e251fbe96519">
    <textBlock id="i-f7baf4f374fb9aa3">Punkterna 72 och 73. Vad utskottet hemställt bifölls.</textBlock>
  </contentBlock>
  <contentBlock page="8" id="i-b6e384313120bee1">
    <textBlock id="i-4805b6c5960add76">Punkten 74.</textBlock>
  </contentBlock>
  <contentBlock page="8" id="i-5e377010a8db5f04">
    <textBlock id="i-6e647d89d525270e">Lades till handlingarna.</textBlock>
  </contentBlock>
  <contentBlock page="9" id="i-a65109ccab36c92f">
    <textBlock id="i-224c36cf4992346b">Anslag till tekniska högskolan.</textBlock>
  </contentBlock>
  <contentBlock page="9" id="i-3886c0397e54e6d5">
    <textBlock id="i-846efee5bbbdb65b">10 Nr 19. Lördagen den 18 mars 1939.</textBlock>
  </contentBlock>
  <contentBlock page="9" id="i-d0b501d63cf57ad2">
    <textBlock id="i-7989ffd99a60cea5">Punkten ?5. Utskottets hemställan bifölls.</textBlock>
  </contentBlock>
  <contentBlock page="9" id="i-500fc05f445c0a8f">
    <textBlock id="i-2cf1d57109c33150">Punkten 76. Lades till handlingarna.</textBlock>
  </contentBlock>
  <contentBlock page="9" id="i-d9def46d2367a86e">
    <textBlock id="i-a608fa7af941131c">Punkterna 77—79. Vad utskottet hemställt bifölls.</textBlock>
  </contentBlock>
  <contentBlock page="9" id="i-604f1b5e6bf94324">
    <textBlock id="i-2cebf209f52b2f17">Punkten 80. Lades till handlingarna.</textBlock>
  </contentBlock>
  <contentBlock page="9" id="i-036fd004cac3edcd">
    <textBlock id="i-4358caf82d9e94a5">Punkterna 81—384. Vad utskottet hemställt bifölls.</textBlock>
  </contentBlock>
  <contentBlock page="9" id="i-df668c20c3f44f6e">
    <textBlock id="i-86710ecd0ac6896d">Punkten 85. Lades till handlingarna.</textBlock>
  </contentBlock>
  <contentBlock page="9" id="i-ae91286f2c1791fd">
    <textBlock id="i-a67d5f43a4e021b5">Punkterna 86—95. Vad utskottet hemställt bifölls.</textBlock>
  </contentBlock>
  <contentBlock page="9" id="i-50ea72869f155388">
    <textBlock id="i-683643493be20c5c">Punkten 96. Lades till handlingarna.</textBlock>
  </contentBlock>
  <contentBlock page="9" id="i-445b9aecf3b5ea26">
    <textBlock id="i-5f81767b1b65f76c">Punkterna 97 och 98. Vad utskottet hemställt bifölls.</textBlock>
  </contentBlock>
  <contentBlock page="9" id="i-e028577a59d04984">
    <textBlock id="i-f5c6b38e18a8d3a7">Punkten 99. Lades till handlingarna.</textBlock>
  </contentBlock>
  <contentBlock page="9" id="i-fad47e416ecaf52f">
    <textBlock id="i-823475f4928216f1">Punkterna 100—105. Vad utskottet hemställt bifölls.</textBlock>
  </contentBlock>
  <contentBlock page="9" id="i-30e596350001f41f">
    <textBlock id="i-df09def48476c3e1">Punkten 106. Lades till handlingarna.</textBlock>
  </contentBlock>
  <contentBlock page="9" id="i-e2d1213aac276763">
    <textBlock id="i-1fc89163bb452dcb">Punkten 107.</textBlock>
  </contentBlock>
  <contentBlock page="9" id="i-98eca7ee08792818">
    <textBlock id="i-47b7eda6f9d6d606">Kungl. Maj:t hade föreslagit riksdagen att dels godkänna av departementschefen förordad personalförteckning för tekniska högskolan, att tillämpas tills vidare från och med budgetåret 1939/40, dels godkänna av departementschefen förordad avlöningsstat för tekniska högskolan, att tillämpas tills vidare från och med budgetåret 1939/40, dels ock till Tekniska högskolan: Avlöningar för budgetåret 1939/40 anvisa ett förslagsanslag av 1,047,000 kronor.</textBlock>
  </contentBlock>
  <contentBlock page="9" id="i-90bacc35557a17e0">
    <textBlock id="i-b9b2a553a52f827f">Kungl. Maj:ts förslag innebar bland annat, att vid tekniska högskolan skulle inrättas fyra docentstipendier å 6,800 kronor.</textBlock>
  </contentBlock>
  <contentBlock page="9" id="i-e28dfd99adbfa225">
    <textBlock id="i-2dad1ec50564f4f1">I samband härmed hade utskottet till behandling förehaft</textBlock>
  </contentBlock>
  <contentBlock page="9" id="i-bc7707a6332ccbd3">
    <textBlock id="i-c200498c865c35ae">dels en inom första kammaren av herrar G. Rahmn och H. Nordenson väckt motion (1:76), vari, så vitt nu var i fråga, hemställts, att riksdagen ville besluta, att för budgetåret 1939/40 sex docentstipendier å 6,800 kronor skulle utgå till tekniska högskolan;</textBlock>
  </contentBlock>
  <contentBlock page="10" id="i-bf1a7500f381463b">
    <textBlock id="i-31f76db0d40d107f">Lördagen den 18 mars 1939. Nr 19. 11</textBlock>
  </contentBlock>
  <contentBlock page="10" id="i-f405280804839913">
    <textBlock id="i-d071e3b67f68acc1">| Anslag till tekniska högskolan. (Forts.) dels ock en inom första kammaren av herr G. Rahmn m. fl. väckt motion (I: 143), vari, såvitt nu var i fråga, hemställts, att riksdagen måtte besluta att med 34,340 kronor höja det i Kungl. Maj:ts proposition nr 1 under åttonde huvudtiteln till årets riksdag begärda anslaget för tekniska högskolans biblioteks lönestat, eller från 9,300 till 43,640 kronor.</textBlock>
  </contentBlock>
  <contentBlock page="10" id="i-668af7bc92516fad">
    <textBlock id="i-19d1f4a98cd76047">Utskottet hade i den nu föredragna punkten på anförda skäl hemställt, att riksdagen måtte, med bifall till Kungl. Maj:ts förslag samt med avslag, såvitt nu vore i fråga, å herrar Rahmns och Nordensons samt herr Rahmns m. fl. berörda motioner (I:76 och I:143), i den mån motionerna skilde sig från Kungl. Maj:ts förslag,</textBlock>
  </contentBlock>
  <contentBlock page="10" id="i-299a8a8d67d7a0d9">
    <textBlock id="i-33549e16cde1db8c">a) godkänna under punkten införd personalförteckning för tekniska högskolan, att tillämpas tills vidare från och med budgetåret 1939;/40;</textBlock>
  </contentBlock>
  <contentBlock page="10" id="i-adfb5c6dc26915e4">
    <textBlock id="i-758832def9fbd0db">b) godkänna under punkten införd avlöningsstat för tekniska högskolan, att tillämpas tills vidare från och med budgetåret 1939/40;</textBlock>
  </contentBlock>
  <contentBlock page="10" id="i-ad843601d7060f5b">
    <textBlock id="i-90441c1cb9dcb190">c) till Tekniska högskolan: Avlöningar för budgetåret 1939/40 anvisa ett förslagsanslag av 1,047,000 kronor.</textBlock>
  </contentBlock>
  <contentBlock page="10" id="i-91ce83f6caf2b65e">
    <textBlock id="i-de2b8a8cc2971d91">Herr Nordenson: Herr talman! Jag har tillsammans med herr Rahmn i ett par motioner gjort särskilda yrkanden här, dels att på tekniska högskolans stat måtte upptagas sex docentstipendier i stället för fyra, dels att väsentligt förhöjt anslag måtte lämnas till bibliotek, och i samband därmed även att motsvarande förstärkningar skulle ske vid Chalmers tekniska högskola. Det är med mycket stort beklagande jag ser, att utskottet inte har behjärtat dessa synpunkter.</textBlock>
    <textBlock id="i-8c50ddf2204ce1f4">Båda dessa yrkanden äro utslag av ett alldeles särskilt önskemål från min sida och, som jag tror, i mycket hög grad även från industriens sida, nämligen att man skulle såvitt möjligt behjärta det krav på ökat stöd till teknisk forskning, som har framställts från många håll och som även har livligt behjärtats i flera uttalanden från regeringshåll. Denna fråga är visserligen nu föremål för en del undersökningar och för överläggningar mellan regeringen och industriens representanter, men det har synts mig angeläget, att man redan nu om möjligt skulle vidtaga några åtgärder för att åstadkomma behövlig rättelse på denna punkt. Högskolans styrelse har ju yrkat, att det skulle beviljas tolv docentstipendier. Detta har nedprutats till fyra i den kungliga propositionen. Vi motionärer ha begärt sex, och jag måste livligt beklaga, att icke detta har kunnat medgivas. Det är nämligen ytterligt angeläget, att något åtgöres för att i ökad grad skapa möjligheter för utbildning av personer med kvalifikationer för teknisk forskning. Detta måste ske i anslutning till våra tekniska högskolor och kan, såvitt jag förstår, inte ske annat än genom att man lämnar något understöd åt de personer, som vilja ägna sig åt detta. Man kan knappast begära, att personer skola offra tid på sådan utbildning utan något som helst stöd. På samma sätt är yrkandet om höjt anslag till biblioteket ett led i denna strävan, alldenstund det är av utomordentlig vikt för åstadkommande av en teknisk forskning att äga stöd i väl utrustade bibliotek, som möjliggöra den nödiga dokumenteringen.</textBlock>
    <textBlock id="i-680ac0e43a242f86">Orsaken till att jag nu särskilt vill understryka dessa saker är, att det synes mig, att utskottet i alltför ringa grad har behjärtat syftemålet med detta. Utskottet medger visserligen, att det kunde vara önskvärt med en översyn av våra tekniska högskolors organisation, men framhåller, att detta bör ske huvudsakligen i besparingssyfte och att man, i den mån det går, skall se till, »att den högre tekniska undervisningen vid varje särskild tidpunkt» skall »hållas på höjden av utveckling, utan att dock detta skulle behöva medföra avsevärt öka-</textBlock>
  </contentBlock>
  <contentBlock page="11" id="i-f0ad15656a0cb878">
    <textBlock id="i-a3856a1b5ee2a351">12 Nr 19. Lördagen den 18 mars 1939.</textBlock>
  </contentBlock>
  <contentBlock page="11" id="i-84ea9f17204ce998">
    <textBlock id="i-50db02c17c61f262">Anslag till tekniska högskolan. (Forts.) de kostnader för statsverket». Jag tror, att det är alldeles nödvändigt, att vi se den saken klart i ögonen, att skola vi åstadkomma ett verkligt stöd åt teknisk forskning, vilket jag tror är en sak av utomordentlig betydelse för vår fortsatta industriella utveckling, så måste vi räkna med, att detta kommer att medföra vissa kostnader och kostnader, som med rätta böra bäras av statsverket, alldenstund det just gäller åtgärder av undervisningskaraktär, d. v. s. möjliggörandet av utbildning av de erforderliga krafterna. Jag tror, att denna fråga är av en sådan utomordentligt stor vikt — den omfattas också glädjande nog med stort intresse från alla partier — att vi måste räkna med att verkligen satsa någonting för att åstadkomma vad vi här vilja.</textBlock>
    <textBlock id="i-b4fa28371aa993fc">Jag har naturligtvis intet yrkande, men jag vill uttala den livliga förhoppningen, att statsutskottet framdeles måtte mera behjärta dessa synpunkter och ställa sig mera förstående till nödvändigheten att verkligen satsa någonting här, detta i den bestämda förvissningen, att det är medel. som komma att förränta sig väl i hela vår folkhushållning.</textBlock>
  </contentBlock>
  <contentBlock page="11" id="i-d61daae4b29a8048">
    <textBlock id="i-f0984d7097eab328">Herr Olsson, Oscar: Herr talman! Det egendomliga inträffar här. att statsutskottets andra avdelning och motionärerna äro alldeles överens i hela resonemanget, men jag kan mycket väl förstå, att när motionärerna inte ha fått sin kläm bifallen, så äro de benägna att läsa denna motivering litet surare än vad som verkligen är av behovet påkallat. Jag undrar, om herr Nordenson någon gång förut varit med om att statsutskottet, vars skyldighet det är att iakttaga största möjliga sparsamhet, har på grund av en motion alldeles opåkallat, visserligen, inte gått med på vad motionen begär men skrivit i motionens syfte på det sätt, som framgår av vad herr Nordenson här läste upp. Utskottet och avdelningen ha varit så intresserade av denna sak, att här rekommenderas Kungl. Maj:t att företa en översyn, en översyn som avser precis vad motionärerna önska både i fråga om docenter och bibliotek. Men är det ändå inte för mycket begärt, herr Nordenson, att vi skulle ha skrivit på det sättet, att vi vilja, att den högre tekniska undervisningen vid varje särskild tidpunkt skall hållas på höjden av utvecklingen, även om det skulle behöva medföra avsevärt ökade kostnader för statsverket? Det ligger inte precis i statsutskottets riktning att skriva på det sättet. Utskottet har emellertid här gått ifrån sitt vanliga skrivsätt så pass mycket, att utskottet erkänt, att vi inte komma ifrån med de nuvarande kostnaderna. Men statsutskottet säger: vi vilja ändå gärna, att kostnaderna inte avsevärt skola ökas. Jag kan inte finna annat än att motionen verkligen av utskottet behandlats på ett i betraktande av detta utskotts sedvänjor ovanligt tillmötesgående sätt.</textBlock>
    <textBlock id="i-53ecb1dcfa8bc931">Vad docentstipendierna beträffar, är det en sak, som motionärerna säkert lagt märke till och som väl ändå kan anses utgöra någon förklaring till att statsutskottet icke vill springa ifrån Kungl. Maj:ts förslag beträffande antalet. Departementschefen har uttalat, att en viss försiktighet synes böra iakttagas vid förening av docentstipendier med speciallärareeller annan lärarebefattning. Jag är övertygad om att motionärerna med sin allmänna inställning också äro rädda för den saken. På det sättet kunna ju dessa duktiga forskare, som vi gärna tro att docenterna äro, komma att dragas ifrån forskningen, visserligen till förmån för undervisningen, om så skulle vara, men dock till andra uppgifter än dessa docentstipendier i första hand avse. Personligen har jag brukat så långt som möjligt i statsutskottet gå in för docentstipendier, och jag gör intet undantag från min allmänna inställning därvidlag vid detta tillfälle, men detta departementschefens skäl anser jag vara av en sådan tyngd, att man är skyldig ta hänsyn till det. I och med denna översyn, som statsutskottet rekommenderar, har väg brutits för ett högre antal stipendier, vilket ju inte hel-</textBlock>
  </contentBlock>
  <contentBlock page="12" id="i-8770c5b01d27c86e">
    <textBlock id="i-7b19d933c6e2a4a5">Lördagen den 18 mars 1939. Nr 19. 13</textBlock>
  </contentBlock>
  <contentBlock page="12" id="i-876455ec6dc5cbd9">
    <textBlock id="i-803f5528a730830d">Anslag till tekniska högskolan. (Forts.) ler departementschefen principiellt motsatt sig. Jag är glad om denna översyn kommer till stånd, och jag känner på mig, att motionärerna komma att göra det mesta de kunna för att påskynda den.</textBlock>
    <textBlock id="i-c005bdecdb990892">Jag är ledsen över att jag tagit så pass lång tid i anspråk för att yttra mig, men jag ville gärna, att motionärerna skola förstå, att det inte alls finns en sådan motsättning mellan deras allmänna inriktning och statsutskottets, som kom till uttryck i herr Nordensons uttalande. Det var därför, jag måste gå något närmare in på saken. Följaktligen, herr talman, anser jag, att jag inte på något sätt går emot motionärernas intresse, när jag yrkar bifall till statsutskottets hemställan.</textBlock>
  </contentBlock>
  <contentBlock page="12" id="i-50c3bdc8358a30af">
    <textBlock id="i-46d7d48520f76cd3">Sedan överläggningen ansetts härmed slutad, bifölls vad utskottet i den under behandling varande punkten hemställt.</textBlock>
  </contentBlock>
  <contentBlock page="12" id="i-272ee9d5daffefa9">
    <textBlock id="i-737e962b5005cfe8">Punkterna 108—117. Vad utskottet hemställt bifölls.</textBlock>
  </contentBlock>
  <contentBlock page="12" id="i-d88dd95a3a460918">
    <textBlock id="i-31b06e214d43dbb6">Punkten 118. Lades till handlingarna.</textBlock>
  </contentBlock>
  <contentBlock page="12" id="i-5b2c3bb12bb16f9a">
    <textBlock id="i-6138779b550df2a1">Punkterna 119-—121. Vad utskottet hemställt bifölls.</textBlock>
  </contentBlock>
  <contentBlock page="12" id="i-f01573fe82d796c9">
    <textBlock id="i-63d641aec1cebb64">Punkten 122. Tades till handlingarna.</textBlock>
  </contentBlock>
  <contentBlock page="12" id="i-77cce5312653e760">
    <textBlock id="i-fca311becd02b4f2">Punkten 123. Utskottets hemställan bifölls.</textBlock>
  </contentBlock>
  <contentBlock page="12" id="i-57a7ceb65b9a37d8">
    <textBlock id="i-f39c29c913dc7788">Punkten 124. Tades till handlingarna.</textBlock>
  </contentBlock>
  <contentBlock page="12" id="i-31b5b8d8c4e917ec">
    <textBlock id="i-00a7f95a5b41792c">Punkten 125. Utskottets hemställan bifölls.</textBlock>
  </contentBlock>
  <contentBlock page="12" id="i-7612f2ef4ee72215">
    <textBlock id="i-a1d1338b7123964e">Punkten 126. Tades till handlingarna.</textBlock>
  </contentBlock>
  <contentBlock page="12" id="i-d20902be394730f7">
    <textBlock id="i-c83c75b8b968a8ee">Punkten 127. Utskottets hemställan bifölls.</textBlock>
  </contentBlock>
  <contentBlock page="12" id="i-ec0a0e62989bb645">
    <textBlock id="i-09863f146834dd31">Punkten 128. Tades till handlingarna.</textBlock>
  </contentBlock>
  <contentBlock page="12" id="i-d20a19274edc75f1">
    <textBlock id="i-9016f1645a3e6bb8">Punkterna 129—132. Vad utskottet hemställt bifölls.</textBlock>
  </contentBlock>
  <contentBlock page="12" id="i-840895531b014fb4">
    <textBlock id="i-926b0d9da5e74e2b">Punkten 133. Lades till handlingarna.</textBlock>
  </contentBlock>
  <contentBlock page="13" id="i-3d5bc848a3ed7bd0">
    <textBlock id="i-8a853f35bb9c5d2f">14 Nr 19. Lördagen den 18 mars 1939.</textBlock>
  </contentBlock>
  <contentBlock page="13" id="i-0e57364c9cc825ca">
    <textBlock id="i-965a65e854be3529">Anslag till resestipendier åt folkskollärare m. fl.</textBlock>
  </contentBlock>
  <contentBlock page="13" id="i-4afbbfd4cc52cb4a">
    <textBlock id="i-28c717892394ed73">Punkten 134. Utskottets hemställan bifölls.</textBlock>
  </contentBlock>
  <contentBlock page="13" id="i-7b91dfc8ffea2294">
    <textBlock id="i-46ef9b4962b3d6ee">Punkten 135. Lades till handlingarna.</textBlock>
  </contentBlock>
  <contentBlock page="13" id="i-ee6a50b9f7477bf9">
    <textBlock id="i-87e18d31b5bd2e3d">Punkterna 136—144. Vad utskottet hemställt bifölls.</textBlock>
  </contentBlock>
  <contentBlock page="13" id="i-bc6c13530f1a6c82">
    <textBlock id="i-f54587db4e0cdb44">Punkten 145. Lades till handlingarna.</textBlock>
  </contentBlock>
  <contentBlock page="13" id="i-4031bd300e6efb11">
    <textBlock id="i-1febc904d228e8c5">Punkterna 146—148. Vad utskottet hemställt bifölls.</textBlock>
  </contentBlock>
  <contentBlock page="13" id="i-a84758dd8c150d0c">
    <textBlock id="i-bc521d96718d8aef">Punkten 149. Lades till handlingarna.</textBlock>
  </contentBlock>
  <contentBlock page="13" id="i-b82777870893c9c2">
    <textBlock id="i-dbcc05573fea6f42">Punkterna 150—155. Vad utskottet hemställt bifölls.</textBlock>
  </contentBlock>
  <contentBlock page="13" id="i-9c9336611ae7798d">
    <textBlock id="i-58534731ce930b1f">Punkten 156.</textBlock>
  </contentBlock>
  <contentBlock page="13" id="i-36a5a6a17106c1b6">
    <textBlock id="i-b2329b07038273cb">Kungl. Maj:t hade föreslagit riksdagen att till Högre folkskolor: Resestipendier åt lärare i främmande levande språk för budgetåret 1939/40 anvisa ett anslag av 1,500 kronor.</textBlock>
  </contentBlock>
  <contentBlock page="13" id="i-3199de480c2f83cc">
    <textBlock id="i-b34e0f664879e508">I samband härmed hade utskottet till behandling förehaft</textBlock>
  </contentBlock>
  <contentBlock page="13" id="i-93ce332c5d8d486e">
    <textBlock id="i-d781887d7f908952">dels två likalydande motioner, väckta den ena inom första kammaren av herr D. Norman (1:38) och den andra inom andra kammaren av herr L. V. Lindén (II: 88), vari hemställts, att riksdagen till resestipendier åt lärare vid folkskoleseminarier, lärare vid småskoleseminarier, lärare vid folkskolor, lärare vid fortsättningsskolor, lärare vid småskolor, lärare vid mindre folkskolor, biträdande lärare vid folkskolor, lärare vid högre folkskolor, föreståndare och lärare vid rikets abnormskolor (dövstumskolor, blindskolor och sinnesslöanstalter) samt vid skyddshem ävensom åt statens folkskolinspektörer ville för budgetåret 1939/40 bevilja ett anslag av 30,000 kronor, att utgå enligt de villkor och bestämmelser, som Kungl. Maj:t kunde finna skäl föreskriva; dels ock en inom första kammaren av herr E. Sjödahl väckt motion (I: 78), vari hemställts, att riksdagen måtte besluta till resestipendier åt lärare vid TR och småskoleseminarier för budgetåret 1939/40 anvisa ett anslag av 4,000 ronor.</textBlock>
  </contentBlock>
  <contentBlock page="13" id="i-e254c830718d9f67">
    <textBlock id="i-8a5bd2071f261a1f">Utskottet hade i den nu ifrågavarande punkten på åberopade grunder hemställt, att riksdagen i anledning av Kungl. Maj:ts förslag och herrar Normans och Lindéns samt herr Sjödahls berörda motioner (1:38 och II: 88 samt I: 78), måtte till Resestipendier åt lärare vid vissa till folkundervisningen hörande läroanstalter för budgetåret 1939/40 anvisa ett reservationsanslag av 15,000 kronor.</textBlock>
  </contentBlock>
  <contentBlock page="13" id="i-3968c5c20eddf225">
    <textBlock id="i-2f1f3b234011b3ff">Herr Brandt: Jag ber kammaren inte misstycka, att jag ett ögonblick upptar dess tid för att föra talan för den lilla ämbetsmannakår, som jag tillhör, nämligen statens folkskolinspektörer. Det är mycket glädjande, att resesti-</textBlock>
  </contentBlock>
  <contentBlock page="14" id="i-53d481ab85c9d8cc">
    <textBlock id="i-85ca7a9577ff2d33">Lördagen den 18 mars 1939. Nr 19. 15</textBlock>
  </contentBlock>
  <contentBlock page="14" id="i-e5964b4beb704d9b">
    <textBlock id="i-a203251eba7cd82e">Anslag till resestipendier åt folkskollärare m. fl. (Forts.) pendierna äntligen här återkomma, även om det belopp, som väl riksdagen nu kommer att anslå, är åtskilligt mindre än det skolöverstyrelsen föreslog. Skolöverstyrelsen föreslog 30,000 kronor, och det är inte för mycket med tanke på den väldiga lärarekår, som frågan gäller. Emellertid får man vara tacksam för vad man nu torde få.</textBlock>
    <textBlock id="i-1288bd4bd309f604">Men folkskolinspektörerna få inte komma med i år. Visserligen har utskottet sagt, att det förväntar, att Kungl. Maj:t låter dem följa med nästa år. Jag vill nämna, att under de 26 år, jag varit statens folkskolinspektör, har jag inte en enda gång varit i tillfälle att konkurrera om stipendier för resor, ty det har inte funnits några. Det är ju alldeles klart, att om det har betydelse för lärarna att få resa ut och se sig omkring, måste ju betydelsen vara minst lika stor för folkskolsinspektörer, som liksom stå i centrum för folkskolundervisningen på landsbygden och även i städerna och där förmedla till lärarna runt omkring de erfarenheter, man kan få.</textBlock>
    <textBlock id="i-fcdaeeec9ff66008">Jag har vågat begära ordet, naturligtvis inte för att framställa något yrkande, utan bara för att understryka inför kammaren, hur oriktigt, till och med orimligt det varit, att även förr i tiden, då stipendier utgingo, inspektörerna inte fingo vara med om dem och att nu, då stipendierna återkomma, inspektörerna inte heller få vara med från början. Men, som sagt, det kommer, och vi tacka för utskottets uppmärksamhet.</textBlock>
  </contentBlock>
  <contentBlock page="14" id="i-eb766a0c6aab1976">
    <textBlock id="i-a79d74dacb4e76d8">Efter det överläggningen förklarats härmed slutad, bifölls vad utskottet i den nu föredragna punkten hemställt.</textBlock>
  </contentBlock>
  <contentBlock page="14" id="i-381dfdc31e5f9cc5">
    <textBlock id="i-c14f68f749df1393">Punkten 157.</textBlock>
  </contentBlock>
  <contentBlock page="14" id="i-b19944bcb06188e4">
    <textBlock id="i-e400596533aaf171">Med tillstyrkande av Kungl. Maj:ts i ämnet gjorda framställning hade utskottet i förevarande punkt hemställt, att riksdagen måtte</textBlock>
  </contentBlock>
  <contentBlock page="14" id="i-2a9a0ef6d63b7a04">
    <textBlock id="i-99debf9b02e346ab">a) godkänna under punkten införd personalförteckning för folkskolinspektionen, att tillämpas tills vidare från och med budgetåret 1939/40;</textBlock>
    <textBlock id="i-4bbe10d91ac831ec">b) godkänna under punkten införd avlöningsstat för folkskolinspektionen, att tillämpas tills vidare från och med budgetåret 1939/40;</textBlock>
  </contentBlock>
  <contentBlock page="14" id="i-875e896e15838a53">
    <textBlock id="i-b41a0bccd1a3dab9">ec) till Folkskolinspektionen: Avlöningar för budgetåret 1939/40 anvisa ett förslagsanslag av 619,400 kronor.</textBlock>
  </contentBlock>
  <contentBlock page="14" id="i-b7fa25a417cee3d7">
    <textBlock id="i-e20c34b70b5e1150">Herr Brandt: Det gäller här en fråga, liknande den föregående, där något särskilt yrkande ju inte kan framställas.</textBlock>
    <textBlock id="i-d8a318c247693ab2">Det är en känd sak, och det framgår också av statsutskottets uttalande, att inspektörernas arbetsbörda under de senare åren ökats oerhört, framför allt rent expeditionellt. Nu hade skolöverstyrelsen föreslagit, att ersättningen till expeditionsbiträde skulle höjas ifrån 450 till 1,000 kronor. Det är, som synes, en mycket betydande höjning, men överstyrelsen har, synes det, också övertygande motiverat sin framställning.</textBlock>
    <textBlock id="i-154bc32f6e7c2137">Jag talar här inte alls i något personligt intresse, och jag finner angeläget vara att understryka detta, ty Dalarnas östra inspektionsområde, som är mitt, är så pass väl ställt organisatoriskt och pedagogiskt, att arbetsbördan, som expeditionellt sett visserligen torde ha ökats med omkring 100 procent det sista decenniet, i alla fall torde vara mindre än på många andra håll. Jag är lycklig nog att överallt i skoldistrikten ha överlärare, och de 39 veckorna äro praktiskt taget redan genomförda där. Men det finns inspektörer, med distrikt utan många överlärare, och vilkas arbetsbörda har ökats med flera hundra procent. Jag kan nämna, att en inspektör uppger — säkerligen korrekt — till skolöverstyrelsen, att antalet diarieförda ärenden under senare åren ökats med 300 Ppro-</textBlock>
  </contentBlock>
  <contentBlock page="14" id="i-3f1a6b5e1c73ce66">
    <textBlock id="i-8ffb09645534c4f8">Anslag till folkskolinspektionen.</textBlock>
  </contentBlock>
  <contentBlock page="15" id="i-cb9dbd6ff8efbf61">
    <textBlock id="i-9e06c001e7977c06">Anslag till avlöning åt lärare i slöjd m. m.</textBlock>
  </contentBlock>
  <contentBlock page="15" id="i-7c8cd5b8a78c603b">
    <textBlock id="i-374e4560305cc6d8">16 Nr 19. Lördagen den 18 mars 1939.</textBlock>
  </contentBlock>
  <contentBlock page="15" id="i-62a2df1ebf8610cb">
    <textBlock id="i-ca6ead90118c24d5">Anslag till folkskolinspektionen. (Forts.) cent. Det är därför, överstyrelsen föreslår denna betydande ökning av anslaget.</textBlock>
    <textBlock id="i-a51574d035f1d81a">Nu har departementschefen sagt, att han i lika hög grad som skolöverstyrelsen behjärtar dessa synpunkter. Han nämner — och det gläder ju inspektörerna — att framgången av de åtgärder, som av statsmakterna vidtagas till folkundervisningens förbättrande, till icke ringa del är beroende av inspektörernas insatser. Emellertid, menar han, har denna fråga om expeditionsersättningen sammanhang med frågan om en viss omorganisation av skolöverstyrelsen. Det kunde hända, att vissa ärenden, t. ex. granskningen av statsbidragen, komma att överflyttas från inspektörerna till skolöverstyrelsen, och då menar statsrådet, att det i avvaktan på detta kan räcka med en höjning endast med 200 kronor.</textBlock>
    <textBlock id="i-4dfa3277e5c54d82">Det är ju en väldig skillnad, när överstyrelsen föreslår en ökning av 550 kronor, medan statsrådet anser, att det kan räcka med en ökning av 200 kronor. Han har dock icke anfört några skäl för detta. Skolöverstyrelsen har däremot angivit sina motiv. Alltnog, jag har velat begagna detta tillfälle att erinra kammaren om att det verkligen är riktigt, att arbetsbördan rent expeditionellt är så stor, att varje inspektör strängt taget borde försöka åstadkomma en personlighetsklyvning, så att en del av honom sutte hemma varje dag och skötte kontoret och en annan del vore ute och inspekterade. Som det nu är, är det faktiskt för många inspektörer omöjligt att hinna med bägge uppgifterna.</textBlock>
    <textBlock id="i-a4d01d4cee31aa0f">Jag har inget yrkande utan har endast velat understryka de synpunkter, som framförts såväl av departementschefen som av utskottet.</textBlock>
  </contentBlock>
  <contentBlock page="15" id="i-5f33be6beba06d05">
    <textBlock id="i-44a5fb58de1613b9">Herr Olsson, Oscar: Jag var inte riktigt beredd på att talaren skulle sluta med detta erkännande åt departementschefen och utskottet, och det var därför jag begärde ordet. Efter detta erkännande har jag ingenting att tillägga.</textBlock>
  </contentBlock>
  <contentBlock page="15" id="i-1c29e54c7196d415">
    <textBlock id="i-3e72fcd5082192b8">Efter härmed slutad överläggning bifölls vad utskottet i den nu ifrågavarande punkten hemställt.</textBlock>
  </contentBlock>
  <contentBlock page="15" id="i-c1f4602ebda75364">
    <textBlock id="i-5a24d5eabdf41737">Punkten 158. Utskottets hemställan bifölls.</textBlock>
  </contentBlock>
  <contentBlock page="15" id="i-742b48b8d8acbf7e">
    <textBlock id="i-65f837d4638bf532">Punkten 159. Lades till handlingarna.</textBlock>
  </contentBlock>
  <contentBlock page="15" id="i-c7eb6c2fc97d4275">
    <textBlock id="i-e3f0f3ac7beaa9dc">Punkten 160.</textBlock>
  </contentBlock>
  <contentBlock page="15" id="i-3e49b638ffad1d82">
    <textBlock id="i-60327181af53f18e">Under punkten 156 av åttonde huvudtiteln i statsverkspropositionen hade Kungl. Maj:t föreslagit riksdagen att</textBlock>
    <textBlock id="i-4363adfb75d952a4">dels godkänna av departementschefen föreslagna ändringar i gällande grunder för statsbidrag till undervisning i slöjd vid folkskola, mindre folkskola eller särskild slöjdskola samt vid vissa sjukvårdsanstalter och barnhem, att träda i tillämpning från och med den 1 juli 1939,</textBlock>
    <textBlock id="i-c17f5024c801c24e">dels till Folkskolor m. m.: Bidrag till avlöning åt lärare i slöjd vid folkskolor, mindre folkskolor eller särskilda slöjdskolor för budgetåret 1939/40 anvisa ett förslagsanslag av 3,650,000 kronor,</textBlock>
    <textBlock id="i-3876de0f4cf79691">dels ock till Folkskolor m. m.: Bidrag till avlöning åt lärarinnor i hushållsgöromål vid egentliga folkskolor m. m. för budgetåret 1939/40 anvisa ett förslagsanslag av 400,000 kronor.</textBlock>
  </contentBlock>
  <contentBlock page="16" id="i-d2f6621477980253">
    <textBlock id="i-fe7f19584c1a8820">Lördagen den 18 mars 1939. Nr 19. 17</textBlock>
  </contentBlock>
  <contentBlock page="16" id="i-2c8b461dc768e4ab">
    <textBlock id="i-4392090b5fdab170">Anslag till avlöning åt lärare i slöjd m. m. (Forts.)</textBlock>
    <textBlock id="i-618690e90491e7ca">I sitt anförande till statsrådsprotokollet i ärendet hade departementschefen framhållit, att folkoch småskollärare måste anses skyldiga att utan särskild ersättning meddela undervisning i slöjd liksom i annat ämne, därest deras undervisning i sin helhet icke överstege den stadgade maximitjänstgöringen eller 1 förekommande fall det veckotimtal, till vilket lärarnas undervisningsskyldighet av vederbörande folkskolinspektör eller skolöverstyrelsen nedsatts.</textBlock>
  </contentBlock>
  <contentBlock page="16" id="i-2edb5207a3e3e65f">
    <textBlock id="i-826511a42f1d358e">I samband härmed hade utskottet till behandling förehaft</textBlock>
  </contentBlock>
  <contentBlock page="16" id="i-279331d7f5bc7500">
    <textBlock id="i-31dc67c4934be053">dels två likalydande motioner, väckta den ena inom första kammaren av herr D. Norman (1:25) och den andra inom andra kammaren av herr L. V. Lindén (II: 72), vari hemställts, att riksdagen vid behandlingen av Kungl. Maj:ts förslag under punkt 156 av åttonde huvudtiteln ville för sin del besluta,</textBlock>
    <textBlock id="i-b6ea7699a70a6fb3">1:0) att bestämmelserna rörande statsbidrag för undervisning i slöjd skulle</textBlock>
    <textBlock id="i-63cb4284a548d127">så jämkas, att statsbidrag finge utgå dels enligt skolöverstyrelsens förslag för två slöjdavdelningar, då antalet lärjungar uppginge till minst 20, och dels för högst 136, 144 eller 156 timmar årligen, beroende på om läsåret omfattade 34 !/,, 36 !/, eller 39 veckor, om och under villkor att slöjdundervisningen vore anordnad hela läsåret med fyra timmar i veckan, men eljest för högst 128 timmar, 2:0) att uttala, att slöjdundervisningen icke borde inräknas i den i tjänstgöringsreglementet för lärare vid folkoch småskolor angivna maximitjänstgöring per vecka, som vederbörande lärare mot åtnjutande av de i reglementet angivna löneförmånerna skulle vara skyldig fullgöra, samt</textBlock>
    <textBlock id="i-827ef379f90f8c21">3:0) att de härav betingade höjningarna av förslagsanslaget till Bidrag till avlöning åt lärare i slöjd etc. måtte av riksdagen beviljas;</textBlock>
  </contentBlock>
  <contentBlock page="16" id="i-04d0105b46461216">
    <textBlock id="i-83c5c5ac67a1574b">dels två likalydande motioner, väckta den ena inom första kammaren av herr N. Holmström m. fl. (I: 144) och den andra inom andra kammaren av herr R. Lundqvist m. fl. (IT: 129), vari hemställts,</textBlock>
    <textBlock id="i-42f5834a9713817f">1:0) att riksdagen måtte fastställa ett arvode av 1 krona 60 öre per undervisningstimme åt lärare i slöjd vid folkskolor, mindre folkskolor eller särskilda slöjdskolor;</textBlock>
    <textBlock id="i-be7c0926bf23503a">2:0) att det statsanslagsberättigade timantalet måtte ökas till högst 136, 144 och 156 timmar för respektive 34 !/,, 36 "/&gt; och 39 veckors lästid samt</textBlock>
    <textBlock id="i-b2e8ec5cf0bfec3f">3:0) att statsbidrag måtte utgå för två slöjdavdelningar, då antalet lärjungar uppginge till minst 20;</textBlock>
  </contentBlock>
  <contentBlock page="16" id="i-814d53a926f172f0">
    <textBlock id="i-1633a0d141005240">dels ock en inom andra kammaren av herr G. M. Fredberg väckt motion (II: 209), vari hemställts, att riksdagen måtte, i enlighet med skolöverstyrelsens förslag, vid inarbetande av dyrtidstillägget i nu utgående ersättning för undervisning i slöjd vid folskola m. m. besluta, att densamma skulle bestämmas till kronor 1:60 per timme.</textBlock>
  </contentBlock>
  <contentBlock page="16" id="i-25be41aabe558591">
    <textBlock id="i-7bfd32175819a6df">Utskottet hade i den nu föredragna punkten av angivna orsaker hemställt,</textBlock>
  </contentBlock>
  <contentBlock page="16" id="i-6f83173ebd90dbef">
    <textBlock id="i-c218e54ec08c0994">1) att riksdagen måtte, med bifall till Kungl. Maj:ts förslag och med avslag å herr Fredbergs berörda motion (II: 209),</textBlock>
    <textBlock id="i-88050030e03bbb07">a) godkänna de av departementschefen i statsrådsprotokollet över ecklesiastikärenden för den 4 januari 1939 föreslagna ändringarna i gällande grunder för statsbidrag till undervisning i slöjd vid folkskola, mindre folkskola eller särskild slöjdskola samt vid vissa sjukvårdsanstalter och barnhem, att träda i tilllämpning från och med den 1 juli 1939;</textBlock>
    <textBlock id="i-7f5e0314b91c185a">b) till Folkskolor m. m.: Bidrag till avlöning åt lärare i slöjd vid folkskolor, mindre folkskolor eller särskilda slöjdskolor för budgetåret 1939/40 anvisa ett förslagsanslag av 3,650,000 kronor;</textBlock>
  </contentBlock>
  <contentBlock page="16" id="i-f98d85d2a8806a64">
    <textBlock id="i-9321ceb46dac8182">Första kammarens protokoll 1939. Nr 19. 2</textBlock>
  </contentBlock>
  <contentBlock page="17" id="i-ce92853361090ea8">
    <textBlock id="i-b419ef2f8590cead">18 Nr 19. Lördagen den 18 mars 1939.</textBlock>
  </contentBlock>
  <contentBlock page="17" id="i-867701c823cc32d8">
    <textBlock id="i-29f703f41be43bd7">Anslag till avlöning åt lärare i slöjd m. m. (Forts.)</textBlock>
    <textBlock id="i-490b0b8250884ceb">ce) till Folkskolor m. m.: Bidrag till avlöning åt lärarinnor i hushållsgöromål vid egentliga folkskolor m. m. för budgetåret 1939/40 anvisa ett förslagsanslag av 400,000 kronor;</textBlock>
    <textBlock id="i-f3be237ac3d7dcf5">2) att de av herrar Norman och Lindén samt Holmström m. fl. och Lundqvist m. fl. väckta motionerna (1:25 och IT: 72 samt I: 144 och II: 129) måtte, 1 den mån de icke kunde anses besvarade genom vad utskottet förut anfört och hemställt, icke föranleda någon riksdagens åtgärd.</textBlock>
  </contentBlock>
  <contentBlock page="17" id="i-71b3589b2b0fe558">
    <textBlock id="i-2d426c2638f718db">I motiveringen hade utskottet yttrat:</textBlock>
    <textBlock id="i-17068f41edb44b5b">» Vad härefter angår frågan om skyldighet för folkoch småskollärare att utan särskild ersättning meddela undervisning i slöjd liksom i annat ämne, därest deras undervisning 1 sin helhet icke överstiger den stadgade maximitjänstgöringen eller i förekommande fall det veckotimtal, till vilket undervisningsskyldigheten av vederbörande myndighet nedsatts, har utskottet ej kunnat nu bedöma i vilken utsträckning en dylik bestämmelse kan röna inverkan av statsmakternas blivande beslut med avseende å den svävande frågan om utsträckning av lästidens längd. Utskottet anser sig dock kunna uttala, att ett inräknande av slöjdundervisningen i ovan angivna maximitjänstgöring icke i nämnvärd mån synes komma att i ekonomiskt hänseende oförmånligt påverka folkskollärarnas löneförhållanden, men däremot torde kunna i högre grad medföra ett åläggande för småskollärarinnorna att bestrida slöjdundervisning utan rätt till särskild ersättning härför. Utskottet utgår ifrån, att Kungl. Maj:t vid vederbörliga författningsbestämmelsers utfärdande har sin uppmärksamhet riktad på önskvärdheten av att småskollärarinnorna om möjligt icke, vad skyldigheten att bestrida undervisning i slöjd beträffar, försättas i en jämförelsevis sämre ställning än folkskollärarna, som enligt Kungl. Maj:ts förslag skulle vara skyldiga bestrida slöjdundervisning under två veckotimmar utöver minimitjänstgöringstiden.»</textBlock>
  </contentBlock>
  <contentBlock page="17" id="i-6e7ba27f0c0bc410">
    <textBlock id="i-ec14404a6d33e656">Reservationer hade anförts</textBlock>
    <textBlock id="i-b73f33555f491f76">1) av herrar Johansson i Fredrikslund, Svensson i Kompersmåla, Nisser, Svensson i Grönvik, Persson i Falla, Närlinge och Holmdahl, vilka ansett, att utskottets yttrande bort i viss angiven del erhålla den ändrade lydelse, reservationen visade;</textBlock>
    <textBlock id="i-6cd276d5472c059f">2) av herr Oscar Olsson, som ansett, att utskottets yttrande bort lyda så, som 1 denna reservation angivits.</textBlock>
  </contentBlock>
  <contentBlock page="17" id="i-7fbd5a1060afee3b">
    <textBlock id="i-865c906492bd63dd">I herr Johanssons i Fredrikslund m. fl. reservation hade föreslagits, att nyss återgivna del av utskottets motivering skulle avfattas sålunda:</textBlock>
    <textBlock id="i-550aafb57904094a">»Vad härefter angår frågan om skyldighet för folkoch småskollärare att utan särskild ersättning meddela undervisning i slöjd liksom i annat ämne, därest deras undervisning i sin helhet icke överstiger den stadgade maximitjänstgöringen eller i förekommande fall det veckotimtal, till vilket undervisningsskyldigheten av vederbörande myndighet nedsatts, kan utskottet ansluta sig till vad departementschefen anfört.»</textBlock>
  </contentBlock>
  <contentBlock page="17" id="i-943bc7456f46a985">
    <textBlock id="i-4db05b4f849facea">I den av herr Oscar Olsson avgivna reservationen hade för samma del av motiveringen påyrkats följande lydelse:</textBlock>
    <textBlock id="i-dad5dcad9e342d08">»Vad härefter angår — — — (= utskottet) — — — lästidens längd. Utskottet anser sig dock kunna uttala, att visserligen ett inräknande av slöjdundervisningen i ovan angivna maximitjänstgöring icke i avsevärd mån synes komma att i ekonomiskt hänseende oförmånligt påverka folkskollärarnas löneförmåner, men att å andra sidan statens besparing på grund av den ifrågasatta åtgärden torde bliva tämligen obetydlig. Däremot skulle det bliva i högre grad</textBlock>
  </contentBlock>
  <contentBlock page="18" id="i-d1515dbcd37b469d">
    <textBlock id="i-f72e22400cd097e0">Lördagen den 18 mars 1939. Nr 19. 19</textBlock>
  </contentBlock>
  <contentBlock page="18" id="i-3536a210cddec571">
    <textBlock id="i-c09d5bc1e98124e5">Anslag till avlöning åt lärare i slöjd m. m. (Forts.) ekonomiskt kännbart för småskollärarinnorna att bestrida slöjdundervisning utan rätt till särskild ersättning härför. En dylik reducering av folkskollärarnas och småskollärarinnornas löneimkomster anser utskottet sig icke kunna tillstyrka. Utskottet utgår ifrån att Kungl. Maj:t vid vederbörliga författningsbestämmelsers utfärdande beaktar vad utskottet sålunda anfört.»</textBlock>
  </contentBlock>
  <contentBlock page="18" id="i-a52cefd7bc3fde4e">
    <textBlock id="i-2977a1440bd1c129">Herr Carlström: Herr talman! TI förevarande punkt har herr Johansson i Fredrikslund m. fl. avgivit en reservation. Denna reservation går ut på att utskottet hade bort ansluta sig till propositionen i den del, som avser skyldighet för folkskollärare och småskollärare att utan särskild ersättning meddela undervisning i slöjd inom ramen av den tid, som är fastställd för läraretjänstgöringen 1 övrigt, i stället för att göra detta mycket svävande uttalande i frågan, som utskottet här gör. Departementschefen säger i fråga om denna undervisning, att han för sin del anser, att folkoch småskollärare måste anses skyldiga att utan särskild ersättning meddela undervisning i slöjd liksom i annat ämne därest deras undervisning i sin helhet icke överstiger den stadgade maximitjänstgöringen eller i förekommande fall det veckotimtal, till vilket lärarnas undervisningsskyldighet av vederbörande folkskolinspektör eller skolöverstyrelsen nedsatts. Och vidare säger han, att slöjdarvode sålunda i förekommande fall bör utgå allenast för det antal slöjdtimmar, varmed maximitjänstgöringen eller nämnda veckotimtal överskrides.</textBlock>
    <textBlock id="i-fac88d7db0384139">Det uttalande, som göres här av departementschefen, är mycket klart och bestämt. Man vet vad man har att rätta sig efter, om det blir antaget av riksdagen. Följes däremot utskottsmajoritetens förslag, så lämnas denna fråga delvis öppen, eller uttalandet kan åtminstone ge anledning till misstolkningar, som kunna bli ganska besvärande. Det är, som sagt, av denna anledning, som reservanterna ha ansett det vara riktigt att följa vad departementschefen här uttalat, och jag ber att få yrka bifall till den av herr Johansson i Fredrikslund m. fl. avgivna reservationen.</textBlock>
  </contentBlock>
  <contentBlock page="18" id="i-58d6668a9a411626">
    <textBlock id="i-64ebbc510f035825">Herr Olsson, Oscar: Herr talman! Slöjd ingår inte som obligatoriskt ämne på folkskolans läroplan, och slöjdundervisningen har därför alltid medfört extra betalning för de lärare, som ha tjänstgjort som slöjdlärare. '1936 års lönesakkunniga förde på tal att ålägga lärare att undervisa i slöjd utan särskild ersättning, om de annars inte kommo upp till maximitjänstgöring. Kungl. Maj:t tog vid löneregleringen 1937 bestämt avstånd från denna synpunkt av 1936 års lönesakkunniga. Enligt den mening, som uttalades i 1937 års kungl. proposition till riksdagen, skulle slöjden fortfarande stå som ett icke obligatoriskt ämne, och ersättning skulle således liksom förut utgå till lärare i slöjd. I årets proposition föreslås, att de folkskollärare och småskollärarinnor, vilkas tjänstgöring icke uppgår till dem åliggande maximitjänstgöring, skola kunna åläggas att utfylla sitt timantal upp till maximigränsen med slöjd utan extra betalning. Principiellt torde Kungl. Maj:t nog kunna sägas ha rätt i att när en maximitjänstgöring fastställes, så skall vederbörande befattningshavare vara skyldig att utan särskild ersättning tjänstgöra upp till gränsen för maximitiden. Men nu består livet inte bara av principer, utan livet består huvudsakligen av tillämpningen av principerna, och det är det, som här vållar åtskilliga betänkligheter, som ha kommit till synes både 1 statsutskottets utlåtande och i all synnerhet i min vid utlåtandet fogade reservation.</textBlock>
    <textBlock id="i-d14401ae12687c8c">Det är ju tydligen på det sättet, att det här är fråga om att efter löneregleringen ålägga tjänstinnehavarna att utan ersättning tjänstgöra längre tid än som vid löneregleringen ifrågasattes. Men det tillkommer en sak, som är betinkligare. Det gäller här både folkskollärarna och småskollärarinnorna, och</textBlock>
  </contentBlock>
  <contentBlock page="19" id="i-945516170b176a6a">
    <textBlock id="i-f767c8721fb1964b">20 Nr 19. Lördagen den 18 mars 1939.</textBlock>
  </contentBlock>
  <contentBlock page="19" id="i-f54cb8f6eed53d8a">
    <textBlock id="i-9c003bd76923a222">Anslag till avlöning åt lärare i slöjd m. m. (Forts.) hade det bara gällt folkskollärarna, hade jag nog inte bråkat och kanske inte någon annan heller. Folkskollärarna ha en maximitjänstgöring av 28—30 timmar enligt lagen, men i verkligheten tjänstgöra de i allmänhet 30 timmar. Det är således praktiskt taget ingenting, som berövas folkskollärarna i fråga om deras avlöning genom ett bifall till Kungl. Maj:ts proposition. Det finns vissa folkskollärare, som ha en tjänstgöring av 28 timmar, nämligen folkskollärarna 1 A-skolorna, som tjänstgöra 28 timmar vart femte år vid sjuåriga folkskolor och vart fjärde år vid sexåriga folkskolor. Om man slår ut det på hela tiden, skulle man kunna säga, att vissa folkskollärare, dock inte hälften av alla, årligen åläggas 20 minuters längre undervisningstid i veckan utan ersättning, och det är ju ingenting att bråka om. Å andra sidan skulle man kunna fråga, då det gäller en sådan småsak: vad har Kungl. Maj:t kunnat tänka sig att vinna på att göra denna förändring? Ekonomiskt kan det väl inte betyda så värst mycket.</textBlock>
    <textBlock id="i-4793b0353c0f9a6b">Men nu kommer det, som är det betänkliga i saken, och det är, att för tusentals småskollärarinnor gäller det inte 20 minuters ökning av lästiden per vecka utan ersättning, utan det gäller upp till fyra timmars extra tjänstgöring utan någon ersättning. Det är så, att småskollärarinnorna fingo sig ålagd vid genomförandet av 1937 års lönereglering en tjänstgöring från 24 till 28 timmar. 28 timmar är det emellertid inte många som ha. Det är således inte många av dem, som skulle undgå verklig lönereducering, om Kungl. Maj:ts förslag ginge igenom. Om man ser på, hur det är ställt för småskollärarinnorna, finner man, att i småskolans a-form har man vart annat år 24 timmars undervisning och vart annat år 26. Småskollärarinnorna vid a-skolorna skulle således vart annat år komma upp till en ökning av fyra timmars tjänstgöring och vart annat år två. Vid sådana skolor tjänstgöra 4,096 småskollärarinnor. Det är bortåt halva antalet, som på det sättet skulle utan ersättning få sin tjänstgöring ökad med två timmar vart annat år och fyra timmar vart annat.</textBlock>
    <textBlock id="i-60b09d4815fee953">Vad b-skolans lärarinnor beträffar, äro de 5,741 och tjänstgöra i vanliga fall 26 timmar i veckan, i några fall 28. De få en ökning av sin tjänstgöring med två timmar. 10,000 småskollärarinnor få således sin tjänstgöring ökad med två eller fyra timmar i veckan utan ersättning.</textBlock>
    <textBlock id="i-feec3ad906e09857">Hur många är det, som ha 28 timmars tjänstgöring? TI c-skolorna är det 356, utom dem, som i de andra skolformerna tjänstgöra upp på folkskolestadiet eller med växellov. I stort sett föreslås således här en förändring av lönehestämmelserna, som för folkskollärarna inte ens skulle betyda, att hälften av dem får 20 minuters ökad veckotjänstgöring om året — majoriteten skulle inte alls få någon ökning genom denna bestämmelse — men som för småskollärarinnorna betyder att de ånyo sättas i en särklass, så att de så gott som allesammans skola få en ökad tjänstgöring av mellan två och fyra timmar.</textBlock>
    <textBlock id="i-228af657cc4eab49">Nu frågar man sig ju onekligen: är det rätt, att den ekonomiskt svagast ställda delen av kåren genom en sådan anordning skall gå miste om väsentliga löneförmåner, när den starkast ställda slipper alldeles undan? Det kan jag inte finna. Att småskollärarinnornas maximitjänstgöring höjdes till 28 timmar, berodde inte på att man ville, att de i allmänhet skulle ha 28 timmars tjänstgöring, utan det berodde på att man ville få den lilla gruppen av 300— 400 småskollärarinnor in under bestämmelserna, och nu skall hela kåren, därför att man vidtog denna försiktighetsåtgärd, få två timmars ökad tjänstgöring.</textBlock>
    <textBlock id="i-d6d4cf92e40ef8c4">Jag vet inte, om denna sak i högre grad intresserar kammarens ledamöter. Jag antar att den intresserar småskollärarinnorna i mycket hög grad och folkskollärarekåren över huvud taget. Det är ju så stora händelser, som nu försiggå ute i världen, att det kanske kan synas litet underligt att göra väsen av en sådan fråga som denna. Men just därför att det gäller den svagast avlönade</textBlock>
  </contentBlock>
  <contentBlock page="20" id="i-ed2e132d446902d2">
    <textBlock id="i-5a410bdde643d86b">Lördagen den 18 mars 1939. Nr 19. 21</textBlock>
  </contentBlock>
  <contentBlock page="20" id="i-b5f71beb16d70412">
    <textBlock id="i-80f0616059714883">Anslag till avlöning åt lärare i slöjd m. m. (Forts.) delen av kåren anser jag ändå, att jag bör åtminstone säga ifrån till dem Som höra på och äro intresserade av detta, vad saken i grund och botten gäller.</textBlock>
    <textBlock id="i-504d4da492386c10">Man försökte inom utskottet under diskussionen att komma ifrån saken genom att säga: »Ja, men småskollärarinnorna fingo ju mer än Kungl. Maj:t föreslagit vid löneregleringen.»&gt; Det är sant, men det var inte alla, och framför allt kan man inte säga det om dem, som det här gäller. Det var de, som hade mindre tjänstgöring än 39 veckor om året, som kommo i den gynnsamma situationen. Följaktligen föreligger här ett förslag ifrån Kungl. Maj:t om en faktisk försämring i de bestående löneförhållandena för praktiskt taget småskollärarinnekåren i dess helhet, och på grund av att jag inte kan vara med om en sådan förändring har jag reserverat mig.</textBlock>
    <textBlock id="i-92b650486801b3d6">Vad är skillnaden mellan min ståndpunkt och utskottets? Det är den, att statsutskottet erkänner mina synpunkter rent pricipiellt, men anser sig ha svårigheter att komma någon vart. Statsutskottet föreslår i ett uttalande, att utskottet förutsätter, att Kungl. Maj:t skall ha sin uppmärksamhet riktad på dessa förhållanden, som jag nu talat om, så att småskollärarinnorna om möjligt icke försättas i en jämförelsevis sämre ställning än folkskollärarna, vad skyldigheten att bestrida undervisning i slöjd beträffar.</textBlock>
    <textBlock id="i-b75cf096ec761dc1">Den första talaren har rätt i sin uppfattning, att detta är ett mycket dunkelt tal. Skall det tolkas efter bokstaven, skola småskollärarinnorna, såsom jag visat, kunna åläggas en ökad tjänstgöring av 20 minuter i veckan utan ersättning, ty det är ju det, som det gäller för de folkskollärare, som här komma i betraktande. Men det kan ju inte vara meningen. Meningen är tydligen, att småskollärarinnorna icke skola få påläggas mer än två timmars tjänstgöring utan ersättning. Detta borde då ha stått utsagt, för att man skulle vara säker. Men så är det dessutom inskjutet ett »om möjligt», som ingen vet, vad det betyder, och eftersom jag inte gärna går in på saker och ting, om vilka jag ingenting vet, så kan jag inte vara med på att taga utskottets förslag utan jag, herr talman, måste till den kraft och verkan det hava kan, yrka bifall till den av mig vid punkten fogade reservationen.</textBlock>
  </contentBlock>
  <contentBlock page="20" id="i-dfa63f456b59a365">
    <textBlock id="i-56eb24e7ed267619">Herr Pauli: Herr talman! Jag tillhör, som jag redan anmärkt, icke i år utskottets andra avdelning. Jag har därför icke deltagit i det förberedande arbetet på denna fråga, men jag har i utskottets plenum anslutit mig till avdelningens av utskottets majoritet antagna förslag. Som kammarens ledamöter kunnat höra av det anförande herr Oscar Olsson här hållit, är det inte någon principiell skillnad mellan hans ståndpunkt och den ståndpunkt utskottsmajoriteten intagit, och i själva verket är det heller inte något större svalg befäst mellan utskottets ståndpunkt och den, som har intagits av herr Johansson i Fredrikslund m. fl. Skillnaden är den, att utskottsmajoriteten har funnit Kungl. Maj:ts formulering vara visserligen klar och bestämd, som herr Carlström sade, men tillika så schematisk, att den, om den tillämpas efter linjalen, lätt komme att medföra eller kanske oundvikligen skulle medföra ganska orättvisa konsekvenser.</textBlock>
    <textBlock id="i-b07ceec0e486bc9e">Det är naturligtvis alltid bekvämt att gå efter ett schema och en linjal, men det tillhör oss här i riksdagen att också se till, att icke medborgare i landet behandlas på ett sätt, som av dem kanske med fog uppfattas såsom hårdhänt och mindre rättvist. Detta skulle, som utskottet har velat fästa uppmärksamheten på, bli följden beträffande småskollärarinnorna.</textBlock>
    <textBlock id="i-c65311812f93df96">Jag behöver inte närmare gå in på detaljerna i ärendet, eftersom dessa så utförligt och med siffror ha belysts av herr Oscar Olsson. Men det är alldeles tydligt, att ett fullföljande av denna princip om inräknandet av slöjdunder-</textBlock>
  </contentBlock>
  <contentBlock page="21" id="i-8a35306f5eedd976">
    <textBlock id="i-b1da0e6739be6ac0">22 Nr 19. Lördagen den 18 mars 1939.</textBlock>
  </contentBlock>
  <contentBlock page="21" id="i-78b6ef1ab6203c44">
    <textBlock id="i-c408998dd96ea42d">Anslag till avlöning åt lärare i slöjd m. m. (Forts.) visningen i maximitjänstgöringen för folkskollärare och folkskollärarinnor samt för småskollärarinnor skulle drabba dessa två kårer på synnerligen olika sätt. Medan det blir föga kännbart för den ena kategorien, folkskollärare och folkskollärarinnor, kommer det att vid jämförelse med förutvarande förhållande bli mycket kännbart för småskollärarinnorna.</textBlock>
    <textBlock id="i-0b1e248789912ef0">Man kan för övrigt, frånsett denna synpunkt, rikta även andra anmärkningar mot det nu föreslagna systemet, vilket har skett i den motion, som delvis är intagen i utskottets utlåtande. Man kan bland annat erinra om att icke alla lärare, av vilka maximitjänstgöringstiden hittills ej uttagits, precis äro de allra lämpligaste lärarna vid slöjdundervisning; alltså kan själva den praktiska ändamålsenligheten av systemet i detta fall ifrågasättas.</textBlock>
    <textBlock id="i-94efe6cf6b12e37d">Jag skall emellertid fatta mig kort och vill endast framhålla, att vad utskottet här åsyftat är att till Kungl. Maj:t rikta en vädjan att vid utfärdandet och tillämpningen av bestämmelserna se till, att man förfar så mänskligt och skonsamt som möjligt med den lärarekår, som här satts i det mest utsatta läget, nämligen småskollärarinnorna. Här föreslås icke någon radikal förändring av dessa principer, utan framställningen bottnar i de allmänna synpunkter, som jag nu har berört. Det skulle förvåna mig mycket, om riksdagen skulle finna det olämpligt att gå med på den av utskottet gjorda framställningen. Herr Oscar Olsson har ju medgivit, att hans reservation i själva verket icke på något väsentligt sätt skiljer sig därifrån. Jag skall villigt medgiva att några bestämda och klara linjer icke av utskottet kunnat uppdragas. Det gäller här väsentligen en tillämpningsfråga, och det är svårt att i sådana fall uppdraga några bestämda direktiv. Vi ha dock här velat ge ett allmänt direktiv, som kort och gott kan sammanfattas i att vi önska få till stånd ett såvitt möjligt humant och rättvist tillvägagångssätt.</textBlock>
    <textBlock id="i-cbb1124c1584c321">Om en sådan allmän vädjan torde kammarens ledamöter med det bästa samvete i världen kunna förena sig, och det är i denna förvissning, herr talman, som jag ber att få yrka bifall till utskottets hemställan.</textBlock>
  </contentBlock>
  <contentBlock page="21" id="i-998134716a05e9d2">
    <textBlock id="i-34e4c4469f065ffc">I detta anförande instämde herr Andersson, Elof.</textBlock>
  </contentBlock>
  <contentBlock page="21" id="i-c371b4b9e4e6f58d">
    <textBlock id="i-f68bfd7b7da176fe">Herr Norman: Herr talman! Frågan här gäller, vilka regler som skola tillämpas beträffande statsbidrag till slöjdundervisningen. Vad som här bestämmes har sina återverkningar dels beträffande slöjdundervisningens effektivitet, dels på slöjdundervisarnas löneförhållanden och dels i vissa och kanske rätt många fall på de kommunala ekonomiska intressena. Tillsammans med herr Lindén i andra kammaren har jag i en motion framfört en del önskemål beträffande dessa regler i syfte att tillgodose de olika intressen, som här kunna göra sig gällande.</textBlock>
    <textBlock id="i-902cf52efca22daa">Beträffande frågan om slöjdundervisningens effektivitet är det särskilt ett spörsmål, som hittills icke har diskuterats här men som är av rätt stor betydelse i detta sammanhang, och det är: när skall man ha rätt att upprätta två slöjdavdelningar, d. v. s. vilket antal slöjdelever skall vara anmält för att man skall i detta fall kunna få dela upp dem på två grupper? I motionen har även framställts en önskan om att riksdagen skulle uttala sig för den siffra, som skolöverstyrelsen i detta fall har föreslagit, nämligen att en uppdelning i två grupper skall få ske, när man har tjugo elever.</textBlock>
    <textBlock id="i-c3a91ff2819e3218">Statsutskottet har beaktat dessa önskemål men inte direkt velat ge Kungl. Maj:t sådana synpunkter, som omedelbart skulle reglera denna fråga, utan utskottet har framhållit önskvärdheten av att Kungl. Maj:t närmare överväger, hur det skall stadgas beträffande statsbidragsreglerna i dessa fall. Jag tror, att det skulle vara av synnerligen stort värde, om man kunde få möjlighet att</textBlock>
  </contentBlock>
  <contentBlock page="22" id="i-b05649c700248658">
    <textBlock id="i-b0e914661298d47c">Lördagen den 18 mars 1939. Nr 19. 23</textBlock>
  </contentBlock>
  <contentBlock page="22" id="i-999f7e54104af335">
    <textBlock id="i-30b3c1eb53899def">Anslag till avlöning åt lärare i slöjd m. m. (Forts.)</textBlock>
    <textBlock id="i-b6db734d4deab034">minska det antal elever, som fordras för uppdelning av slöjdundervisningen i två grupper enligt de regler, som nu äro avsedda att gälla, från 24 och ned till högst 20 elever. Enligt nuvarande bestämmelser blir resultatet, antingen att man får för många elever i en slöjdgrupp, vilket menligt inverkar på effektiviteten av undervisningen, eller också att en del av de elever, som önska åtnjuta slöjdundervisning, icke kunna få deltaga i denna, och det förhållandet är vad träslöjden för gossar beträffar nog det vanliga, där man inte har tillräckliga utrymmen, tillräckligt antal slöjdbänkar och dylikt för att överhuvud taget undervisa mer än det lagstadgade minimiantalet, 15 elever på en gång, bortsett från de mycket stora sfårigheter, som inom detta undervisningsämne, där undervisningen ju måste vara direkt individuell, föreligga för att undervisa ett större antal elever. Jag uttalar därför den förhoppningen, att herr ecklesiastikministern skall beakta de synpunkter, som statsutskottet här dock har visat ett visst intresse och en viss välvilja för.</textBlock>
    <textBlock id="i-d0699a6f1cd9393d">En annan fråga i detta sammanhang är den: till huru många timmars undervisning per läsår skall slöjdundervisningen få statsbidrag? För närvarande är detta timantal fastställt till 128, och det har särskilt från skolöverstyrelsens sida ifrågasatts, att slöjdundervisningen i regel bör omfatta samma tid som läsåret, d. v. s. att man i regel slöjdar fyra timmar i veckan under de undervisningsveckor, som äro fastställda i reglementet. Det skulle för ett förverkligande av detta förslag behövas ett ökat statsbidrag vid olika timantal, allt eftersom lästiden är 36!/, eller 39 veckor. Det kan vara tveksamt, huruvida det kan vara ändamålsenligt att generellt tillämpa en sådan regel, att slöjdundervisningen lämpligast skall pågå alla undervisningsveckor, men det bör finnas möjlighet för sådana skoldistrikt, där det går för sig att så organisera undervisningen, att få göra det med tillhjälp av ett ökat statsbidrag. Även i detta fall har statsutskottet ställt sig välvilligt till motionärernas önskemål, och jag ber att få understryka den förhoppning, som jag nyss uttalade, att Kungl. Maj:t också skall beakta de synpunkter, som härvidlag framförts. I båda dessa fall är det närmast och kanske, kan man säga, uteslutande fråga om åtgärder, som syfta till att stärka slöjdundervisningens effektivitet.</textBlock>
    <textBlock id="i-437e8051fb6dddf5">Vad den tredje delen av detta spörsmål beträffar, och det är den, som här har förut diskuterats, är det både ett undervisningsintresse och ett löneintresse för undervisarna, och det kan också vara ett kommunalt ekonomiskt intresse, som knyter sig till de bestämmelser, som här bliva återgivna. Jag skall icke på något utförligare sätt gå in på vad som här föreslås från statsutskottet, från de olika reservanterna och från Kungl. Maj:t och skolöverstyrelsen. Detta har ju redan refererats. Jag skall i stället försöka belysa detta spörsmål genom att utgå ifrån det enskilda exemplet. Jag undersöker då, hur dessa tillämpningsregler komma att återverka på det skoldistrikt, som jag bäst känner till. Där ha vi tre A-skolor, belägna inom ett ganska begränsat geografiskt område, där det således går ganska lätt att dirigera lärarkrafterna vid de olika skolorna i nödfall över till någon av de andra av dessa tre skolor inom distriktet. Där tjänstgöra för närvarande nio folkskollärare, sex folkskollärarinnor och tio småskollärarinnor. Av folkskollärarna hava sex slöjdundervisning men tre av olika anledningar icke någon slöjdundervisning. Tjänstgöringstiden för folkskollärarna per vecka är i regel 30 timmar, alltså maximitjänstgöring, men under det år, då de undervisa i tredje klassen, hava de 28 timmars maximitjänstgöring. Det är en sjuklassig skola, och denna tjänstgöring återkommer således, såsom herr Oscar Olsson omnämnt, vart femte år. Skulle skoldistriktet taga ut två timmars slöjdundervisning av dessa lärare utan att ge dem ersättning därför, skulle det, efter vad jag kan förstå, betyda, att dessa tre lärare, som icke ha</textBlock>
  </contentBlock>
  <contentBlock page="22" id="i-433c3830b825be3a">
    <textBlock id="i-03772f355a65d9ad">,</textBlock>
  </contentBlock>
  <contentBlock page="22" id="i-d6f4a4e3eba91ef3">
    <textBlock id="i-ec362f36803ae48b">någon slöjdundervisning, skulle det året få rycka in i en annan lärares slöjd-</textBlock>
  </contentBlock>
  <contentBlock page="23" id="i-1e96e7ddc4ab26bf">
    <textBlock id="i-a0bd2b14c690c909">24 Nr 19. Lördagen den 18 mars 1939.</textBlock>
  </contentBlock>
  <contentBlock page="23" id="i-76fb4a515f528b9b">
    <textBlock id="i-c7bad09d1c605a08">Anslag till avlöning åt lärare i slöjd m. m. (Forts.) grupp och där fullgöra de två timmarnas tjänstgöringsskyldighet vid slöjdundervisningen. Och eftersom undervisning pågår även i parallellavdelning, skulle en lärare vid sådana tillfällen få tjänstgöra där två timmar i slöjd i veckan utan ersättning. Detta betyder, att han skulle förlora den inkomst, som fyra timmars slöjdundervisning skulle ge, d. v. s. två timmar skulle den lärare ha, som icke har slöjdundervisning, och två timmar skulle han göra gratis, och han skulle således under det året inte få någon som helst inkomst från den slöjdgrupp, där han undervisar. Jag tycker, att det ur rättvisesynpunkt bör vara naturligt, att sådana bestämmelser tillämpas, att åtminstone inom ett och samma skoldistrikt rättvisa skipas emellan de olika Tärarkrafterna.</textBlock>
    <textBlock id="i-899fff6c208c7861">Det bör också beaktas, att folkskollärarinnorna ha samma tjänstgöringsskyldighet som lärarna utan betalning. De sex folkskollärarinnorna ha icke någon slöjdundervisning, och detta är vanligt på landsbygden, där undervisningen 1 kvinnlig slöjd brukar handhavas av småskollärarinnorna. Det har blivit en allmänt tillämpad regel just för att bereda dessa lärarkrafter ett tillfälle till ökad inkomst. Dessa folkskollärarinnor ha således icke någon slöjdundervisning. De skulle emellertid nu på så sätt vart femte år få rycka in och ta två timmars undervisning i kvinnlig slöjd. Samtidigt skulle småskollärarinnorna — som allesamman ha slöjdundervisning — om statsutskottets regler skulle tillämpas få undervisa två veckotimmar utan ersättning, och då blir det precis samma återverkningar för dem som för de folkskollärare, som ha slöjdundervisning. En folkskollärarinna skulle då få rycka in och taga två timmar av de fyra veckotimmarna, och själv skulle småskollärarinnan få undervisa två timmar gratis och på så sätt förlora den inkomst, som hon nu åtnjuter för en undervisningsavdelning.</textBlock>
    <textBlock id="i-efa69a1a9577b1da">Vad nu effektiviteten av undervisningen beträffar, kan jag icke förstå annat än att den kommer att påverkas ganska väsentligt av att befattningshavare, som i allmänhet icke ha ägnat sig åt denna undervisning, skola rycka in och taga hand om eleverna, icke under hela undervisningstiden utan för en del av densamma. Det kan inte bli samma planmässighet, samma reda och ordning i undervisningen på så sätt, som när densamma handhaves av en och samma lärarkraft under hela lästiden.</textBlock>
    <textBlock id="i-fd414358c082e2f0">Vidare kunna dessa bestämmelser också komma att inverka på de kommunala ekonomiska intressena. Det är nämligen icke så ovanligt, att ersättningen för slöjdundervisning ute i kommunerna inte utgår endast med statsbidraget till denna undervisning, överhuvud taget icke utgår per undervisningstimme, utan efter ett bestämt årsarvode för slöjdundervisningen. Detta årsarvode är ibland lagligen fastställt så att säga att gälla så länge befattningshavaren har anställning som undervisare i ämnet. Det kan t. ex, vara utlovat i en platsannons, att vederbörande får undervisa i slöjd, och att arvodet skall utgå med ett så och så stort belopp. Minskas emellertid statsbidraget genom att sådana regler, som här äro angivna, fastställas, kan resultatet i vissa fall bli en utgiftsökning för kommunerna för upprätthållandet av denna undervisning.</textBlock>
    <textBlock id="i-d2884f1fae656c30">Jag har den bestämda uppfattningen, att de i detta fall nu gällande reglerna beträffande statsbidraget till slöjdundervisningen efter en förändring skola bli synnerligen svåra att rättvist tillämpa inom de enskilda skoldistrikten, att ändringen kommer att återverka ekonomiskt ofördelaktigt, framför allt vad beträffar småskollärarinnorna, ävensom att dessa regler kunna i viss utsträckning också komma att menligt inverka på slöjdundervisningens effektivitet.</textBlock>
    <textBlock id="i-77c0a53cd04146e7">Från dessa synpunkter sett, herr talman, hemställer jag om bifall till herr Oscar Olssons reservation.</textBlock>
  </contentBlock>
  <contentBlock page="24" id="i-604444b117424e56">
    <textBlock id="i-b023c495b442285f">Lördagen den 18 mars 1939. Nr 19. 25</textBlock>
  </contentBlock>
  <contentBlock page="24" id="i-d5e3c09010b99820">
    <textBlock id="i-9ffd2c95a429c65e">Anslag till avlöning åt lärare i slöjd m. m. (Forts.)</textBlock>
    <textBlock id="i-8b2d06526a080758">Herr Nilsson, Bernhard: Herr talman! Jag hade icke tillfälle att deltaga i detta ärendes behandling i statsutskottet och har därför nu begärt ordet för att deklarera min uppfattning i frågan och lägga några synpunkter på densamma.</textBlock>
    <textBlock id="i-8f988d4d6a3433b8">Jag vill då redan från början säga, att jag kommer att yrka bifall till den reservation, som avgivits av herr J. B. Johansson i Fredrikslund m. fl. i enlighet med departementschefens förslag och enligt skolöverstyrelsens uppfattning på denna punkt.</textBlock>
    <textBlock id="i-6ecf34c918c66f4f">Med anledning av att herr Oscar Olsson här nämnde, att undervisning i slöjd icke ingår såsom obligatoriskt ämne i skolorna, vill jag till en början meddela, att folkskollärarinnorna enligt ett regeringsrättens utslag icke kunna kräva särskild ersättning för slöjdundervisning, då den sammanlagda tjänstgöringstiden icke överstiger den i reglementet föreskrivna. Alltså finnes det här ett domstolsutslag att åberopa. Med tanke på småskollärarinnornas tjänstgöringstid är det emellertid uppenbart, att småskollärarinnornas avlöning är så pass låg att man från denna synpunkt sett gärna kan unna dem en inkomst av slöjdundervisning. Men deras vanliga tjänstgöringstid är så kolossalt varierande att man med hänsyn därtill skulle kunna komma att ställa dem, som undervisade i slöjd, och som finge särskild ersättning därför, i olika läge mot de andra. Det finns nämligen småskollärarinnor, som icke tjänstgöra mer än 24 timmar, men det finns också småskollärarinnor, som tjänstgöra utan slöjdundervisning i mindre folkskolor i 30 timmar per vecka, och en folkskollärarinna vid en mindre folkskola har inte någon extra ersättning för att hon, när det gäller de obligatoriska ämnena, tjänstgör till och med 30 timmar per vecka. Ifall man skall ge de lärarinnor, som tjänstgöra exempelvis 24 timmar per vecka, särskild ersättning för slöjdundervisningen, är det uppenbart, att det blir en underlig paritet mellan denna grupp och den grupp av lärarinnor, som icke har slöjdundervisning men har så mycket längre tjänstgöringstid per vecka i alla fall.</textBlock>
    <textBlock id="i-c44bd6f0c20ff318">Jag tycker icke att man skall generalisera och säga, att småskollärarinnornas ställning i löneavseende skall utgöra ett avgörande motiv för att särskild ersättning skall utgå, när slöjdundervisningen kan inrymmas i den maximitid en lärare eller lärarinna enligt gällande bestämmelser skall tjänstgöra per vecka.</textBlock>
    <textBlock id="i-15cdaff22214ea93">Jag skall nu icke länge till taga tiden i anspråk, men jag vill dock nämna något med anledning av vad herr Norman här nyss yttrade, då han gav ett exempel från sitt skoldistrikt på att lärare, som icke i regel undervisa i slöjd, vart femte år skulle få lov att göra detta. En sådan lärare är givetvis icke i besittning av den kompetens för dylik undervisning, som man bör kräva. Men jag tycker, att det vore underligt, om man icke i stället skulle kunna för denna slöjdundervisning anlita någon av de lärare, som pläga undervisa i slöjd, och giva honom särskild ersättning därför. Det vore väl en praktisk anordning i ett sådant fall, och jag tror icke, att man i det läge vari frågan nu ligger skall av det exemplet draga ut så orimliga konsekvenser som herr Norman nyss gjorde.</textBlock>
    <textBlock id="i-2f796d8efce6b2a4">Jag ber, herr talman, att få yrka bifall till herrar J. B. Johanssons i Fredrikslund m. fl. reservation.</textBlock>
  </contentBlock>
  <contentBlock page="24" id="i-c4c5f85be026e5ed">
    <textBlock id="i-515967684a7be6f8">Herr statsrådet Engberg: Herr talman! Egentligen är skillnaden mellan den ståndpunkt, som statsutskottets majoritet företräder beträffande spörsmålet om skyldighet att undervisa i slöjd, och den ståndpunkt, som företrädes av reservanterna, av ganska ringa betydelse. Det är nämligen på det sättet att statsutskottet förmenar, att frågan bör hållas öppen, inga dörrar böra stängas; Kungl. Maj:t bör ha fria händer att i ett annat och senare sammanhang taga ställning till denna fråga. Det ligger ju på riksdagens bord en</textBlock>
  </contentBlock>
  <contentBlock page="25" id="i-a66d7032d5ed0eb9">
    <textBlock id="i-b881d0e3b696d3f3">26 Nr 19. Lördagen den 18 mars 1939.</textBlock>
  </contentBlock>
  <contentBlock page="25" id="i-60b9555a6da82506">
    <textBlock id="i-5818ad55fc154ee8">Anslag till avlöning åt lärare i slöjd m. m. (Forts.) proposition om ändring av bestämmelserna beträffande lästiden, och det säger sig självt, menar man då ifrån statsutskottsmajoritetens sida — förmodar jag — att där kan det bli fråga om bestämmelser med förstärkningsanordningar, som rimligen böra prövas i samband även med detta spörsmål. Det är en ståndpunkt, som jag till fullo förstår.</textBlock>
    <textBlock id="i-ebeec4bc9d4314c3">Å andra sidan kan det icke skada att erinra därom, att vad som föranlett och gjort det i viss mån i sin ordning och nödvändigt för Kungl. Maj:t att framlägga sin synpunkt har varit riksdagens eget beslut av år 1937. Och eftersom jag tar ordet i första kammaren, må det vara mig tillåtet att säga, att det var vad som skedde i denna kammare den gången i lönefrågan, som lade upp utgångsläget för fortsättningen.</textBlock>
    <textBlock id="i-2344871ac80f8cd8">Jag erinrar nämligen om att i propositionen 1937 i lönefrågan hade man icke inlagt skyldigheten att meddela undervisning i slöjd i den normala undervisningsskyldigheten, utan man hade ställt den utanför. Detta sammanhängde med två ting: för det första, som herrarna erinra sig, att man ville i löneavseende inplacera vederbörande efter tjänstgöringstiden, och för det andra att man icke ville skriva ut i lönereglementet några bestämmelser om lästiden utan dessa bestämmelser skulle göras beroende av undervisningsplanerna. Det gick nu emellertid på det sättet, att första kammaren genom sitt beslut kastade det där över bord och inplacerade småskollärarinnorna över hela linjen i 9 B, och den beslöt vidare, att man skulle föra in i avlöningsreglementet bestämmelserna om tjänstgöringsskyldighet. Så stodo vi där alltså med ett avlöningsreglemente, som innehöll bestämmelser för folkskollärarna om en tjänstgöring av 28—30, för småskollärarinnorna av 24—928 veckotimmar.</textBlock>
    <textBlock id="i-03a7b2b5b7bfa0cc">Vad blev då följden? Jo, eftersom man i praktiken har tagit ut av folkskollärarna de 30 timmarna, har deras undervisning i slöjd måst betalas extra som ett påbröd. Småskollärarinnorna ha varit i en annan situation. De hade en maximitjänstgöring enligt lönereglementet bestämd till 28 timmar. Där de i praktiken ha haft 26 timmar, har det funnits en reserv på 2 timmar, och det har då blivit fråga om hur den rimligtvis kunde utnyttjas.</textBlock>
    <textBlock id="i-d1f1efc0de3a0444">Kungl. Maj:t kan ju inte gå förbi frågan. Riksdagen underlät nämligen 1937 att i så måtto taga konsekvenserna av sitt beslut, att riksdagen inte klart sade ifrån, hur det skall vara med slöjdundervisningen. Den frågan lämnade man alldeles öppen. När nu Kungl. Maj:t skulle se till att här blev en ordning i oordningen, låg det ju närmast till hands att draga konsekvenserna av riksdagens eget beslut 1937 och säga kort och gott, att eftersom dessa bestämmelser om veckotimmarna nu äro inskrivna i lönereglementet, så är det rimligt, att ha vederbörande inte en tjänstgöring upp till maximisiffran, få de utan särskild ersättning också undervisa i slöjd, medan de, som nå fram till maximisiffran, få särskild ersättning. Då har den situationen uppstått, att folkskollärarna kunna få en extra ersättning för slöjd, medan småskollärarinnorna, som inte kommit upp till maximisiffran, inte ha fått det. Det där har tett sig som en olikställighet, och det är väl därför, som man har menat, att det här bör omprövas.</textBlock>
    <textBlock id="i-ea9e9838d76aea7f">När nu propositionen om ändringar av lästiden har kommit, är det naturligtvis begripligt, att många inom statsutskottet och utanför statsutskottet ha sagt sig: det är kanske klokt att inte här avgöra frågan, förrän vi fått se vad som kommer att beslutas i fråga om förstärkningsanordningar. Kanske har man också sagt sig, att det kan bli krav på extra gottgörelse, extra ersättning i anledning av vissa anordningar, som riksdagen kan besluta även där, och då är det bra att ha fria händer. Det är därför, som statsutskottet är redo att ge Kungl. Maj:t en, så vitt jag kan förstå, alldeles utomordentlig, vidsträckt full-</textBlock>
  </contentBlock>
  <contentBlock page="26" id="i-ed624e8537864fbb">
    <textBlock id="i-bacd4d9fa3139db8">Lördagen den 18 mars 1939. Nr 19. 27</textBlock>
  </contentBlock>
  <contentBlock page="26" id="i-4df549c7db7fae31">
    <textBlock id="i-e1221e2982da8acb">Anslag till avlöning åt lärare i slöjd m. m. (Forts.) makt i denna fråga att laga efter läglighet och taga det här under övervägande i annat sammanhang, medan Kungl. Maj:t själv har varit mycket anspråkslösare och icke begärt någon sådan fullmakt utan velat verkställa den städning och den ordning, som blev en naturlig konsekvens av 1937 års riksdagsbeslut.</textBlock>
    <textBlock id="i-53714599495b26a6">Herr talman! Första kammaren befinner sig alltså i det pikanta läget att avgöra, huruvida den vill eller inte vill draga konsekvenserna av sitt handlingssätt år 1937. Har den något sinne för logik, bör den naturligtvis rösta med Fredrikslunds reservation. Saknar den detta sinne, kan den rösta med statsutskottet.</textBlock>
  </contentBlock>
  <contentBlock page="26" id="i-3c72e91db85db79d">
    <textBlock id="i-c73263f758cdcc8f">Herr Norman: Herr talman! Jag kan ju inte följa ecklesiastikministern i hans resonemang. Det beror icke på bristande logiskt sinne utan, skulle jag tro, därpå att jag vill se litet logiskt på det här spörsmålet.</textBlock>
    <textBlock id="i-42c05ee167ea2d7f">Det beslut, som första kammaren fattade i samband med löneregleringen 1937, vidrörde icke på något sätt de bestämmelser i avlöningsreglementet, som Kungl. Maj:t föreslog beträffande veckotimmarna. Där var det de 28—30 veckotimmarna för folkskollärare och de 24—28 veckotimmarna för småskollärarinnor, om jag inte minns alldeles fel, och det, som vi här resonera om, är, att första kammaren 1937 tänkte sig den möjligheten, att om tjänstgöringsskyldigheten utsträcktes för småskollärarinnor till 39 veckor, så skall, i den mån som de inte fullgöra denna tjänstgöring i sitt egentliga arbete, kompensation kunna tas ut bland annat genom slöjdundervisning. Om man skulle tillämpa de regler, som Kungl. Maj:t nu har föreslagit, skulle det verka så, att även en småskollärarinna, som fortfarande tjänstgör 34"/, veckor, får tjänstgöra en viss tid utan ersättning för slöjdundervisningen, d. v. s. det tas ifrån henne där en del av den löneinkomst, som hon nu har, och på samma sätt verkar det för den småskollärarinna, som för närvarande tjänstgör 39 veckor. Jag kan inte inse, att de regler, som i det här fallet skola tillämpas av det ena eller andra slaget beträffande statsbidrag till slöjd, kunna på något sätt sammanhänga med den tjänstgöringsskyldighet för småskollärarinnorna om 39 veckor, som ju var första kammarens beslut 1937.</textBlock>
    <textBlock id="i-77d40cd47e57802f">Herr Nilsson i Landeryd har erinrat om ett regeringsrättsutslag, varav skulle framgå, att den ordning, som han här är talesman för, redan skulle vara fastställd i prejudikat, men herr Nilsson i Landeryd refererade så, att där gällde det åligganden inom den i reglementet fastställda undervisningstiden. Det är någonting helt annat än vad det här är fråga om. I de folkskolor och småskolor, som här kunna komma i fråga, är det i reglementet sagt, att småskollärarinnor till exempel skola undervisa 24 timmar i första klass och 26 timmar i andra klass. Enligt detta prejudikat skulle det inte bli någon ersättningsfri undervisning i slöjd, under det att förslaget innebär, att sådan skulle kunna förekomma i den mån, som vederbörande inte tjänstgöra enligt de i avlöningsreglementet fastställda maximibestämmelserna beträffande veckoundervisningen.</textBlock>
  </contentBlock>
  <contentBlock page="26" id="i-5e07a3ca72ba854f">
    <textBlock id="i-3c904ff5745518e4">Herr Pauli: Herr Nilsson i Landeryd anförde bland annat i sitt resonemang, att småskollärarinnornas avlöning är mycket skiftande, och om jag hörde rätt, så gjorde han också gällande, att de t. ex. för sina 30 timmar i mindre folkskolor icke ha någon särskild ersättning. Jag skulle vilja framhålla för herr Nilsson i Landeryd, att han tydligen där råkat ut för ett litet misstag, eftersom riksdagen uttryckligen har fattat beslut om att ge dem en löneklass mera 1 det fallet.</textBlock>
    <textBlock id="i-7af2572050dcdd5a">Beträffande vad herr statsrådet och chefen för ecklesiastikdepartementet sade till statsutskottet och kammaren nu sist, vill jag framhålla, att det visserligen</textBlock>
  </contentBlock>
  <contentBlock page="27" id="i-affec1bc598f32e1">
    <textBlock id="i-317728b55f4fdb44">28 Nr 19. Lördagen den 18 mars 1939.</textBlock>
  </contentBlock>
  <contentBlock page="27" id="i-a17865e050a4ede2">
    <textBlock id="i-134da61e2471c281">Anslag till avlöning åt lärare i slöjd m. m. (Forts.) är en fullmakt, som utskottet föreslår kammaren att ge departementschefen, och det är ju ganska sällan man ser, att regeringar och regeringsledamöter tycka illa om att få fullmakter. Denna fullmakt är emellertid inställd i en viss riktning och innebär, som förut betonats, icke bara ett bemyndigande för regeringen att förfara med en viss frihet vid författningsbestämmelsernas utfärdande utan också att, när så sker, se till, att man behandlar småskollärarinnorna med största möjliga mänsklighet och, i den mån så ske kan, icke försätter dem i en Jämförelsevis sämre ställning än folkskollärarna, när det gäller slöjdundervisning och ersättning för denna.</textBlock>
    <textBlock id="i-434618b19df2c3bb">Jag medger, att det låter imponerande, när man vädjar till kammarens logik och säger, att om den sätter något värde på sin egen känsla för logik, skall den erinra sig vad som skedde 1937 och i namn därutav bifalla högerreservationen. Emellertid är jag för det första inte alls säker på att logiken går i så rak linje mellan beslutet 1937 och denna fråga om slöjdens inräknande i tjänstgöringstiden. Jag vill i det fallet erinra om vad herr Norman nyss anförde, där han också ställde sig tvivlande. Men även om det i denna fråga skulle finnas aldrig så mycket logik att åberopa, så finns det ju dock även andra saker, som en kammare i Sveriges riksdag kan sätta värde på att anses ge uttryck åt, nämligen humanitet och rättvisa. Jag tror inte att ett strängt logiskt och schematiskt tillvägagångssätt i denna fråga stämmer med ett riktigt hyggligt och mänskligt behandlingssätt av den lärarkår, småskollärarinnorna, som det här närmast gäller.</textBlock>
    <textBlock id="i-9c3534aa7a6d89d3">Jag ber därför, herr talman, att få vidhålla mitt yrkande om bifall till utskottets hemställan.</textBlock>
  </contentBlock>
  <contentBlock page="27" id="i-393c73d009a617e6">
    <textBlock id="i-b859ec00e9a45150">Herr statsrådet Engberg: Herr talman! Den ärade talaren tyckte, att det vore sällsamt, att en departementschef icke önskade få en fullmakt, som frikostigt erbjudes honom. Jag vill erinra den ärade talaren därom, att en av demokratiens viktigaste grundsatser är att icke utsätta sig för maktmissbruk, och när en dylik fullmakt nu frikostigt erbjudes, skulle jag kunna utbrista: Herre, inled mig icke i frestelse.</textBlock>
    <textBlock id="i-56218f23f4c483a6">Det är ändå, skämt åsido, en sund och riktig ordning, tycker jag, att i den mån småskollärarinnornas tjänstgöringstid, sådan den är inskriven i lönereglementet, alltså 24—28 timmar, inte tages ut i praktiken, man då inom ramen för denna tjänstgöring tar med slöjd utan särskild ersättning. Folkskollärarna, som ju tjänstgöra sina 30 timmar och ha i lönereglementet föreskriven tjänstgöringsskyldighet av 28—-30 timmar, kunna däremot påräkna att få extra ersättning för slöjd, och det är den olikställigheten, som man nu har fäst sig vid. Denna olikställighet är emellertid den klara och nödvändiga konsekvensen av att riksdagen 1937 förfor som den gjorde och inte angav, hur det skulle ordnas med slöjden.</textBlock>
    <textBlock id="i-c5340b36e9344ab7">Ni erinrar er kanske också, att när lönereglementet hade utfärdats, utbröt</textBlock>
    <textBlock id="i-bfcd540d1d7ef9de">det en stor strid om hur det rätteligen skulle tolkas. En grupp sade, att det bör tolkas så, att slöjd skulle räknas in i tjänstgöringsskyldigheten, en annan sade, att den bör läggas utanför. Denna strid var möjlig därför att riksdagen icke givit vägledning. Då måste Kungl. Maj:t försöka ge någon vägledning och vilken utväg var då rimligare och riktigare än att ställa sig lojalt på 1937 års riksdagsbesluts grund, att draga konsekvensen av att man i lönereglementet hade inskrivit tjänstgöringsskyldigheten och säga, att där denna marginal icke är uttagen till maximisiffran, får också slöjd läggas in, medan man däremot, där den är uttagen, kan få extra ersättning. ,</textBlock>
  </contentBlock>
  <contentBlock page="28" id="i-0e109879ce622116">
    <textBlock id="i-9691e93d53884d93">Lördagen den 18 mars 1939. Nr 19. 29</textBlock>
  </contentBlock>
  <contentBlock page="28" id="i-54bfa6e643f1263b">
    <textBlock id="i-70b8eb16a434c149">Anslag till avlöning åt lärare i slöjd m. m. (Forts.) Det är en sund och redig ekonomisk princip, som jag hoppas, att första kammaren, som själv genom sitt handlingssätt har skapat denna situation, klarar ut i dag.</textBlock>
  </contentBlock>
  <contentBlock page="28" id="i-6f61c80e38415998">
    <textBlock id="i-37de50542eb94c3b">Herr Olsson, Oscar: Jag vill tacka ecklesiastikministern för den villighet och den lojalitet, varmed han velat låta första kammaren komma till orda i detta fall. Det hade ju aldrig kunnat falla mig in, att ecklesiastikministern skulle ha kunnat handla på annat sätt, men då bör ecklesiastikministern inte heller känna sig förvånad över att första kammaren liksom andra kammaren begagnar sig av det tillfälle, som ecklesiastikministern ger oss i detta fall.</textBlock>
    <textBlock id="i-fe06ae2bdc9cbba6">När det gäller de bestämmelser, om vilka det här är tal, nämligen småskollärarinnornas tjänstgöringsskyldighet, är jag också säker på att ecklesiastikministern skall vara den förste att erkänna, att den där siffran 28, vilken angavs som maximum, inte sattes för att utkrävas av kåren i allmänhet utan för att det skulle vara en säkerhet för att de få småskollärarinnor, som kommo över 26 timmar, inte skulle kunna begära någon särskild ersättning för dessa extra timmar. Som jag förut i dag påpekat, har hela a-gruppen av småskollärarinnor en tjänstgöring av 24 timmar vartannat år och 26 timmar vartannat år och b-gruppen i allmänhet, när inte vissa särskilda omständigheter kräva längre tjänstgöring för ett fåtal lärarinnor, 26 timmar. Den gamla maximitiden var 26 timmar. Ett av motiven för att man kunde öka skillnaden mellan folkskollärarinnornas och småskollärarinnornas löneförmåner emot vad den varit före 1937 torde ha varit denna skillnad i tjänstgöringstiden mellan småskollärarinnor och folkskollärare. Detta skäl angavs visserligen icke i propositionen, men förekom i stället desto oftare i debatten. När det gäller en fråga sådan som denna, får man följaktligen se på hur den har kommit i detta läge, och den har kommit i detta läge inte blott genom det förbiseende eller genom den försumlighet, som ecklesiastikministern har beskyllt första kammaren för, utan också på grund av en hel del andra omständigheter. När det gäller för den svenska riksdagen att taga hänsyn till rimlighet och rättfärdighet, är det därför helt naturligt, att svenska riksdagen beaktar alla dessa olika synpunkter.</textBlock>
    <textBlock id="i-199a5946933087a3">Nu har andra kammaren beslutat, visserligen med en liten majoritet, som Jag har hört — men dock beslutat — att ge Kungl. Maj:t icke en sådan storartad fullmakt alldeles in blanco, som exklesiastikministern talade om, utan en fullmakt med en viss begränsning. Andra kammaren har nämligen beslutat att vädja till ecklesiastikministern att icke låta dessa bestämmelser gå hårdare ut över småskollärarinnorna än över folkskollärarna. Med min orubbliga övertygelse om ecklesiastikministerns lojalitet gentemot riksdagen kan jag därför med fullt förtroende lägga denna sak i hans händer, ty jag känner mig övertygad om att ecklesiastikministern icke emot riksdagens uttalade vilja går hårdare fram gentemot småskollärarinnorna än gentemot folkskollärarna. Jag anser visserligen, att det hade varit redigare och rimligare att gå den väg, som jag hade föreslagit i den otvetydiga formuleringen i min reservation, men det kan kanske hitta på att hända, att det är omöjligt att få riksdagen att gå så långt, och då får man väl för denna lärarkårs bästa finna sig i att gå samma väg, som andra kammaren har gått.</textBlock>
  </contentBlock>
  <contentBlock page="28" id="i-f12bf2750fde0d8e">
    <textBlock id="i-57308d35a29de632">Herr Norman: För att intet missförstånd skall föreligga här ber jag att bestämt få säga ifrån, att de befattningshavare, som det nu är fråga om, inte göra någon som helst invändning mot att deras tjänstgöringsskyldighet tas ut 1 den utsträckning, som är bestämd i avlöningsreglementet. Vad de reagera mot är att den skall tas ut genom undervisning i ett ämne, som inte är obligatoriskt, som hittills i allmänhet har legat utom den ordinarie undervisningsti-</textBlock>
  </contentBlock>
  <contentBlock page="29" id="i-55cbfc4a1526a88b">
    <textBlock id="i-02a79104d2bd4738">30 Nr 19. Lördagen den 18 mars 1939.</textBlock>
  </contentBlock>
  <contentBlock page="29" id="i-e1d9dabf20db3de5">
    <textBlock id="i-c48d436f64b9e8d3">Anslag till avlöning åt lärare i slöjd m. m. (Forts.) den och för vilken undervisning denna kårs befattningshavare hittills haft särskild ersättning. Genom en annan tillämpning skulle de således få en direkt reducering av sina löneinkomster.</textBlock>
    <textBlock id="i-60c793be15deaff0">Jag vill emellertid understryka ännu en gång, att det är ingen som helst invändning från kårens sida mot att fullgöra de tjänstgöringstimmar, som den enligt avlöningsreglementet är ålagd.</textBlock>
  </contentBlock>
  <contentBlock page="29" id="i-cba809084ecc5220">
    <textBlock id="i-fac99a418d0831d1">Överläggningen ansågs härmed slutad, varefter herr talmannen yttrade, att, utom beträffande motiveringen, till vilken han ville återkomma efteråt, hade i fråga om den nu förevarande punkten annat yrkande ej förekommit, än att vad utskottet hemställt skulle bifallas.</textBlock>
  </contentBlock>
  <contentBlock page="29" id="i-87ea18d675dcaf99">
    <textBlock id="i-9fb6f5b160bc6a96">På gjord proposition bifölls utskottets hemställan.</textBlock>
  </contentBlock>
  <contentBlock page="29" id="i-abc1416599029b3f">
    <textBlock id="i-c705590f717a5537">Vidkommande motiveringen, fortsatte herr talmannen, hade yrkats 1:0) att utskottets uttalanden skulle godkännas; 2:0) att kammaren skulle godkänna den av herr Johansson i Fredrikslund m. fl. vid punkten avgivna reservationen; samt 3:0) att kammaren skulle godkänna herr Oscar Olssons vid punkten anförda reservation.</textBlock>
  </contentBlock>
  <contentBlock page="29" id="i-96adef378fc8d749">
    <textBlock id="i-095255d7c4e69727">Sedermera gjorde herr talmannen propositioner enligt berörda yrkanden och förklarade sig finna propositionen på godkännande av utskottets uttalanden vara med övervägande ja besvarad.</textBlock>
  </contentBlock>
  <contentBlock page="29" id="i-ca127f81c54973e7">
    <textBlock id="i-bc99ad4822369e6d">Herr Nilsson, Bernhard, begärde votering, i anledning varav herr talmannen upptog vartdera av de båda återstående yrkandena med hemställan, huruvida kammaren ville antaga detsamma till kontraproposition i den förestående omröstningen; och förklarade herr talmannen sig anse de härå avgivna svaren hava utfallit med övervägande ja för deras mening, som ville till kontraproposition antaga godkännande av herr Johanssons i Fredrikslund m. fl. reservation.</textBlock>
  </contentBlock>
  <contentBlock page="29" id="i-d3383ee6b0583243">
    <textBlock id="i-2ad03a8bc30299ca">Herr Norman äskade emellertid votering om kontrapropositionens innehåll, i anledning varav uppsattes samt efter given varsel upplästes och godkändes en så lydande omröstningsproposition:</textBlock>
    <textBlock id="i-6abf69eea8d94f95">Den, som till kontraproposition i huvudvoteringen angående motiveringen i punkten 160 av statsutskottets utlåtande nr 8 antager godkännande av den av herr Johansson i Fredrikslund m. fl. vid punkten avgivna reservationen, röstar</textBlock>
  </contentBlock>
  <contentBlock page="29" id="i-de5842e8f6374928">
    <textBlock id="i-11d5453c25d3bf2c">Ja; Nej; Vinner Nej, har till kontraproposition i nämnda votering antagits godkännande av herr Oscar Olssons vid punkten anförda reservation.</textBlock>
  </contentBlock>
  <contentBlock page="29" id="i-bbef92d57bdde9e1">
    <textBlock id="i-bf1306543e22d961">Den, det ej vill, röstar</textBlock>
  </contentBlock>
  <contentBlock page="29" id="i-ceb802a4765de23c">
    <textBlock id="i-af85b7505458e16a">Sedan kammarens ledamöter intagit sina platser samt voteringspropositionen ånyo upplästs, verkställdes omröstningen på det sätt, att efter särskilda uppmaningar av herr talmannen först de ledamöter, som ville rösta för japropositionen, och därefter de ledamöter, som ville rösta för nej-propositionen, reste sig från sina platser; och befanns därvid, att flertalet röstade för ja-propositionen.</textBlock>
  </contentBlock>
  <contentBlock page="29" id="i-ee569dad619d5180">
    <textBlock id="i-837773ba6c83f16f">I följd därav uppsattes, upplästes och godkändes för huvudvoteringen en omröstningsproposition av följande lydelse:</textBlock>
    <textBlock id="i-9fe3135ad9598479">Den, som beträffande motiveringen i punkten 160 av statsutskottets utlåtande nr 8 godkänner utskottets uttalanden, röstar</textBlock>
  </contentBlock>
  <contentBlock page="29" id="i-89dbb304182c0422">
    <textBlock id="i-a343b4a8d6bf2e72">Ja;</textBlock>
  </contentBlock>
  <contentBlock page="30" id="i-f585f5e26a00be23">
    <textBlock id="i-e09155f75441da57">Lördagen den 18 mars 1939. Nr 19. 31</textBlock>
  </contentBlock>
  <contentBlock page="30" id="i-69282bc651e73d63">
    <textBlock id="i-a2e02cf5b3e5f342">Anslag till avlöning åt lärare i slöjd m. m. (Forts.) Den, det ej vill, röstar Nej;</textBlock>
  </contentBlock>
  <contentBlock page="30" id="i-5dbdd79a1218fa82">
    <textBlock id="i-4f540ab512be37b1">Vinner Nej, godkännes den av herr Johansson i Fredrikslund m. fl. vid punkten avgivna reservationen.</textBlock>
  </contentBlock>
  <contentBlock page="30" id="i-3470307b213b94f3">
    <textBlock id="i-ccafa41e02f587ce">Sedan denna voteringsproposition ånyo upplästs, verkställdes omröstningen på det sätt, att efter särskilda uppmaningar av herr talmannen först de ledamöter, som ville rösta för ja-propositionen, och därefter de ledamöter, som ville rösta för nej-propositionen, reste sig från sina platser; och befanns därvid, att flertalet röstade för ja-propositionen.</textBlock>
    <textBlock id="i-4260e1c919a6e054">Punkten 161.</textBlock>
  </contentBlock>
  <contentBlock page="30" id="i-8209aff0922d2ba5">
    <textBlock id="i-6786624140dde021">Lades till handlingarna.</textBlock>
  </contentBlock>
  <contentBlock page="30" id="i-67914f14cc8af201">
    <textBlock id="i-85e68c60124a1d51">Punkterna 162 och 163. Vad utskottet hemställt bifölls.</textBlock>
  </contentBlock>
  <contentBlock page="30" id="i-efec63a598094a44">
    <textBlock id="i-530a60a5144d256b">Punkten 164.</textBlock>
    <textBlock id="i-7a263dac6dfed0ad">Lades till handlingarna.</textBlock>
    <textBlock id="i-3af70a93bbf5fa19">Punkterna 165—167.</textBlock>
    <textBlock id="i-99256c9e8909580d">Vad utskottet hemställt bifölls.</textBlock>
    <textBlock id="i-f077b43122040b4c">Behandlingen av det föreliggande utlåtandet blev nu för en stund avbruten,</textBlock>
  </contentBlock>
  <contentBlock page="30" id="i-a239478b5589a700">
    <textBlock id="i-e6406ddd0747af4c">för att begärt tillfälle skulle beredas herr statsrådet Westman att avlämna kungl. propositioner.</textBlock>
  </contentBlock>
  <contentBlock page="30" id="i-c242c64e4f1b46b9">
    <textBlock id="i-397f59df652f646a">Herr statsrådet Westman avlämnade Kungl. Maj:ts propositioner:</textBlock>
  </contentBlock>
  <contentBlock page="30" id="i-3f31b5696fd4be77">
    <textBlock id="i-27db9d3234af0e42">nr 218, med förslag till löneplaner för extra ordinarie tjänstemän m. fl. icke-ordinarie befattningshavare vid den civila statsförvaltningen m. m.; och</textBlock>
    <textBlock id="i-4ee61f9c0b929795">nr 227, angående anslag till Högsta domstolen m. m.: Avlöningar till befattningshavare vid nedre justitierevisionen, m. m.</textBlock>
  </contentBlock>
  <contentBlock page="30" id="i-5626d40dad8ef0bb">
    <textBlock id="i-6c91a212effc454d">Fortsattes föredragningen av statsutskottets utlåtande nr 8.</textBlock>
  </contentBlock>
  <contentBlock page="30" id="i-7aa4ed51176afee0">
    <textBlock id="i-1be271c2b49f1fdd">Punkterna 168 och 169. Vad utskottet hemställt bifölls.</textBlock>
  </contentBlock>
  <contentBlock page="30" id="i-cfbfa8898db25bac">
    <textBlock id="i-456e7ba54ffa55f9">Punkten 170. Tades till handlingarna.</textBlock>
  </contentBlock>
  <contentBlock page="30" id="i-edd2b8cc00f04561">
    <textBlock id="i-335ffdd80d38ff21">Punkterna 171 och 172. Vad utskottet hemställt bifölls.</textBlock>
  </contentBlock>
  <contentBlock page="30" id="i-075b6b757a6d7935">
    <textBlock id="i-b05e4a6b46a550ff">Punkten 173. Lades till handlingarna.</textBlock>
  </contentBlock>
  <contentBlock page="30" id="i-2ced8eea4b9c56c9">
    <textBlock id="i-02af5b573425c0a7">Punkten 174. Utskottets hemställan bifölls.</textBlock>
  </contentBlock>
  <contentBlock page="31" id="i-74b98851b3850b29">
    <textBlock id="i-fde83c36921fc850">32 Nr 19. Lördagen den 18 mars 1939.</textBlock>
  </contentBlock>
  <contentBlock page="31" id="i-be0d35d087de2135">
    <textBlock id="i-1a06f5010ae83e18">Punkten 175. Tades till handlingarna.</textBlock>
  </contentBlock>
  <contentBlock page="31" id="i-44ce84e7eb5fe2ad">
    <textBlock id="i-278e81108325c6bc">Punkterna 176 och 177. Vad utskottet hemställt bifölls.</textBlock>
  </contentBlock>
  <contentBlock page="31" id="i-ae84bce5286c616c">
    <textBlock id="i-73f1ce03d4c5daf0">Punkten 178. Lades till handlingarna.</textBlock>
  </contentBlock>
  <contentBlock page="31" id="i-36fc7c9c9264dd45">
    <textBlock id="i-01e88fe1bb83174d">Punkterna 179—2181. Vad utskottet hemställt bifölls.</textBlock>
  </contentBlock>
  <contentBlock page="31" id="i-1856e393d1a9c1fb">
    <textBlock id="i-c31f04a3cab73253">Punkterna 182 och 183. Lades till handlingarna.</textBlock>
  </contentBlock>
  <contentBlock page="31" id="i-ec5c24901689d49f">
    <textBlock id="i-01dfa5357799a2e3">Anslag . till understöd Punkten 184.</textBlock>
  </contentBlock>
  <contentBlock page="31" id="i-3fba97bccc61a5d7">
    <textBlock id="i-507ccd5761d7cf64">åt folkhög Kungl. Maj:t hade föreslagit riksdagen att till Folkhögskolor: Understöd sb0l07: för budgetåret 1939/40 anvisa ett förslagsanslag av 1,340,000 kronor.</textBlock>
  </contentBlock>
  <contentBlock page="31" id="i-a8b73e504de0b650">
    <textBlock id="i-4109c358fa5351d5">Kungl. Maj:ts förslag innebar bland annat, att från en såsom »Ökat understöd åt folkhögskolor» betecknad anslagspost å förslagsvis 51,500 kronor skulle till folkhögskolorna utbetalas extra understöd med 5 procent av de ordinarie anslagen.</textBlock>
  </contentBlock>
  <contentBlock page="31" id="i-2d127e37d24eec91">
    <textBlock id="i-6e52f864746eddfe">I samband härmed hade utskottet till behandling förehaft två likalydande motioner, väckta den ena inom första kammaren av herr R. Wagnsson (1:39) och den andra inom andra kammaren av herr T. Wolgast (II: 84), vari hemställts, att riksdagen måtte besluta, att ökat understöd åt folkhögskolor skulle höjas från fem till tio procent av det skolorna tillkommande ordinarie anslaget, och att riksdagen för detta ändamål måtte anvisa utöver i statsverkspropositionen uppförda förslagsvis 51,500 kronor ytterligare förslagsvis 51,500 kronor.</textBlock>
  </contentBlock>
  <contentBlock page="31" id="i-10c9d2c4894ae343">
    <textBlock id="i-6e09882f65b34b7c">I motionen hade erinrats, att i nionde huvudtiteln av årets statsverksproposition föreslagits ett från fem till tio procent av det ordinarie anslaget till lantmannaskolorna ökat understöd åt sistnämnda skolor, samt framhållits, att det ökade understödet alltid utgått med lika procent vid folkhögskolor och lantmannaskolor.</textBlock>
  </contentBlock>
  <contentBlock page="31" id="i-9bef63c131a4327d">
    <textBlock id="i-5848919e4331066f">Utskottet hade i den nu ifrågavarande punkten anfört:</textBlock>
  </contentBlock>
  <contentBlock page="31" id="i-d4b48369c15a5935">
    <textBlock id="i-216d8a542e82a9b3">» Utskottet vill framhålla lämpligheten av att likartade grunder tillämpas beträffande ökat understöd till folkhögskolor och lantmannaskolor. Emellertid anser sig utskottet icke böra ifrågasätta ändring i Kungl. Maj:ts nu förevarande förslag, utan torde den av motionärerna påtalade ojämnheten i understödsgrunderna kunna undanröjas genom förslag till 1940 års riksdag. Ut- Rd får därför avstyrka bifall till ovannämnda motioner I: 39 och I: 84.</textBlock>
    <textBlock id="i-0d063cbb366795fc">Emot de av Kungl. Maj:t verkställda anslagsberäkningarna har utskottet icke funnit något att erinra. Utskottet hemställer förty, att riksdagen må, med bifall till Kungl. Maj:ts förslag och med avslag å herrar Wagnssons och Wolgasts ovannämnda motioner (1:39 och II: 84), till Folkhögskolor: Understöd för budgetåret 1939/40 anvisa ett förslagsanslag av 1,340,000 kronor.»</textBlock>
  </contentBlock>
  <contentBlock page="31" id="i-6c456beeac5e0b01">
    <textBlock id="i-0e1013e480f4d8b9">Herr Wagnsson: Herr talman! Sedan gammalt har till folkhögskolorna utgått utöver det ordinarie anslaget även ett anslag benämnt ökat understöd</textBlock>
  </contentBlock>
  <contentBlock page="32" id="i-d796cfab0927452e">
    <textBlock id="i-5e803b840147143f">Lördagen den 18 mars 1939. Nr 19. 33</textBlock>
  </contentBlock>
  <contentBlock page="32" id="i-eabbd6b8fd57c0cf">
    <textBlock id="i-b78842e3a1fe9f7d">Anslag till understöd åt folkhögskolor. (Forts.) åt folkhögskolor. Detta belopp har tidigare utgått med tio procent av det under rubriken Understöd åt folkhögskolor utgående anslaget, men på grund av statsfinansiella skäl nedsattes procentsatsen till fem vid den senaste krisen. Det har därefter icke blivit höjt.</textBlock>
    <textBlock id="i-8c8c9938c3ea656a">I år har emellertid Kungl. Maj:t, i fråga om anslaget till lantmannaskolorna, föreslagit en höjning av anslaget till ökat understöd från fem till tio procent. Tidigare har det ökade understödet alltid utgått med lika procent vid folkhögskolor och lantmannaskolor. Det är nu närmast jordbruksministern, som är ansvarig för denna höjning av anslaget till lantmannaskolorna. Att inte ecklesiastikministern framförde samma önskemål i fråga om folkhögskolorna är mycket lättförklarligt. Det beror därpå att skolöverstyrelsen i sina anslagsäskanden inte upptagit beloppet. Överstyrelsen hade underlåtit detta därför att överstyrelsen hade framlagt förslag om lönereglering för folkhögskolans lärare och i samband därmed helt ändrade grunder för statsunderstöd. Av vissa skäl har emellertid frågan om lönereglering för folkhögskolornas lärare icke förelagts årets riksdag, och därför ha understödsgrunderna för folkhögskolorna förblivit orubbade. Hade överstyrelsen vetat, att löneförslaget skulle läggas åsido, skulle överstyrelsen ha påyrkat en höjning av detta extra understöd för folkhögskolornas del i likhet med vad lantbruksstyrelsen hemställt om för lantmannaskolornas vidkommande.</textBlock>
    <textBlock id="i-c60875ffb2839ab6">Nu har motionsvis frågan bragts under riksdagens prövning. Då det emellertid här rör sig om en anslagspost på över 50,000 kronor, förstår jag, om riksdagen icke på yrkande av en enskild motionär vill godkänna denna ökning. Men å andra sidan är det av ganska stor vikt att det här fastslås, att den parallellitet i fråga om anslagen mellan lantmannaskolor och folkhögskolor, som alltid förut existerat, inte blir bruten. Det är därför med mycket stor tillfredsställelse jag annoterar, att utskottet framhållit lämpligheten av att likartade grunder tillämpas beträffande ökat understöd till folkhögskolor och lantmannaskolor.</textBlock>
    <textBlock id="i-2ca76c4156763be2">Jag vill tillägga att vad jag här anfört rörande dessa grunder är fullt tilllämpligt också beträffande nästa punkt, vilket jag nu nämner för att jag, herr talman, skall slippa att begära ordet och upprepa samma synpunkter i frågan om stipendier åt elever vid folkhögskolorna. Därvidlag skulle också en viss olikhet i principerna inaugureras för den händelse riksdagen godkänner en proposition, som för närvarande är under behandling i jordbruksutskottet och som rör stipendier åt elever vid lantmannaskolor. Jag tror att det är av ganska stor betydelse att alla, som vilja slå vakt om folkhögskolorna, hålla fast vid att inte folkhögskolorna böra försättas i en sämre ställning med avseende på åt dessa skolor eller åt deras elever beviljade anslag än lantmannaskolorna.</textBlock>
    <textBlock id="i-54cc0685c94cdc16">Jag har endast velat göra dessa erinringar, herr talman, och jag har intet annat yrkande än om bifall till statsutskottets förslag.</textBlock>
  </contentBlock>
  <contentBlock page="32" id="i-c58b7d6f6e249e20">
    <textBlock id="i-c4b27c352ac5829c">Herr Andersson, Elof: Herr talman! Jag skulle ju inte ha behövt ta till orda då den föregående ärade talaren slutade utan att framställa något yrkande. Men jag vill ha konstaterat, att avdelningens och utskottets uppfattning och den ärade motionärens överensstämma med varandra. Det har även utskottet uttryckligen sagt ifrån i sitt utlåtande, då det heter, att »utskottet vill framhålla lämpligheten av att likartade grunder tillämpas beträffande ökat understöd till folkhögskolor och lantmannaskolor». Men utskottet har, vilket även den ärade talaren antydde, icke ansett sig kunna gå med på en begärd ökning av anslaget i år, synnerligast som det gäller ett ganska avsevärt belopp.</textBlock>
    <textBlock id="i-a6efbd9c926fe273">Jag ville således konstatera, herr talman, att vi i själva verket alla äro något så när Överens.</textBlock>
  </contentBlock>
  <contentBlock page="32" id="i-62d318e67f5dc7f4">
    <textBlock id="i-d9ed7420689f018c">Första kammarens protokoll 1939. Nr 19.</textBlock>
  </contentBlock>
  <contentBlock page="33" id="i-4b1ef946f88dbebc">
    <textBlock id="i-77542481e7ef66c8">34 Nr 19. Lördagen den 18 mars 1939.</textBlock>
  </contentBlock>
  <contentBlock page="33" id="i-7a851dc1cfd23e24">
    <textBlock id="i-3ab28ede72765db7">Anslag till understöd åt folkhögskolor.  (Forts.) Sedan överläggningen ansetts härmed slutad, bifölls vad utskottet i den under behandling varande punkten hemställt.</textBlock>
  </contentBlock>
  <contentBlock page="33" id="i-7286d304425fe87b">
    <textBlock id="i-c4a7b8b353fe7aa8">sn Anslag Punkten 185. rer vid folkhög- Kungl. Maj:t hade föreslagit riksdagen att till Folkhögskolor: Stipendier</textBlock>
  </contentBlock>
  <contentBlock page="33" id="i-87bc495762474ed2">
    <textBlock id="i-601c22bb5e4d29af">skolor. åt elever för budgetåret 1939/40 anvisa ett förslagsanslag av 650,000 kronor.</textBlock>
  </contentBlock>
  <contentBlock page="33" id="i-ff23bf0b69375970">
    <textBlock id="i-e01c08d8a186d5a6">I samband härmed hade utskottet till behandling förehaft två likalydande motioner, väckta den ena inom första kammaren av herrar B. A. Nilsson och I. Persson (I: 40) och den andra inom andra kammaren av herrar A. Pettersson i Dahl och A. Andersson i Falkenberg (II: 85), vari hemställts, att riksdagen i skrivelse till Kungl. Maj:t måtte hemställa om åtgärder för ändring av bestämmelser angående statliga stipendier vid folkhögskolor så att minimiåldern för de manliga eleverna sänktes från 18 till 16 år.</textBlock>
  </contentBlock>
  <contentBlock page="33" id="i-9cb97332c2b080bd">
    <textBlock id="i-3d40c39ead349a87">Utskottet hade i den nu förevarande punkten på anförda skäl hemställt, att riksdagen måtte, med bifall till Kungl. Maj:ts förslag och med avslag å herrar Nilssons och Perssons samt Petterssons i Dahl och Anderssons i Falkenberg berörda motioner (I: 40 och II: 85), till Folkhögskolor: Stipendier åt elever för budgetåret 1939/40 anvisa ett förslagsanslag av 650,000 kronor.</textBlock>
  </contentBlock>
  <contentBlock page="33" id="i-8e26090a81d7d5fc">
    <textBlock id="i-f76cd2928f2d01d7">Herr Nilsson, Bror: Herr talman! Det är egentligen en mycket liten och blygsam begäran, som denna motion innehåller: det är fråga om ändring av bestämmelserna angående statliga stipendier vid folkhögskolor så att minimiåldern för de manliga eleverna sänkes från 18 till 16 år.</textBlock>
    <textBlock id="i-f3fdfc2db7867c49">Jag kan med den stora kännedom jag har om dessa förhållanden vitsorda, att det föreligger ett behov av en sådan ändring som motionen åsyftar. Jag har till och med praktisk erfarenhet av det själv. Då jag i min ungdom gick igenom folkhögskolan inträffade det nämligen att jag höll på att bli utan ett stipendium därför att jag fyllde 18 år först tre dagar efter skolterminens slut. Hur det var så lappades det ihop ändå, men det var mycket svårt för vederbörande skolföreståndare att ordna saken. Hur han ordnade den vet jag ännu 1 dag inte.</textBlock>
    <textBlock id="i-61d1583f142f173a">Det är visserligen sant, som utskottet säger i sin motivering för avslag på motionen, att »folkhögskolorna intaga traditionsenligt en ställning såsom den till mognare ålder komna allmogeungdomens medborgarskola». Denna ställning anser också jag att de böra bibehålla. Jag tror emellertid att så kan ske även om dessa skolor, -såsom nu faktiskt i stor utsträckning äger rum, i undantagsfall emottaga och understödja yngre elever. Man kan ju då fråga sig, varför en ung man skall söka sig till folkhögskolan vid så tidig ålder. Ja, det ligger ofta behjärtansvärda motiv bakom. Han kan exempelvis vilja utbilda sig till folkskollärare. Jag känner till en skola i mitt hemlän, där under den nuvarande rektorns tid, som omfattar cirka femton år, icke mindre än 22 folkskollärare utbildats på det sättet att de kommit till skolan i unga år, blivit omhändertagna av skolans lärare och fått smak för teoretiska studier, och så ha de senare gått vidare till seminariet och blivit lärare. Jag tror mig kunna påstå att det är nyttigt att unga män på landsbygden på detta sätt kunna komma fram till en lärarexamen. De återvända ofta till landsbygden och bli vanligtvis utomordentligt lämpliga lärare för böndernas och den övriga landsbygdsbefolkningens barn. Det kan också hända att den unge mannen vill komma tidigt ut för att sedan försöka fortsätta i högre kurser i folkhögskolan, t. ex. för att utbilda sig till agronom och söka sig in vid lantbrukshögskolan — det finns nämligen en väg dit som går vid sidan av de högre allmänna läroverken. Anledningen kan också vara att han vill komma ut tidigt för att fortsätta vid</textBlock>
  </contentBlock>
  <contentBlock page="34" id="i-6c638fa4afe68f2d">
    <textBlock id="i-4d01078f1ebb93f8">Lördagen den 18 mars 1939. Nr 19. 35</textBlock>
  </contentBlock>
  <contentBlock page="34" id="i-3f2b6a10b79fad6c">
    <textBlock id="i-01f03f853373c798">Anslag till stipendier vid folkhögskolor. (Forts.) lantmannaskola. Jag tror att alla dessa orsaker till att den unge mannen tidigt vill komma igenom folkhögskolan kunna sägas vara legitima och värda att understödjas.</textBlock>
    <textBlock id="i-08b37df3665367f7">Utskottet finner vidare att denna enkla fråga är av »så pass genomgripande art för folkhögskolans hela struktur, att åtgärder i den av motionärerna angivna riktningen icke kunna övervägas utan att initiativ i ämnet tagits av folkhögskolans egna målsmän». Härtill skulle jag endast vilja anmärka, att i denna kammare sitta tillräckligt många ledamöter, som i landstingen varit med om att bevilja anslag till folkhögskolor, som sitta i dessa skolors styrelser eller som 1 ungdomsåren själva gått igenom sådana skolor, att vi måhända själva skulle kunna vara kapabla att avgöra en sådan som jag tycker ganska enkel fråga. Det har emellertid i tidningspressen från visst håll sagts om den föreliggande motionen, att den var ägnad att befordra flykten från landsbygden, vadan man fann det underligt att den kommit från just det hå!l, som motionärerna företräda, nämligen bondeförbundshåll. Jag hoppas emellertid innerligt att de ledamöter av kammaren äro få, som önska motverka flykten från landsbygden genom att försvåra för landsbygdens ungdom att genom skolor vinna utbildning för att övergå till annat yrke. Det har också sagts att motionen skulle innebära en deklassering av folkhögskolan — den bleve ju, säger man, en preparandkurs för andra skolor. Jag kan inte gå med på en sådan synpunkt, och jag är glad över att inga av de nu nämnda synpunkterna ingå 1 utskottets motivering för avslag. En ökad möjlighet för en skola att tjäna ungdomens sak och ungdomens önskan att förvärva nyttiga kunskaper kan omöjligen sägas vara en deklassering. Jag kan, herr talman, inte finna någon rimlig anledning till att just de ungdomar, som i åldern 16—18 år önska besöka våra folkhögskolor, inte skola få det stöd, som vi annars så gärna ge kanskapstörstande ungdom och som ungdomen i andra utbildningsanstalter också får.</textBlock>
    <textBlock id="i-cc1cfd9d9077304d">Och därför ber jag, herr talman, att få yrka bifall såväl till Kungl. Maj:ts äskanden i denna punkt som också till den i ämnet väckta motionen.</textBlock>
  </contentBlock>
  <contentBlock page="34" id="i-b933571ae4bedb4b">
    <textBlock id="i-3f1de9c0bda4de53">Herr Olsson, Oscar: Herr talman! Jag måste ju genast göra den siste ärade talaren ledsen genom att påpeka det misstag, som han gjort när han tror att utskottet inte tagit ställning till frågan om att göra våra folkhögskolor delvis till preparandkursanstalter för andra inrättningar. Jo, det är Just detta ställningstagande, som i stor utsträckning ligger bakom utskottets yttrande i den del, som den föregående ärade talaren också citerade och som lyder: »Enligt utskottets uppfattning är den av motionärerna väckta frågan av så pass genomgripande art för folkhögskolans hela struktur, att åtgärder i den av motionärerna angivna riktningen icke kunna övervägas utan att initiativ i ämnet tagits av folkhögskolans egna målsmän.» Sådant kan inte företagas på en enskild motion utan först efter ordentligt och grundligt övervägande. Det är en allmän känsla bland folkhögskolefolket runt om i hela Norden, att det skulle vara ödesdigert om medelåldern i folkhögskolorna sänktes så att det bleve en skola för lägre åldersgrupper än vad nu är fallet. I Sverige är medelåldern i folkhögskolan högre än i de andra nordiska länderna, vilket betraktas som en stor fördel både här i Sverige och bland folkhögskolefolket i de andra länderna.</textBlock>
    <textBlock id="i-40a1d0154136d02f">Här är det inga skolfolkssynpunkter, som göra sig gällande. Just de lantmän i utskottets andra avdelning, som själva gått igenom folkhögskola, voro också vid frågans behandling överens om att folkhögskolans medborgerliga uppgift, sådan den hittills har varit och fortfarande är, inte får förfuskas genom att man använder skolan som en genväg i form av preparandkurs för</textBlock>
  </contentBlock>
  <contentBlock page="35" id="i-a4aabed6014229a4">
    <textBlock id="i-0951f1a93d6eec1a">36 Nr 19. Lördagen den 18 mars 1939.</textBlock>
  </contentBlock>
  <contentBlock page="35" id="i-de4faee199345702">
    <textBlock id="i-21e5f6ee7ddbffe1">Anslag till stipendier vid folkhögskolor. (Forts.) att komma över på andra banor — som folkskollärare, sjuksköterskor, barnmorskor och vad det nu kan vara.</textBlock>
    <textBlock id="i-ba1cf0c8ab87da0c">Det är således mycket bestämt, detta uttalande från utskottets sida. Det är riktigt, som den föregående ärade talaren yttrade, att utskottet är överens med honom om att man skall hindra flykten från landsbygden så effektivt som möjligt och på så många vägar som möjligt. Men för den sakens skull skall man inte förstöra folkhögskolorna.</textBlock>
    <textBlock id="i-886ade73d09e07b0">Om således detta ärende överhuvud taget skall komma under allvarligt övervägande någon gång i Sveriges riksdag, så tror jag att man i allmänhet är ense om att ärendet skall vara grundligt förberett, så att kammaren kan gå att fatta ett eventuellt positivt beslut i medvetande om att några risker för folkhögskolans medborgerliga gärning, som vi hittills ha fattat den, inte längre förefinnas.</textBlock>
    <textBlock id="i-21ce1b2a33a49777">Jag ber, herr talman, att få yrka bifall till utskottets utlåtande.</textBlock>
  </contentBlock>
  <contentBlock page="35" id="i-ec4d92189bf5814e">
    <textBlock id="i-acdaef01a67b2a66">Herr Andersson, Elof: Herr talman! Efter den siste ärade talarens anförande kunde jag egentligen ha avstått, men då jag nu har fått ordet vill jag i likhet med honom förklara, att det ingalunda varit något bristande intresse ifrån avdelningens och utskottets sida, som dikterat vad utskottet här beslutat föreslå. Jag vill försäkra den ärade motionären, att andra avdelningar och utskottet ingalunda sakna intresse för folkhögskolan. Men jag vill också understryka, att det är ett ganska djärvt språng, som föreslås, att sänka den förut bestämda minimiåldern 18 år till 16 år. Man skall komma ihåg att vid 16-årsåldern äro dock pojkar i allmänhet ganska outvecklade, och jag är övertygad om att våra folkhögskolerektorer — åtminstone är det så i den skola som jag närmast tänker på och har mitt intresse knutet till — inte skulle bli särdeles förtjusta om vi i ett tag gjorde denna ändring. Jag vill instämma med herr Oscar Olsson däri att denna fråga är av så stor betydelse, att den kräver en ganska grundlig utredning, och att det väl närmast bör ankomma på huruvida skolornas föreståndare själva ta något initiativ. Kravet bör komma ifrån dem via Kungl. Maj:t till riksdagen, och då kan det tänkas att frågan kommer i ett annat läge. Man kanske rentav kan antaga, att om en ändring en gång kommer att göras denna inte kommer att innebära en sänkning av åldern från 18 ända ned till 16 år, utan möjligen från 18 till 17 år.</textBlock>
    <textBlock id="i-6760313e87126889">Herr talman! Jag ber att få yrka bifall till utskottets förslag.</textBlock>
  </contentBlock>
  <contentBlock page="35" id="i-8fc3405108a631a2">
    <textBlock id="i-957b2a6b88f97a81">Efter det överläggningen förklarats härmed slutad, gjordes enligt de därunder förekomna yrkandena propositioner, först på bifall till vad utskottet i den nu ifrågavarande punkten hemställt samt vidare därpå att kammaren skulle med bifall till de i ämnet väckta motionerna 1 övrigt bifalla utskottets hemställan, och förklarades den förra propositionen, som upprepades, vara med övervägande ja besvarad.</textBlock>
    <textBlock id="i-7d1e997c6ef0cba4">Punkten 186.</textBlock>
  </contentBlock>
  <contentBlock page="35" id="i-a43f0eafa6b889e0">
    <textBlock id="i-be60eee13a2f75a3">Utskottets hemställan bifölls.</textBlock>
  </contentBlock>
  <contentBlock page="35" id="i-e4b55d5886f019f4">
    <textBlock id="i-efe5b908914d2a76">Punkten 187. | Lades till handlingarna.</textBlock>
  </contentBlock>
  <contentBlock page="35" id="i-09b58386b0570eb7">
    <textBlock id="i-787accd2ef5b37b3">Punkterna 188—192. Vad utskottet hemställt bifölls.</textBlock>
  </contentBlock>
  <contentBlock page="36" id="i-bc4727c73a06f959">
    <textBlock id="i-725bec29b004c84d">Lördagen den 18 mars 1939. Nr 19. 37</textBlock>
  </contentBlock>
  <contentBlock page="36" id="i-5afe07ffbba818d5">
    <textBlock id="i-facb20ef1639c365">Punkten 193. Lades till handlingarna.</textBlock>
  </contentBlock>
  <contentBlock page="36" id="i-f7e401c7495697b5">
    <textBlock id="i-cc0b2cde0d9b9206">Punkterna 194—202. Vad utskottet hemställt bifölls.</textBlock>
  </contentBlock>
  <contentBlock page="36" id="i-5f189313c0b4a204">
    <textBlock id="i-ce66142fc55623d6">Punkten 203. Lades till handlingarna.</textBlock>
  </contentBlock>
  <contentBlock page="36" id="i-45350ba389af47fc">
    <textBlock id="i-73305f0c2d4d8ca2">Punkterna 204—207. Vad utskottet hemställt bifölls.</textBlock>
  </contentBlock>
  <contentBlock page="36" id="i-2f48d659aa75d51d">
    <textBlock id="i-26503ffa65f68d77">Punkten 208. Lades till handlingarna.</textBlock>
  </contentBlock>
  <contentBlock page="36" id="i-50927b40102360b5">
    <textBlock id="i-482d3cf38e228a9d">Punkterna 209 och 210. Vad utskottet hemställt bifölls.</textBlock>
  </contentBlock>
  <contentBlock page="36" id="i-47d420073d4a8a02">
    <textBlock id="i-8c3e4ee4bc302b9f">Punkten 211. Lades till handlingarna.</textBlock>
  </contentBlock>
  <contentBlock page="36" id="i-9e5bd877b824f253">
    <textBlock id="i-a052a9f3a8150af5">Punkterna 212—225. Vad utskottet hemställt bifölls.</textBlock>
  </contentBlock>
  <contentBlock page="36" id="i-48b9506a3d39df1f">
    <textBlock id="i-fde580fd441752b8">js 4 Punkten 226. till folkliga</textBlock>
  </contentBlock>
  <contentBlock page="36" id="i-ed6e1caf8eb89482">
    <textBlock id="i-87d82b537ec12375">Kungl. Maj:t hade föreslagit riksdagen att såsom bidrag till folkliga mumusikskolan sikskolan i Arvika för budgetåret 1939/40 anvisa ett anslag av 15,000 kronor. ' Arvika.</textBlock>
  </contentBlock>
  <contentBlock page="36" id="i-1bd7cbda9ea60e80">
    <textBlock id="i-ac97dd67e0b0e5b0">I samband härmed hade utskottet till behandling förehaft</textBlock>
  </contentBlock>
  <contentBlock page="36" id="i-8e4cdd994c8cb6a3">
    <textBlock id="i-5297ec61bbad8e6e">dels en inom andra kammaren av herrar H. Hallén och O. Werner i Höjen väckt motion (II: 206), vari hemställts, att riksdagen i enlighet med skolöverstyrelsens förslag ville såsom bidrag till folkliga musikskolan i Arvika för budgetåret 1939/40 anvisa ett anslag av 18,500 kronor;</textBlock>
    <textBlock id="i-64f08646fbfc6b89">dels ock en inom andra kammaren av herrar H. Hallén m. fl. väckt motion (IT: 207), vari hemställts, att riksdagen i enlighet med skolöverstyrelsens förslag ville till stipendier åt behövande elever vid folkliga musikskolan i Arvika för budgetåret 1939/40 anvisa ett anslag av 4,500 kronor.</textBlock>
  </contentBlock>
  <contentBlock page="36" id="i-059bd36e60d48fe8">
    <textBlock id="i-a1b14075277b1dcc">Utskottet hade i den nu föredragna punkten på åberopade grunder hemställt, att riksdagen måtte, med bifall till Kungl. Maj:ts förslag och med avslag å herrar Halléns och Werners samt herr Halléns m. fl. berörda motioner (II: 206 och IT: 207), såsom Bidrag till folkliga musikskolan i Arvika för budgetåret 1939/40 anvisa ett anslag av 15,000 kronor.</textBlock>
  </contentBlock>
  <contentBlock page="36" id="i-d4ebad0e868c938f">
    <textBlock id="i-a981d4a32ff92282">Reservation hade avgivits av herrar Oscar Olsson, Asplund, Pauli, Lindström, Nisser, Bergman, Eriksson i Stockholm, Danielsson, Närlinge och Holmdahl, vilka ansett, att utskottets yttrande bort hava den lydelse, reservationen visade, samt att utskottet bort hemställa, att riksdagen måtte,</textBlock>
    <textBlock id="i-a9624a5046f6c4c5">a) med bifall till Kungl. Maj:ts förslag och med avslag å herrar Halléns och Werners berörda motion (IT: 206), såsom Bidrag till folkliga musikskolan i Arvika för budgetåret 1939/40 anvisa ett anslag av 15,000 kronor;</textBlock>
  </contentBlock>
  <contentBlock page="37" id="i-12c6df647b3f0460">
    <textBlock id="i-b46f2366b08dd6dd">38 Nr 19. Lördagen den 18 mars 1939.</textBlock>
  </contentBlock>
  <contentBlock page="37" id="i-f4b74129541f1e5d">
    <textBlock id="i-d5f1800d6d9a5c85">Anslag till folkliga musikskolan i Arvika. (Forts.)</textBlock>
    <textBlock id="i-0dfd8339f992b7fe">b) i anledning av herr Halléns m. fl. motion (II: 207), till Stipendier åt behövande och begåvade elever vid folkliga musikskolan i Arvika för budgetåret 1939/40 anvisa ett anslag av 2,000 kronor.</textBlock>
  </contentBlock>
  <contentBlock page="37" id="i-18193a31766de61f">
    <textBlock id="i-f57f8d2021d80c51">Herr Bergman: Herr talman! Vid denna punkt av utskottets utlåtande föreligger en ganska manstark reservation, som herrarna behagade observera. Icke mindre än tio medlemmar av utskottet, representanter för olika partier, ha reserverat sig till förmån för ett anslag till stipendier åt behövande och begåvade elever vid folkliga musikskolan i Arvika. Det blygsamma beloppet 2,000 kronor är vad reservanterna föreslå. Reservationen är grundad på en motion, som yrkat på ett högre belopp, nämligen 4,500 kronor, vilket belopp utan beskärning tillstyrkts av skolöverstyrelsen. Det hade ju då kunnat vara skäl att fasthålla vid denna summa, men då vi veta vilken obenägenhet som råder mot att bevilja nya anslag ha vi ändå ansett klokheten bjuda att inskränka oss till den förstnämnda summan.</textBlock>
    <textBlock id="i-9fe3ee8fcfca1a3b">Saken förefaller så behjärtansvärd att jag har svårt att tro att kammaren i detta fall kan ställa sig avvisande. Denna skola, den folkliga musikskolan 1 Arvika, är den enda i sitt slag i Sverige. Den har understötts av staten i flera år, och staten har sålunda visat sin uppskattning av dess värde. En uppskattning av skolans verksamhet har visats också på annat sätt. Helt nyligen har skolan hållit en konsert här i Stockholm inför en mycket kritisk publik och den vann därvid stor framgång, såsom man har kunnat se av pressen. Det visar sig även annorledes, att man på allt flera håll inser värdet av denna i sitt slag enastående skola. Den avser att tillvarataga gryende begåvningar på musikens område, som kunna finnas bland folkets djupa led, och den vill verka för bevarandet av den gamla folkliga musik, som ju är i fara att gå under i en tid som den nuvarande med dess stora förändringar och dess tendens till förytligande likriktning även av musiklivet.</textBlock>
    <textBlock id="i-9c83b01a8409f6f1">Överhuvud taget är strävandet att bevara det värdefulla 1 vår äldre folkkultur i olika avseenden behjärtansvärt, och på det område, som det här gäller, = denna skola den enda, som på ett mera verksamt sätt kan bidraga till</textBlock>
    <textBlock id="i-ae5a6840b38d9c0b">etta.</textBlock>
    <textBlock id="i-f212a512cb669ca2">Jag förstår mycket väl att det yrkande, som samtidigt gjorts i en annan motion om högre anslag till själva skolans organisation, har avvisats. Då skolan tämligen nyss har fått ett avsevärt ökat anslag, vill man inte så snart öka det igen emot Kungl. Maj:ts förslag. Man vill dessförinnan åtminstone ha en närmare utredning om behovet samt om de möjligheter som kunna finnas att från annat håll få understöd. Vad däremot angår frågan om stipendier åt ett fåtal begåvade och behövande elever vid skolan ligger den annorlunda till. För detta ändamål förekommer icke något anslag förut. Behovet är i detta fall mycket klart och tydligt ådagalagt. Det ligger i samma linje, kan man säga, som när det gäller stipendier vid folkhögskolorna, och vi ha ju för en stund sedan beviljat ett anslag på icke mindre än 650,000 kronor till elevstipendier vid rikets folkhögskolor. Det är då verkligen inte för mycket att man anslår den obetydliga summan av 2,000 kronor till några stipendier för lovande och fattiga elever vid den enda anstalt, som finns för den folkliga musikkulturen.</textBlock>
    <textBlock id="i-354389100564d0c3">Jag tillåter mig därför, herr talman, att livligt förorda bifall till den reservation, som föreligger på denna punkt.</textBlock>
  </contentBlock>
  <contentBlock page="37" id="i-8468b5cb533c2005">
    <textBlock id="i-a24263d3aa1193b0">I herr Bergmans yttrande instämde herrar Strömberg, Sandén, Sten och Elof Andersson.</textBlock>
  </contentBlock>
  <contentBlock page="38" id="i-11859bc222e94eae">
    <textBlock id="i-4bab5aae97956ec8">Lördagen den 18 mars 1939. Nr 19. 39</textBlock>
  </contentBlock>
  <contentBlock page="38" id="i-dd971c4415320a6c">
    <textBlock id="i-7d49af2a43fc6987">Anslag till folkliga musikskolan i Arvika. (Forts.)</textBlock>
    <textBlock id="i-3999952768adf65c">Herr Pauli: Herr talman! Såsom den föregående talaren framhållit, bör man noga skilja på de två frågor, som föreligga beträffande den folkliga musikskolan i Arvika, nämligen dels den, som gäller ökat anslag till själva skolan, och dels den, som avser anslag till stipendier åt studerande vid musikskolan.</textBlock>
    <textBlock id="i-23000ec6d708788c">Beträffande den förstnämnda frågan föreligger icke någon meningsskiljaktighet inom statsutskottet. Utskottet har endast konstaterat, att anslaget till musikskolan har höjts för några få år sedan, och man önskar därför en närmare undersökning, innan man går in för någon ytterligare höjning. Dessutom har statskontoret pekat på att Värmlands läns landsting rimligen kunde göra en litet kraftigare ekonomisk insats för att stödja skolan, än vad det för närvarande gör, innan nya krav i detta avseende ställas på staten. I fråga om denna första punkt äro vi alltså allesammans överens.</textBlock>
    <textBlock id="i-8084df9cad6ed59e">När det sedan gäller den andra frågan, det vill säga framställningen om stipendier åt eleverna vid musikskolan, måste jag uttala min förvåning över att det inte har blivit majoritet i statsutskottet för ett tillmötesgående av den ifrågavarande motionen. I själva verket fanns det inte ens några skiljaktiga uppfattningar antecknade, när frågan kom från avdelningen till statsutskottet utan blott ett enhälligt avslagsyrkande, men om man på avdelningen verkligen hade givit sig tid att granska de skäl, som anförts å ena sidan i motionen och å andra sidan av statskontoret och Kungl. Maj:t, är jag övertygad om att man knappast skulle ha kunnat tveka om att tillmötesgå motionen.</textBlock>
    <textBlock id="i-858e90b7e19a034c">Eftersom man här har ett så ovanligt belysande exempel på det slags argumentering, som våra vördnadsvärda kungl. ämbetsverk kunna tillgripa, när de i själva verket inte ha någon argumentering alls att komma med, skall jag tilllåta mig att citera, vad statskontoret anfört i den föreliggade frågan. Det är verkligen ganska uppbyggligt. Statskontoret säger: »Vidkommande därefter förslaget om anslag till stipendier åt musikskolans elever hade statskontoret vid sitt ställningstagande till detta spörsmål förra året uttalat, att ett dylikt anslag innebure, att statsbidrag komme att utgå till ett nytt, av statsverket tidigare ej understött ändamål, varför statskontoret då ansett tillräcklig anledning ej föreligga för bifall till förslaget. Departementschefen ansåge sig i statsverkspropositionen ej böra förorda anvisande av anslag till ändamålet och några medel härför beviljades ej av riksdagen.» Så långt ha vi alltså en redogörelse för vad som inträffade, när snön föll i fjol. Statskontoret sade, att då var det här kravet nytt, och på grund av att det var nytt, kunde man naturligtvis inte taga upp det. Kungl. Maj:t lade heller inte fram något förslag och riksdagen beviljade inte några medel. Observera nu, hur detta argument användes i fortsättningen. Statskontoret framhåller där: »Med hänsyn till vad sålunda förekommit funne sig statskontoret ej heller i denna del kunna tillstyrka bifall till framställningen.» Detta sista citat är alltså statskontorets ståndpunkt i år. I fortsättningen av utskottets recit heter det: »Departementschefen har förklarat, att han på av statskontoret anförda skäl ansåge sig icke kunna tillsyrka vare sig höjningen av de till musikskolan nu utgående anslaget eller anvisande av anslag till stipendier åt skolans elever.» Vilka äro då de av statskontoret anförda och av departementschefen åberopade skälen? Jo, därför att anslagskravet var nytt i fjol, avvisades det då, och eftersom det avvisades i fjol, därför att det var nytt, bör det avvisas även i år när det inte längre är nytt. Tänk, om motionären fortsatte att väcka sin motion ett tiotal år framåt och denna argumentering fortsattes hela vägen. Då skulle vi få ett verkligt underhållande exempel på perpetuum mobile och de obotfärdigas förhinder, om jag nu, herr talman, vågar uttrycka mig på det sättet.</textBlock>
    <textBlock id="i-28f726d7706d457d">Jag har tillåtit mig att anföra detta för att visa, att trots den kraftansträngning, som gjorts, har man inte kunnat framvisa ett enda positivt skäl mot de</textBlock>
  </contentBlock>
  <contentBlock page="39" id="i-15c2ad019161152e">
    <textBlock id="i-62699a57bbeed330">40 Nr 19. Lördagen den 18 mars 1939.</textBlock>
  </contentBlock>
  <contentBlock page="39" id="i-fc07d7510a35237f">
    <textBlock id="i-818d5e6d49fc07cb">Anslag till folkliga musikskolan i Arvika. (Forts.) föreslagna stipendierna. Det finns däremot i motionen en hel rad positiva skäl för ett beviljande av dessa stipendier. Det viktigaste av dessa skäl är givetvis, att eftersom detta är den enda musikskola i sitt slag, som vi ha i vårt vidsträckta land, och det finns så många fattiga musikbegåvningar, är det rimligt och riktigt, att staten bidrager till att unga, fattiga, med musikalisk begåvning utrustade människor få tillfälle att utbilda sina anlag vid denna musikskola. Detta är något, som är av intresse för hela vårt folkliga kulturliv. I synnerhet i dessa tider, då musiken undergår, vad man mycket väl kan kalla för en mekanisering, och svårigheterna att hålla det levande musikintresset uppe bli allt större, finns det så mycket större skäl för att staten skall intressera sig för denna sida av kulturlivet. Jag hoppas därför livligt, att kammaren inte minst med hänsyn till den ganska manstarka uppsättningen reservanter skall bifalla, vad som yrkas i reservationen, nämligen att riksdagen skall anvisa ett belopp av 2,000 kronor till stipendier åt behövande och begåvade elever vid folkliga musikskolan i Arvika.</textBlock>
    <textBlock id="i-1e46117f3fade6f1">Jag ber alltså, herr talman, att få yrka bifall till reservationen.</textBlock>
  </contentBlock>
  <contentBlock page="39" id="i-b4e0a325b0b28dd4">
    <textBlock id="i-23d90166d82076bb">Herr andre vice talmannen: Herr talman! Utskottsmajoriteten har ställt sig ganska välvillig till här ifrågavarande anslag och det är endast den omständigheten, att man önskar en noggrannnare utredning om förtusättningarna för verksamheten, innan man går in för att tillstyrka nya anslag till denna musikskola, som gjort utskottet återhållsamt i fråga om de motionsvis begärda stipendierna. »Enligt utskottets mening», yttras det i utlåtandet, »torde ökade anslag till ifrågavarande ändamål icke böra av statsmakterna beviljas innan en närmare undersökning av de pedagogiska förutsättningarna för skolans verksamhet blivit verkställd och i samband därmed skolans eventuella behov av ytterligare understöd klarlagts. Resultatet av denna undersökning torde i första hand böra prövas av Kungl. Maj:t. Utskottet utgår ifrån, att Kungl. Maj:t därefter för riksdagen framlägger det förslag i ämnet, som kan befinnas av omständigheterna påkallat.&gt; Härav framgår att utskottet ställt sig ganska förstående till frågan om anslag till skolan, men utskottet har i denna fråga intagit samma principiella ståndpunkt som vanligen intages av statsutskottet 1 anslagsfrågor, nämligen att man skall utreda förutsättningarna för statsanslag i hela deras vidd, innan man beviljar nya anslag i en omfattning som kan leda till betydande konsekvenser, vilka man för övrigt nu inte kan överblicka. När utskottet så starkt som fallet är i denna punkt uttalat, att man förutsätter, att Kungl. Maj:t sedan skall pröva frågan och framlägga förslag 1 ämnet, har utskottsmajoriteten därmed också visat sin förståelse för skolan.</textBlock>
    <textBlock id="i-8b6c6d3cbfe5216c">Jae ber, herr talman, att få yrka bifall till utskottets hemställan i denna punkt.</textBlock>
  </contentBlock>
  <contentBlock page="39" id="i-43dcab00751f32f3">
    <textBlock id="i-3a11c5f18df0286f">Herr Pauli: Herr talman! Jag kan inte underlåta att för kammaren påpeka, att det stycke ur utskottets motivering, som herr andre vice talmannen läste upp, icke har det allra bittersta att göra med den fråga, som här diskuteras, nämligen frågan om musikstipendier vid skolan. Jag bad i mitt första anförande kammaren observera skillnaden mellan de två frågor, som föreligga 1 denna punkt, och i hela den motivering, som av utskottet i punkten anförts, har icke förebragts ett enda skäl för avslag på yrkandet om stipendier. Utskottet har helt enkelt inte brytt sig om eller inte gittat förebringa några sådana skäl. Utskottsmajoriteten har tydligen lidit av samma fattigdom på argument, som jag förut tillät mig anföra exempel på, när jag redogjorde för vad statskontoret yttrat.</textBlock>
  </contentBlock>
  <contentBlock page="40" id="i-195d9dcf4755ecaa">
    <textBlock id="i-9fb4ad72724e6819">Lördagen den 18 mars 1939. Nr 19. 41</textBlock>
  </contentBlock>
  <contentBlock page="40" id="i-89cce55cb8b6f7cf">
    <textBlock id="i-d684c6105c850b40">Anslag till folkliga musikskolan i Arvika. (Forts.) Jag ber alltså ytterligare att, jämväl med stöd av vad herr andre vice talmannen anfört, få yrka bifall till reservationen.</textBlock>
  </contentBlock>
  <contentBlock page="40" id="i-cd0976d2c128b31d">
    <textBlock id="i-a390bcbbdc27de53">Efter härmed slutad överläggning gjorde herr talmannen jämlikt de yrkanden, som därunder framkommit, propositioner, först på bifall till vad utskottet i den nu förevarande punkten hemställt samt vidare på antagande av det förslag, som innefattades i den vid punkten avgivna reservationen; och förklarade herr talmannen, sedan han upprepat propositionen på bifall till ut- Ekotied hemställan, sig finna denna proposition vara med övervägande ja besvarad.</textBlock>
  </contentBlock>
  <contentBlock page="40" id="i-98b3a35b6dcdd2ae">
    <textBlock id="i-5755e4fa7f7e7a21">Herr Bergman begärde votering, i anledning varav uppsattes samt efter given varsel upplästes och godkändes en så lydande omröstningsproposition:</textBlock>
  </contentBlock>
  <contentBlock page="40" id="i-75e4e54d5f424bb7">
    <textBlock id="i-6dcab7c5797433b2">Den, som bifaller vad statsutskottet hemställt i sitt utlåtande nr 8 punkten 226, röstar Ja;</textBlock>
  </contentBlock>
  <contentBlock page="40" id="i-c06b9f5f3fac21e8">
    <textBlock id="i-651f7e87f99290d0">Den, det ej vill, röstar Nej; Vinner Nej, antages det förslag, som innefattas i den vid punkten avgivna reservationen.</textBlock>
  </contentBlock>
  <contentBlock page="40" id="i-6a230a362c6537a2">
    <textBlock id="i-ffbcde37997badb9">Sedan kammarens ledamöter intagit sina platser samt voteringspropositionen ånyo upplästs, verkställdes omröstningen på det sätt, att efter särskilda uppmaningar av herr talmannen först de ledamöter, som ville rösta för ja-propositionen, och därefter de ledamöter, som ville rösta för nej-propositionen, reste sig från sina platser; och befanns därvid, att flertalet röstade för nej-propositionen.</textBlock>
  </contentBlock>
  <contentBlock page="40" id="i-e7e35a16800c49c4">
    <textBlock id="i-de6bdfabc315425a">Punkterna 227—245. Vad utskottet hemställt bifölls.</textBlock>
  </contentBlock>
  <contentBlock page="40" id="i-4d0157c5f5809a12">
    <textBlock id="i-d0189dd8475715ac">Punkten 246. Lades till handlingarna.</textBlock>
  </contentBlock>
  <contentBlock page="40" id="i-c89dc80a4920343f">
    <textBlock id="i-146a49750e01bf95">Punkterna 247—261. Vad utskottet hemställt bifölls.</textBlock>
  </contentBlock>
  <contentBlock page="40" id="i-cbd0918ae302cdce">
    <textBlock id="i-b8a8408d689077f4">Punkten 262. Lades till handlingarna.</textBlock>
  </contentBlock>
  <contentBlock page="40" id="i-05aab8a31e288015">
    <textBlock id="i-fcf31a5149603fa3">Föredrogos ånyo statsutskottets utlåtanden:</textBlock>
    <textBlock id="i-e6e33a2bbd9fc374">nr 71, i anledning av Kungl. Maj:ts proposition angående anskaffande av ett sjuktransportflygplan; och</textBlock>
    <textBlock id="i-5c8036d9b6cc391b">nr 72, i anledning av väckt motion om restitution av viss stämpelavgift.</textBlock>
  </contentBlock>
  <contentBlock page="40" id="i-8697f5a7b6538e16">
    <textBlock id="i-4c26ebd0c1b42c4c">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="40" id="i-5f16ac40c548684c">
    <textBlock id="i-4f99de4be5e17685">Vid förnyad föredragning av bankoutskottets utlåtande nr 20, i anledning av Kungl. Maj:ts proposition angående bemyndigande för riksgäldskontoret att ställa medel till förfogande för statliga inköp från utlandet, bifölls vad utskottet i detta utlåtande hemställt.</textBlock>
  </contentBlock>
  <contentBlock page="41" id="i-5c962c1b6d0b6347">
    <textBlock id="i-73be2af7c8f09229">49 Nr 19. Lördagen den 18 mars 1939.</textBlock>
  </contentBlock>
  <contentBlock page="41" id="i-b7956dd3122dc69f">
    <textBlock id="i-af3c41870971999b">Föredrogos och bordlades på begäran Kungl. Maj:ts denna dag avlämnade propositioner nr 218 och 227.</textBlock>
  </contentBlock>
  <contentBlock page="41" id="i-c3d5b915b1ba74c1">
    <textBlock id="i-c62c3ccec1c4b12e">Anmäldes och godkändes statsutskottets förslag till riksdagens skrivelse, nr 122, till Konungen i anledning av Kungl. Maj:ts proposition angående medgivande av extra statsbidrag åt stiftelsen Godtemplarordens vårdhem för alkoholister till bestridande av vissa kostnader i samband med anordnande av en alkoholistanstalt å kronoegendomen Dagöholm.</textBlock>
  </contentBlock>
  <contentBlock page="41" id="i-1e34919ba6428fc9">
    <textBlock id="i-9836fc707ab0f79f">Avgåvos och bordlades nedannämnda motioner:</textBlock>
  </contentBlock>
  <contentBlock page="41" id="i-d6cc6081bad918fc">
    <textBlock id="i-eed9c8b68a0e1200">nr 247, av herr Andersson, Emil, m. fl., i anledning av Kungl. Maj:ts proposition angående anslag till befrämjande av den andliga vården vid försvarsväsendet;</textBlock>
    <textBlock id="i-d9bc61aea5ae5964">nar 248, av herr Härdin och herr Karlsson, Oscar Gottfrid, i anledning av Kungl. Maj:ts proposition angående försäljning av vissa statens järnvägar tillhöriga fastigheter m. m.; samt</textBlock>
    <textBlock id="i-0ea91e6fda4c1dae">nr 249, av herr Ehrnberg, i anledning av Kungl. Maj:ts proposition med förslag till lag om villkorlig dom, m. m.</textBlock>
  </contentBlock>
  <contentBlock page="41" id="i-6f4684043348e175">
    <textBlock id="i-2a2f4dd5a169df67">Anmäldes och bordlades</textBlock>
  </contentBlock>
  <contentBlock page="41" id="i-3a69faaecb58e946">
    <textBlock id="i-772fde01dc1a0d04">statsutskottets utlåtanden:</textBlock>
  </contentBlock>
  <contentBlock page="41" id="i-31ef0dde270b4616">
    <textBlock id="i-0856539a406f5f41">nr 10, angående regleringen för budgetåret 1939/40 av utgifterna under riksstatens tionde huvudtitel, innefattande anslagen till handelsdepartementet;</textBlock>
    <textBlock id="i-c516d998942cfe90">nr 73, 1 anledning av Kungl. Maj:ts framställningar i fråga om kapitalinvestering i fonden för förlag till statsverket beträffande dels vissa omkostnader för statlig lagerhållning, dels ock beredning av vissa råvaror till färdigprodukter för upplagring;</textBlock>
    <textBlock id="i-1806ddd13bd1e781">nr 74, i anledning av Kungl. Maj:ts proposition angående anvisande av me- - för vissa byggnadsarbeten vid Norrbottens artillerikårs etablissement i</textBlock>
    <textBlock id="i-47fb27df83cd1cbc">oden;</textBlock>
    <textBlock id="i-5decb9696f8ca429">nr 75, 1 anledning av Kungl. Maj:ts proposition angående anvisande av ytterligare medel för vissa byggnadsarbeten vid Västgöta flygflottiljs etablissement i Karlsborg;</textBlock>
    <textBlock id="i-11903a27a9123584">nr 76, i anledning av Kungl. Maj:ts proposition angående befrielse för värnpliktige C. H. Söderström m. fl. från viss betalningsskyldighet;</textBlock>
    <textBlock id="i-ca1b6a436786ac9d">nr 77, angående regleringen för budgetåret 1939/40 av utgifterna under riksstatens elfte huvudtitel, i vad angår anslaget till allmänna indragningsstaten;</textBlock>
    <textBlock id="i-559e5123b6b6c00f">nr 78, i anledning av Kungl. Maj:ts proposition angående överskridande för budgetåret 1938/39 av en i skolöverstyrelsens avlöningsstat ingående delpost: oc</textBlock>
    <textBlock id="i-59c9a3bbbd38d874">nr 79, i anledning av Kungl. Maj:ts proposition angående anordnande av cisterner för flytande bränsle vid statens järnvägar;</textBlock>
  </contentBlock>
  <contentBlock page="41" id="i-21b61ef63c5020a4">
    <textBlock id="i-295c7740b1895e3a"> bevillningsutskottets betänkande nr 8, i anledning av väckt motion om ändring av tullen å borstbindararbeten;</textBlock>
  </contentBlock>
  <contentBlock page="41" id="i-261b11fd7d4a08eb">
    <textBlock id="i-ad57acdfb2343df8">bankoutskottets utlåtanden: nr 10, i anledning av förslag om reglering av avlöningen till den hos riksdagen tillfälligt anställda personalen jämte en i ämnet väckt motion; och</textBlock>
  </contentBlock>
  <contentBlock page="41" id="i-66b556c160973a71">
    <textBlock id="i-051710ed7e10f774">nr 28, i anledning av framställningar angående pensioner och understöd åt vissa 1 statens tjänst anställda eller förut anställda personer m. m.;</textBlock>
  </contentBlock>
  <contentBlock page="42" id="i-a81c18388ce4f3f1">
    <textBlock id="i-7e5739205790360c">Lördagen den 18 mars 1939. Nr 19. 43</textBlock>
  </contentBlock>
  <contentBlock page="42" id="i-caa7ac22a1c52b51">
    <textBlock id="i-9c7c0ad7f9012f05">första lagutskottets utlåtande nr 17, i anledning av Kungl. Maj:ts proposition med förslag till lotteriförordning;</textBlock>
  </contentBlock>
  <contentBlock page="42" id="i-9af1eadf275f3999">
    <textBlock id="i-18efe67947f39d5c">Jordbruksutskottets utlåtanden:</textBlock>
    <textBlock id="i-c19ea157e05a34b4">nr 29, i anledning av Kungl. Maj:ts proposition angående avskrivning av vissa hos Norrbottens läns kolonisationsnämnd redovisade fordringar;</textBlock>
    <textBlock id="i-75d35398a60a188a">nr 30, i anledning av Kungl. Maj:ts proposition angående försäljning av ett kronan tillhörigt markområde i Boden; och</textBlock>
    <textBlock id="i-5edf7bd6d9e033d8">nr 31, i anledning av Kungl. Maj:ts proposition angående försäljning av mark från vissa kronoegendomar m. m.;</textBlock>
  </contentBlock>
  <contentBlock page="42" id="i-028b43dc93d31569">
    <textBlock id="i-fe716f745a038dd5">första kammarens första tillfälliga utskotts utlåtanden:</textBlock>
    <textBlock id="i-dbac58f166de0423">nr 1, i anledning av väckt motion om utredning rörande de socialvetenskapliga studiernas organisation vid statsuniversiteten;</textBlock>
    <textBlock id="i-b9945019b3c90c90">nr 2, i anledning av väckt motion om undervisning i mjölkning i jordbruksbetonad fortsättningsskola;</textBlock>
    <textBlock id="i-11215d10fc9d4a2e">nr 3, i anledning av väckt motion om utredning angående inrättande av ett statligt hemarbetsråd; och</textBlock>
    <textBlock id="i-486d864a3bfee5e0">nr 4, i anledning av väckt motion om viss åtgärd för åvägabringande av större enhetlighet i fråga om måltidstider; samt</textBlock>
  </contentBlock>
  <contentBlock page="42" id="i-b4b4b17698c4aef7">
    <textBlock id="i-75fcc08cf233861d">första kammarens andra tillfälliga utskotts utlåtande nr 5, i anledning av väckt motion om utredning rörande åtgärder i syfte att minska utbredningen av tandsjukdomar.</textBlock>
  </contentBlock>
  <contentBlock page="42" id="i-389834336717698d">
    <textBlock id="i-16af2cf892508b38">Justerades protokollsutdrag för denna dag, varefter kammarens sammanträde avslutades kl. 2.21 e. m.</textBlock>
  </contentBlock>
  <contentBlock page="42" id="i-19276346ffde68e7">
    <textBlock id="i-c70a3d81be65b745">In fidem G. H. Berggren.</textBlock>
  </contentBlock>
  <contentBlock page="43" id="i-c44d255ed8121e30">
    <textBlock id="i-4659553c90ea586d">44 Nr 19. Tisdagen den 21 mars 1939.</textBlock>
  </contentBlock>
  <contentBlock page="43" id="i-ac84d36a2c6b403c">
    <textBlock id="i-4c455b3deef1d0a2">Tisdagen den 21 mars.</textBlock>
  </contentBlock>
  <contentBlock page="43" id="i-732cc61b4612864d">
    <textBlock id="i-cf1aab347449ae9a">Kammaren sammanträdde kl. 4 e. m. Justerades protokollen för den 15 och den 17 innevarande månad.</textBlock>
  </contentBlock>
  <contentBlock page="43" id="i-678a515c1d4d262c">
    <textBlock id="i-54ea7daa0068d4fa">Anmäldes och godkändes bankoutskottets förslag till riksdagens skrivelse, nr 123, till Konungen i anledning av Kungl. Maj:ts proposition angående bemyndigande för riksgäldskontoret att ställa medel till förfogande för statliga inköp från utlandet.</textBlock>
  </contentBlock>
  <contentBlock page="43" id="i-e6e6631bef6158aa">
    <textBlock id="i-4edb550300868413">Föredrogos och hänvisades till statsutskottet Kungl. Maj:ts propositioner:</textBlock>
    <textBlock id="i-eeb239c36141881e">nr 218, med förslag till löneplaner för extra ordinarie tjänstemän m. fl. ickeordinarie befattningshavare vid den civila statsförvaltningen m. m.; och</textBlock>
    <textBlock id="i-c06e71948a048397">nr 227, angående anslag till Högsta domstolen m. m.: Avlöningar till befattningshavare vid nedre justitierevisionen, m. m.</textBlock>
  </contentBlock>
  <contentBlock page="43" id="i-09c5823d534971b8">
    <textBlock id="i-20d759eb62d0ab68">Föredrogos och hänvisades till statsutskottet nedannämnda motioner:</textBlock>
  </contentBlock>
  <contentBlock page="43" id="i-18af2781dcd20b16">
    <textBlock id="i-671668f8f3c1fcc4">nr 247, av herr Andersson, Emil, m. fl., i anledning av Kungl. Maj:ts proposition angående anslag till befrämjande av den andliga vården vid försvarsväsendet; samt</textBlock>
    <textBlock id="i-758f936b2e5e0311">nr 248, av herr Härdin och herr Karlsson, Oscar Gottfrid, i anledning av Kungl. Maj:ts proposition angående försäljning av vissa statens järnvägar tillhöriga fastigheter m. m.</textBlock>
  </contentBlock>
  <contentBlock page="43" id="i-d2480e60d4d025fe">
    <textBlock id="i-46e61590ada25b75">Föredrogs och hänvisades till behandling av lagutskott herr Ehrnbergs motion, nr 249, i anledning av Kungl. Maj:ts proposition med förslag till lag om villkorlig dom, m. m.</textBlock>
  </contentBlock>
  <contentBlock page="43" id="i-beecaf4adedf6264">
    <textBlock id="i-006108700fc3c2e9">Föredrogos, men bordlades ånyo på flera ledamöters begäran statsutskottets utlåtanden nr 10 och 73—79, bevillningsutskottets betänkande nr 8, bankoutskottets utlåtanden nr 10 och 28, första lagutskottets utlåtande nr 17, jordbruksutskottets utlåtanden nr 29—31, första kammarens första tillfälliga utskotts utlåtanden nr 1—4 samt kammarens andra tillfälliga utskotts utlåtande nr 5.</textBlock>
  </contentBlock>
  <contentBlock page="43" id="i-5a11d8409ca7bf9b">
    <textBlock id="i-97c44a5876ab18ce">Avgåvos och bordlades nedannämnda motioner:</textBlock>
  </contentBlock>
  <contentBlock page="43" id="i-09737f2bf002fd90">
    <textBlock id="i-a24cd9c081e611be">nr 250, av herrar Öman och Mannerskantz, i anledning av Kungl. Maj:ts proposition angående godkännande av ett i London den 21 december 1938 undertecknat avtal mellan Danmark, Finland, Förenade Konungariket Storbritannien</textBlock>
  </contentBlock>
  <contentBlock page="44" id="i-ae80552058653120">
    <textBlock id="i-1428b0171d1f04bb">Tisdagen den 21 mars 1939. Nr 19. 45</textBlock>
  </contentBlock>
  <contentBlock page="44" id="i-2ae2289d4f0553e4">
    <textBlock id="i-3ab71c22937f742f">och Nordirland, Norge samt Sverige angående begränsning av flottrustningar och utväxling av upplysningar om byggnad av krigsfartyg;</textBlock>
    <textBlock id="i-603aad3d23fbe92c">nr 251, av herr Nordenson, i anledning av Kungl. Maj:ts proposition angående anslag till avlöningar vid de allmänna läroverken m. m.;</textBlock>
    <textBlock id="i-33c4c07fe58470db">nr 252, av herr Caap, i anledning av Kungl. Maj:ts proposition angående lönereglering för ordinarie tjänstemän vid de allmänna läroverken m. fl. statliga undervisningsanstalter;</textBlock>
    <textBlock id="i-18837dcb2403e44b">nr 253, av herrar Wagnsson och Norman, i anledning av Kungl. Maj:ts proposition angående reglering av den årliga lästiden vid folkskolan m. m.;</textBlock>
    <textBlock id="i-b4f1e80f118ad157">nr 254, av friherre Lagerfelt, i anledning av Kungl. Maj:ts proposition angående reglering av den årliga lästiden vid folkskolan m. m.;</textBlock>
    <textBlock id="i-7beb08a9454e7a97">nr 255, av herr Ström, Torsten, och herr Nilsson, Theodor, i anledning av Kungl. Maj:ts proposition angående statsbidrag till inrättande av pensionärshem;</textBlock>
    <textBlock id="i-83423fcd19a55a15">nr 256, av herr Sundvik, i anledning av Kungl. Maj:ts proposition angående anvisande av medel för beredande av ersättning för vissa förskingrade förmyndarmedel;</textBlock>
    <textBlock id="i-8e94491c4fef934c">nr 257, av herr Sandegård m. fl., i anledning av Kungl. Maj:ts proposition angående förberedande åtgärder för inrättande av en hovrätt för Västra Sverige;</textBlock>
    <textBlock id="i-43d6a9726277ccda">nr 258, av herr Strand, i anledning av Kungl. Maj:ts proposition med förslag till arbetstidslag för detaljhandeln m. m.; samt</textBlock>
    <textBlock id="i-19f725a9c711683d">nr 259, av herr Wagnsson, i anledning av Kungl. Maj:ts proposition med förslag till lag om villkorlig dom, m. m.</textBlock>
  </contentBlock>
  <contentBlock page="44" id="i-9613626824dea2cc">
    <textBlock id="i-6f91ebe99f8df899">Justerades protokollsutdrag för denna dag, varefter kammarens sammanträde avslutades kl. 4.10 e. m.</textBlock>
  </contentBlock>
  <contentBlock page="44" id="i-782420741bc9f223">
    <textBlock id="i-232ceefc5f80b8e3">In fidem G. H. Berggren.</textBlock>
  </contentBlock>
</protocol>
