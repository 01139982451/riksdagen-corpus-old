<protocol id="prot-1938--fk--25">
  <contentBlock page="0" id="i-64beb0c188058e61">
    <textBlock id="i-85b0ef03e77ab6d8">RIKSDAGENS PROTOKOLL. 1938. Första kammaren. = Nr 25.</textBlock>
  </contentBlock>
  <contentBlock page="0" id="i-76e12dd95c7f4319">
    <textBlock id="i-51dc1137dd8631a7"> </textBlock>
  </contentBlock>
  <contentBlock page="0" id="i-6ed4899e4216ff25">
    <textBlock id="i-1ada704423aa18b6"> </textBlock>
  </contentBlock>
  <contentBlock page="0" id="i-aaa4c3385f20b217">
    <textBlock id="i-3f5efb188e4ca89b">Fredagen den 1 april.</textBlock>
  </contentBlock>
  <contentBlock page="0" id="i-8f8528e2a00437e5">
    <textBlock id="i-158cdd6b0eed9071">Kammaren sammanträdde kl. 4 e. m.</textBlock>
  </contentBlock>
  <contentBlock page="0" id="i-558bc3899b6bdf13">
    <textBlock id="i-25fb9c59b862f471">Justerades protokollen för den 26 och den 29 nästlidne mars.</textBlock>
  </contentBlock>
  <contentBlock page="0" id="i-aa6f25eef00626d9">
    <textBlock id="i-3a57d04e3bff8a51">Anmäldes och godkändes statsutskottets förslag till riksdagens skrivelser till Konungen:</textBlock>
    <textBlock id="i-a811287692ca8c8f">nr 3, angående vissa av Kungl. Maj:t gjorda framställningar i avseende å utgifterna för budgetåret 1938/39 under riksstatens tredje huvudtitel, innefattande anslagen till utrikesdepartementet;</textBlock>
    <textBlock id="i-c0a05487b20b1d47">nr 147, i anledning av Kungl. Maj:ts proposition angående förstärkning av det under sjunde huvudtiteln uppförda anslaget till allmänna civilförvaltningens lönenämnd; samt</textBlock>
    <textBlock id="i-fc1227fafe5262ff">nr 148, i anledning av Kungl. Maj:ts proposition angående försäljning till skatte av kronan tillhöriga lägenheten Hospitalseller Klosterkvarnen nr 1, numera betecknad stadsägan nr 70, i Söderköpings stad.</textBlock>
  </contentBlock>
  <contentBlock page="0" id="i-4c92a9586c4a0bd0">
    <textBlock id="i-2c4c04d579ffd85c">Anmäldes och godkändes konstitutionsutskottets förslag till riksdagens skrivelse, nr 151, till Konungen i anledning av väckt motion om införande av obligatoriska fullmäktigeinstitutioner i samtliga borgerliga kommuner.</textBlock>
  </contentBlock>
  <contentBlock page="0" id="i-70232676e6fc5962">
    <textBlock id="i-9367e354d6abb825">Anmäldes och godkändes bankoutskottets förslag till riksdagens skrivelse, nr 152, till Konungen i anledning av framställningar angående ersättning till vissa personer i anledning av sjukdom, ådragen under militärtjänstgöring, m. m.</textBlock>
  </contentBlock>
  <contentBlock page="0" id="i-47bdb85a95d07dc2">
    <textBlock id="i-aa36e615e05a6662">Anmäldes och godkändes andra lagutskottets förslag till riksdagens skrivelse, nr 153, till Konungen i anledning av Kungl. Maj:ts proposition med OS till lag om ändrad lydelse av 15 8 epidemilagen den 19 juni 1919 (nr 443).</textBlock>
  </contentBlock>
  <contentBlock page="0" id="i-1c48364a3bee9344">
    <textBlock id="i-b24b2c82aa96c52b">Föredrogs och hänvisades till statsutskottet Kungl. Maj:ts proposition nr 263, med förslag till civilt avlöningsreglemente m. m.</textBlock>
  </contentBlock>
  <contentBlock page="0" id="i-406a33a016bb0f09">
    <textBlock id="i-2f6fe94fffc8954c">Föredrogs och hänvisades till behandling av lagutskott Kungl. Maj:ts proposition nr 265, med förslag till lag angående ändring i vissa delar av lagen den 29 juni 1912 (nr 206) om arbetarskydd, m. m.</textBlock>
  </contentBlock>
  <contentBlock page="0" id="i-b1479c8c81a548e7">
    <textBlock id="i-4f37cbbbed9e30cd">Första kammarens protokoll 1938. Nr 25. 1</textBlock>
  </contentBlock>
  <contentBlock page="1" id="i-c9db24d5d31e630b">
    <textBlock id="i-493262da9df8e57b">Motion om tillsättande av ett enskilt</textBlock>
    <textBlock id="i-1a27f3d0288aa517">utskott.</textBlock>
  </contentBlock>
  <contentBlock page="1" id="i-ec1a8981aaf8cd8e">
    <textBlock id="i-3b59403da0a49a08">2 Nr 25. Fredagen den 1 april 1938.</textBlock>
  </contentBlock>
  <contentBlock page="1" id="i-11a4ad2b3ccb7a60">
    <textBlock id="i-c419bbb54653ce9e">Föredrogs och hänvisades till statsutskottet herr Wistrands motion, nr 297, i anledning av Kungl. Maj:ts proposition angående yrkesinspektionens organisation m. m.</textBlock>
  </contentBlock>
  <contentBlock page="1" id="i-62256b4e13d458a3">
    <textBlock id="i-21ffb64779df6a0e">Föredrogs och hänvisades till behandling av lagutskott den av herr Wistrand m. fl. väckta motionen, nr 298, i anledning av Kungl. Maj:ts proposition med förslag till lag angående ändring i vissa delar av lagen den 12 juni 1931 (nr 233) om behandling av alkoholister (alkoholistlag).</textBlock>
  </contentBlock>
  <contentBlock page="1" id="i-f810496f9f9f1a45">
    <textBlock id="i-4772f3aa3a59cb2f">Föredrogs den av herr Andrén m. fl. väckta motionen, nr 299, om tillsättande av ett enskilt utskott för behandling av frågor angående interpellationsinstitutets omdaning m. m.</textBlock>
  </contentBlock>
  <contentBlock page="1" id="i-44cb3ae1e15f52af">
    <textBlock id="i-10bdba08dc7d2575">I denna motion hade hemställts, att kammaren ville besluta tillsätta ett enskilt utskott på åtta ledamöter och sex suppleanter att närmare utreda i motionen berörda frågor om interpellationsinstitutets omdaning m. m. samt för kammaren framlägga det förslag till ändringar i kammarens ordningsstadga, vartill utredningen gåve anledning.</textBlock>
  </contentBlock>
  <contentBlock page="1" id="i-08aee6318febd938">
    <textBlock id="i-1101c48290c349d7">Herr Reuterskiöld: Det är två omständigheter, herr talman, som göra, att Jag vid den ifrågasatta remissen av detta ärende begärt ordet. Den ena är, att Jag vill uttala min stora tillfredsställelse över att motionärerna här hemställa om tillsättande av ett enskilt utskott. Det har varit vanligt, att man även för</textBlock>
  </contentBlock>
  <contentBlock page="1" id="i-4185969c8792ae03">
    <textBlock id="i-45707fcd3a1db29f">enskilda kammarärenden begagnar tillfälligt utskott, som dock då fungerar</textBlock>
  </contentBlock>
  <contentBlock page="1" id="i-b2654d2cc48093e3">
    <textBlock id="i-e67db6efb8ee91f0">som enskilt; det kan man icke komma ifrån. I början av vårt riksdagsskick var det däremot icke ovanligt, att man tillsatte »enskilda» utskott, och jag tillåter mig nu hemställa om bifall till motionen i denna del, d. v. s. i fråga om remiss till enskilt utskott. Jag har ingenting att erinra mot det förslag, som i motionen är framställt beträffande sammansättningen av det enskilda utskottet.</textBlock>
    <textBlock id="i-750dc69e2d29b9f0">Den andra punkten, som jag ville beröra vid remissen, är däremot av sakligt innehåll och avser att så att säga rikta det blivande enskilda utskottets uppmärksamhet på en viss punkt, då det går att utarbeta sitt förslag. Personligen är det för mig så, att jag icke alls är övertygad om nyttan och välsignelsen och det praktiska värdet av det ifrågasatta utbyggandet av interpellationsinstitutet, men å andra sidan anser jag, att när det råder en så allmän mening — som jag tror vara fallet — om att ett försök bör göras till förbättring av riksdagsarbetet på denna punkt, så finnes det från kammarens sida rent sakligt intet skäl att vägra ett sådant försök, utan då bör kammaren biträda detta förslag även sakligt och göra en sådan utbyggnad, fastän det kommer att bli ett experiment.</textBlock>
    <textBlock id="i-eabb5473c4b08c24">Jag har emellertid därvid ett bestämt önskemål att uttala, och det vill jag uttala i dag, därför att det har uppstått missförstånd beträffande konstitutionsutskottets promemoria, som bifogades dess betänkande, vilket lades till handlingarna häromdagen. I denna promemoria talades om de grundlagsändringar, som skulle erfordras, i händelse vissa förslag skulle genomföras, och det framgår av framställningen, att man icke kan göra det på det sättet, att t. ex. talmännen icke skulle vara den myndighet, som utsatte en sådan där frågedag eller vad vi skola kalla det, och likaså finnes det vissa andra punkter, beträffande vilka det är klart, att de icke skulle kunna förenas med grundlagen, och här föreligger ingen meningsskiljaktighet. Däremot finnes det en punkt, där enligt promemorian en meningsskiljaktighet föreligger, och det gäller frågan, huruvida den påtänkta frågedagen skall så konstrueras, att efter statsrådets svar endast den, som framställt frågan, får yttra sig, eller om</textBlock>
  </contentBlock>
  <contentBlock page="2" id="i-947096107bd59ed2">
    <textBlock id="i-0111454982c5396a">Fredagen den 1 april 1938. Nr 25. 3</textBlock>
  </contentBlock>
  <contentBlock page="2" id="i-2a70a9f36ad687e4">
    <textBlock id="i-ba7f00cae6768ba7">Motion om tillsättande av ett enskilt utskott. (Forts.) det är en vanlig överläggning, som därpå följer. Nu har det missförståndet uppstått, att då denna promemoria åtföljt utskottets betänkande utan någon reservation, skulle även jag för min del ha sanktionerat — ja, jag vill icke säga sanktionerat, men understrukit och godkänt tanken, att en debatt skulle kunna förhindras. Detta är så långt ifrån fallet, att den mening, som i promemorian refererades och som gick ut på att ett sådant avklippande av debatten icke kan ske utan ändring av grundlagen just precis överensstämmer med min uppfattning. Den andra uppfattningen har uttalats från annat håll. Men då det nu gäller att göra ett experiment, vill jag bestämt uttala förhoppningen, att utskottet icke kommer att riskera förslaget genom att framlägga förslag till bestämmelser, som innebure ett avklippande av debatten, och därmed upptaga frågan angående grundlagsenligheten av detta. Jag menar, att det ur saklig synpunkt väl vore bättre att få frågedagsinstitutet med debatt, varför något grundlagshinder icke föreligger, och att om sedermera erfarenheten visar, att ett avklippande av debatten skulle vara nödigt eller nyttigt, vilket jag har oändligt svårt att förstå, man kan komma med ett sådant förslag, som i grundlagsenlig ordning upptages till avgörande. Skulle däremot utskottet redan nu stanna vid ett sådant förslag, nödgas jag, herr talman, bestämt yrka avslag på förslaget, enär det icke låter sig förena med gällande grundlagstexter.</textBlock>
    <textBlock id="i-fdd7ea5673783caf">Nu är förhållandet det, att man åberopar, att redan 1 nuvarande arbetsordningar interpellationsinstitutet är så utformat, att framställd begäran om interpellation skall avgöras utan debatt. Ja, det är en sak, och det är det enda fall, då en sådan debatt är avklippt utan att därom finnes stadgat i grundlag, men det beror därpå, herr talman, att frågan om interpellations framställande är en fråga angående ett ärende, som ännu icke är anhängigt och som icke blir anhängigt hos riksdagen, förrän statsrådet svarar. Det är alltså en fråga, om man vill möjliggöra ett anhängiggörande eller icke. I denna fråga har man velat avklippa debatt, därför att det eljest skulle bli debatt två gånger, och det är mycket rimligt och naturligt. Det finnes ingenting som hindrar, att man gör det. I en anhängig fråga kan det däremot icke ske utan grundlagsändring.</textBlock>
    <textBlock id="i-e09304e9342a76d1">Nu har det åberopats, att i grundlagen står att när »överläggning» uppstår var och en har rätt att yttra sig. Men naturligtvis har vår grundlag i detta fall lika litet som i andra ansett det nödigt att ingå på en definition av vad som menas med »överläggning». Gå vi till praxis och sedvanerätt finna vi endast ett svar: »överläggning» är för handen, så snart någon ledamot har tillfälle att yttra sig, och principen 1 vår rätt är, att om en ledamot i kammaren har rätt att yttra sig, är det debatt. Härav följer att överläggning i kammaren äger rum, så snart den som har frågat får yttra sig efter statsrådet. Under sådana förhållanden kan jag icke se, att det är rimligt och möjligt att avklippa debatten.</textBlock>
    <textBlock id="i-2867e1e8c58080d6">Jag har velat framhålla denna min uppfattning, då jag tror att det i andra kammaren — det brukar visserligen aldrig beröras 1 första kammaren vad i medkammaren yttrats — och i varje fall även från andra håll har sagts, att jag för min del gått in för ett sådant avklippande av debatten genom att icke säga något i konstitutionsutskottets betänkande. Därmed förhåller sig så, att i den kommitté som konstitutionsutskottet tillsatt hade skilda meningar gjort sig gällande, och promemorian blev en kompromiss mellan dessa. Det vill säga vi sade ingenting, de båda olika meningarna fingo stå mot varandra, och vi tyckte inte det vara nödvändigt att säga vem som hade den ena eller den andra. Jag vill emellertid icke stå för någon annan än min egen mening, och därför har jag velat framföra den, i förhoppning att det blivande utskottet ville så begå den remiss, som till utskottet kommer, att man icke behöver strida om innehållet i ordningsstadgan beträffande den nya frågedagen, utan kan få den</textBlock>
  </contentBlock>
  <contentBlock page="3" id="i-7c059a884552d80b">
    <textBlock id="i-a3e2f6f6b926cf29">Ang. remiss av motionen II: 429.</textBlock>
  </contentBlock>
  <contentBlock page="3" id="i-802a7ef4fd66eb14">
    <textBlock id="i-7186226060215daa">4 Nr 25. Fredagen den 1 april 1938.</textBlock>
  </contentBlock>
  <contentBlock page="3" id="i-a47e8c9f10b81e00">
    <textBlock id="i-6031fc5e0af9a30f">Motion om tillsättande av ett enskilt utskott. (Forts.) på den säkra sidan om grundlagens bestämmelser. Konstitutionsutskottet har Ju klart sagt ifrån, att ordningsstadgan icke annat än i sådana fall, då det icke fordras någon grundlagsändring, kan reglera dessa förhållanden. Är det då tvivelaktigt — enligt min mening är det icke alls tvivelaktigt här — om någon viss bestämmelse är grundlagsenlig eller icke, bör man undvika att taga in den.</textBlock>
    <textBlock id="i-b3c003d30fc5be37">Frågan återkommer möjligen, men jag har ansett mig skyldig att redan i förväg, herr talman, rikta det blivande utskottets uppmärksamhet på detta spörsmål.</textBlock>
  </contentBlock>
  <contentBlock page="3" id="i-a7a9827b416162b5">
    <textBlock id="i-b0e672cc72e26d82">Herr Andrén: I frågans nuvarande läge har jag givetvis ingen anledning att ingå på de statsrättsliga problem eller politiska lämplighetsfrågor, som berördes av herr Reuterskiöld. Jag vill endast säga, att den uppfattning som herr Reuterskiöld polemiserade emot har hävdats av professor Robert Malmgren 1 hans kommentar till riksdagsordningen, $ 52. Vi få ju anledning att närmare diskutera dessa frågor, när utlåtande föreligger från det enskilda utskott, som jag hoppas skall bli tillsatt.</textBlock>
    <textBlock id="i-f92ade9909c0e3e7">Jag ber därför att för tillfället endast få instämma i herr Reuterskiölds yrkande om bifall till motionen om tillsättande av ett enskilt utskott.</textBlock>
  </contentBlock>
  <contentBlock page="3" id="i-f467584e814a266a">
    <textBlock id="i-67ce5c43bfd92a55">Efter härmed slutad överläggning bifölls ifrågavarande motion.</textBlock>
  </contentBlock>
  <contentBlock page="3" id="i-2fc69d9af8afd060">
    <textBlock id="i-14f107313ccb62e9">Till utskottet skulle överlämnas, förutom motionen, jämväl de med anledning av densamma inom kammaren nu avgivna yttrandena.</textBlock>
  </contentBlock>
  <contentBlock page="3" id="i-394889021f6da707">
    <textBlock id="i-0dba5b176fbc1be1">Föredrogs och hänvisades till kammarens enskilda utskott den av herr Johansson, Johan Bernhard, och herr Sjödahl väckta motionen, nr 300, om införande i första kammarens ordningsstadga av föreskrifter om interpellationsinstitutets kompletterande med ett frågeinstitut.</textBlock>
  </contentBlock>
  <contentBlock page="3" id="i-7978e7c16d180df3">
    <textBlock id="i-9fb8ec778addaa25">Föredrogos, men bordlades ånyo på flera ledamöters begäran statsutskottets utlåtanden nr 85 och 86.</textBlock>
  </contentBlock>
  <contentBlock page="3" id="i-7a65f83aa8ee5f87">
    <textBlock id="i-a5dfa8e698a82c57">Föredrogs statsutskottets memorial nr 87, i anledning av remiss från andra kammaren av en motion.</textBlock>
  </contentBlock>
  <contentBlock page="3" id="i-d2598c10ac36e694">
    <textBlock id="i-7ee0099422ea329a">Detta memorial lydde:</textBlock>
    <textBlock id="i-8c5b1efbd1de6c21">» Till statsutskottet har från andra kammaren remitterats en av herr ÅA. Nilsson i Steneberg m. fl. väckt motion (nr 429) i anledning av Kungl. Maj:ts proposition med förslag till förordning angående handel med vissa mineraloljor, m. m.</textBlock>
    <textBlock id="i-3c483323a8f50866">Då den i förevarande motion väckta frågan icke lämpligen torde böra behandlas av statsutskottet, får utskottet med stöd av $ 7 av de för riksdagen gällande reglementariska föreskrifterna hemställa, att ovannämnda motion må till andra kammaren återlämnas.»</textBlock>
  </contentBlock>
  <contentBlock page="3" id="i-e06b27b34ad93e91">
    <textBlock id="i-5e3a7aa509c6b2e5">Herr andre vice talmannen: Herr talman! Jag ber att få yrka att kammaren måtte bifalla utskottets hemställan med förklarande att ifrågavarande motion är av beskaffenhet att böra behandlas av lagutskott.</textBlock>
  </contentBlock>
  <contentBlock page="3" id="i-e697d90b64decb19">
    <textBlock id="i-b14dcdcfb439df27">Vad herr andre vice talmannen sålunda hemställt bifölls.</textBlock>
  </contentBlock>
  <contentBlock page="4" id="i-b4e6765c0f0fe9d0">
    <textBlock id="i-c918a48e797bdb8e">Fredagen den 1 april 1938. Nr 25. 5</textBlock>
  </contentBlock>
  <contentBlock page="4" id="i-9b0cf623704ee98c">
    <textBlock id="i-28239a68ff2402bf">Föredrogos, men bordlades ånyo på flera ledamöters begäran statsutskottets utlåtanden nr 88 och 89, bankoutskottets utlåtanden nr 24—28 samt andra lagutskottets utlåtanden nr 29—35.</textBlock>
  </contentBlock>
  <contentBlock page="4" id="i-df8573edaf48f4ea">
    <textBlock id="i-9c26a76c28591770">Herr Holmström erhöll på begäran ordet och yttrade: Jag anhåller att kammaren måtte besluta, att motionstiden med anledning av Kungl. Maj:ts proposition nr 263 utsträckes till det plenum, som infaller näst efter tjugu dagar från propositionens avlämnande.</textBlock>
  </contentBlock>
  <contentBlock page="4" id="i-10d50a504d3fe5c3">
    <textBlock id="i-4c114cae51dc2b68">Härtill lämnade kammaren sitt bifall.</textBlock>
  </contentBlock>
  <contentBlock page="4" id="i-1013530bfdeb1fe2">
    <textBlock id="i-1ff5a303eeaf3261">På framställning av herr talmannen beslöts att val av ledamöter och suppleanter i kammarens enskilda utskott skulle företagas vid sammanträde onsdagen den 6 innevarande månad.</textBlock>
  </contentBlock>
  <contentBlock page="4" id="i-adad95fcab713f68">
    <textBlock id="i-512a87db73cbbdc8">Anmäldes och bordlades första kammarens andra tillfälliga utskotts utlåtande nr 6, i anledning av väckt motion angående utredning om skärgårdarnas trafikproblem.</textBlock>
  </contentBlock>
  <contentBlock page="4" id="i-18ff02a3138539e3">
    <textBlock id="i-66f2aa1483c937b4">Justerades protokollsutdrag för denna dag, varefter kammarens sammanträde avslutades kl. 4.20 e. m.</textBlock>
  </contentBlock>
  <contentBlock page="4" id="i-3ac246ed6e36a545">
    <textBlock id="i-7e4fa5d738d35396">In fidem G. H. Berggren.</textBlock>
  </contentBlock>
  <contentBlock page="5" id="i-9cf63e2a18303a1e">
    <textBlock id="i-0fedba422b90910c">6 Nr 25. Lördagen den 2 april 1938.</textBlock>
  </contentBlock>
  <contentBlock page="5" id="i-a442eb5d6ce6c7d1">
    <textBlock id="i-a270581725fd0e2d">Lördagen den 2 april.</textBlock>
  </contentBlock>
  <contentBlock page="5" id="i-a570a1b0496b96ea">
    <textBlock id="i-8e3c3ec4a21231d2">Kammaren sammanträdde kl. 11 f. m.</textBlock>
  </contentBlock>
  <contentBlock page="5" id="i-3728506a542c83ca">
    <textBlock id="i-9414a5bc1ce3b1b1">Anmäldes och godkändes första lagutskottets förslag till riksdagens skrivelse, nr 165, till Konungen i anledning av dels Kungl. Maj:ts proposition nr 40 med förslag till gruvlag m. m., dels ock i ämnet väckta motioner.</textBlock>
  </contentBlock>
  <contentBlock page="5" id="i-2347f7332bcfcc6e">
    <textBlock id="i-145479b4dd8f17fa">Föredrogs, men bordlades ånyo på flera ledamöters begäran första kammarens andra tillfälliga utskotts utlåtande nr 6.</textBlock>
  </contentBlock>
  <contentBlock page="5" id="i-a4070bf966ecddbc">
    <textBlock id="i-654386309a505388"> </textBlock>
  </contentBlock>
  <contentBlock page="5" id="i-fcdcbb06efc7d9c8">
    <textBlock id="i-d062c60b376da130">Ang. över- Föredrogs ånyo statsutskottets utlåtande nr 85, i anledning av Kungl. flyttande av Maj:ts proposition angående överflyttande av medel från jämtländska renbe-</textBlock>
  </contentBlock>
  <contentBlock page="5" id="i-062fa33da4efb429">
    <textBlock id="i-821406992b49bded">issa medel togf;3 : "mu Norre tesfjällens skogsfond till Norrbottens lappfond.</textBlock>
  </contentBlock>
  <contentBlock page="5" id="i-0f1128d46b64c7e9">
    <textBlock id="i-140c2bc079e5bbed">bottens lapp- Med tillstyrkande av Kungl. Maj:ts i proposition nr 55 framlagda förslag ford. hade utskottet i förevarande utlåtande hemställt, att riksdagen måtte medgiva, att ur jämtländska renbetesfjällens skogsfond ett belopp av 200,000 kronor finge, räknat från den 1 januari 1938, uttagas och överföras till Norrbottens</textBlock>
    <textBlock id="i-fec5959a6361e432">lappfond.</textBlock>
  </contentBlock>
  <contentBlock page="5" id="i-d41fd828ddb6c72b">
    <textBlock id="i-be70e1ab6434cbf3">Herr Andersson, Nils: Herr talman! Utskottets utlåtande är ju praktiskt taget enhälligt. Det finnes bara en reservant, herr Strindlund i andra kammaren, och reservationen är blank. Det är heller inte min avsikt att här ställa något annat yrkande än utskottets, men det är anledning att knyta ett par reflexioner till ärendet.</textBlock>
    <textBlock id="i-4423489107f22d4f">Som framgår av utlåtandet, ha de medel från Jämtland, varmed jämtländska renbetesfjällens skogsfond och jämtländska lappväsendets fond bildats, uppstått genom skogsavkastning, och syftet med de fonder, som på så sätt bildades, var utvidgning av Jämtlandslapparnas renbetesområden. Det har blivit ganska mycket pengar, och det har varit frestande att använda dem till liknande ändamål även utanför Jämtland. Sålunda bildades 1914 WVästerbottens och Norrbottens lappfonder genom ett anslag ur den jämtländska fonden på en halv miljon kronor, och 1918 förelåg det behov att till Norroch Västerbottens lappfonder överföra ytterligare 650,000 kronor. Det är alltså 1,150,000 kronor, som gått från de jämtländska fonderna till Norroch Västerbottens lappfonder.</textBlock>
    <textBlock id="i-4f10f16f99324e3f">Nu har krav på nytt rests om att lätta våra fonder. Det är visserligen bara fråga om 200,000 kronor, och då fonderna tillsammans ha en behållning på 2,300,000 kronor, skola vi naturligtvis inte vara småaktiga i Jämtland och opponera så hårt mot detta krav. Vi ha visserligen haft funderingar på att ändå lägga fram en motion och framhålla våra betänkligheter, men vi ha icke fullföljt denna tanke just därför att det inte gäller större belopp och emedan man kan hoppas, att det inte skall bli någon vana att plocka pengarna från den ena fonden till den andra, utan att lappväsendets förhållanden framdeles komma att ordnas i ett sammanhang, såsom ju är meningen, fastän saken ännu inte</textBlock>
  </contentBlock>
  <contentBlock page="6" id="i-47b7eb88eaf9ed82">
    <textBlock id="i-97332afa98f2e759">Lördagen den 2 april 1938. Nr 25. 7</textBlock>
  </contentBlock>
  <contentBlock page="6" id="i-ce994a288e0910fe">
    <textBlock id="i-8cafddba148e610c">Ang. överflyttande av vissa medel till Norrbottens lappfond. (Forts.) är fullföljd. Vi skulle emellertid gärna önskat, att andra vägar hade tillgripits för att tillgodose Norrbottens lappfond, som är nödlidande, men då så inte har skett, vilja vi inte på något sätt missunna norrbottningarna detta anslag, och vi göra därför intet yrkande. Men vi äro angelägna att betona — vi, som representera Jämtland, ha rådgjort därom — att det är önskvärt, att förhållandena ordnas upp, så att man inte framdeles skall behöva förfara på detta sätt.</textBlock>
    <textBlock id="i-b755b17bab6612a1">Jag vill också erinra om, att länsstyrelsen i vårt län i sitt yttrande i denna fråga framhållit, att de jämtländska fonderna icke på långt när äro tillräckliga för att tillgodose trängande behov för det jämtländska lappväsendet och därför icke kunna avstå något till de två övriga län, där renskötsel förekommer. Man får alltså inte inbilla sig, att det flödar av pengar, för vilka det inte skulle finnas någon användning inom det jämtländska lappväsendet, och att man därför saklöst kan åderlåta dessa fonder till förmån för de andra lappfonderna. Det finnes behov av dessa medel även hos oss.</textBlock>
    <textBlock id="i-04dd2ef2c2f9f369">Jag har velat framhålla detta, herr talman, men jag har intet yrkande.</textBlock>
  </contentBlock>
  <contentBlock page="6" id="i-db94dc92453c35c9">
    <textBlock id="i-a4c27df18467691e">Sedan överläggningen ansetts härmed slutad, bifölls vad utskottet i det nu föredragna utlåtandet hemställt.</textBlock>
  </contentBlock>
  <contentBlock page="6" id="i-1a810d72bf011ed7">
    <textBlock id="i-9ed7b5d1569ea084">Föredrogos ånyo statsutskottets utlåtanden:</textBlock>
    <textBlock id="i-d4682beae377e284">nr 86, i anledning av Kungl. Maj:ts proposition angående statsverkets övertagande av vissa städers förpliktelser beträffande befattningshavare, vilkas tjänster vid upphörande av rådhusrätterna i samma städer komma att indragas;</textBlock>
    <textBlock id="i-72f24b43c886c012">nr 88, i anledning av Kungl. Maj:ts proposition med förslag till avtal med Luossavaara— Kiirunavaara Aktiebolag och Trafikaktiebolaget Grängesberg— Oxelösund jämte motioner; samt</textBlock>
    <textBlock id="i-3b856061c7190396">nr 89, i anledning av Kungl. Maj:ts proposition angående vissa stödåtgärder inom malmkommunerna jämte två motioner.</textBlock>
  </contentBlock>
  <contentBlock page="6" id="i-2a835052edcd0011">
    <textBlock id="i-8366e3d78063655c">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="6" id="i-a34060eaa5dbb6b2">
    <textBlock id="i-baa9d15eea7e5e5b">Föredrogos ånyo bankoutskottets utlåtanden:</textBlock>
  </contentBlock>
  <contentBlock page="6" id="i-4085aacd6b258310">
    <textBlock id="i-7bed621a7b6622f2">nr 24, i anledning av väckta motioner rörande understöd från Vadstena krigsmanshuskassa åt visst f. d. indelt manskap m. m.;</textBlock>
    <textBlock id="i-687325b92342cbef">nr 25, i anledning av Kungl. Maj:ts proposition angående tillämpning i vissa fall av allmänna familjepensionsreglementet å befattningshavare, som avgått med förtidspension före reglementets ikraftträdande;</textBlock>
    <textBlock id="i-ff11b08af78075d2">nr 26, i anledning av Kungl. Maj:ts proposition angående beräkningen av pensionsavdrag enligt militära tjänstepensionsreglementet för vissa icke-ordinarie befattningshavare vid försvarsväsendet;</textBlock>
    <textBlock id="i-e666af82328be457">nr 27, i anledning av Kungl. Maj:ts proposition angående ändrade pensionsförmåner för vissa f. d. underofficerskorpraler vid flottan m. m.; samt</textBlock>
    <textBlock id="i-facca5541152eb16">nr 28, i anledning av väckta motioner angående hos hushållningssällskapen anställda vandringsrättares avgångsoch pensionsålder.</textBlock>
  </contentBlock>
  <contentBlock page="6" id="i-e9a768303ae79ffe">
    <textBlock id="i-ce9927117632ad50">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="6" id="i-acd44ca0ec4c5209">
    <textBlock id="i-6e7246ed93b67e5b">Föredrogos ånyo andra lagutskottets utlåtanden: nr 29, i anledning av väckta motioner om beredande av representation åt de privatanställda i arbetsdomstolen m. m.;</textBlock>
  </contentBlock>
  <contentBlock page="7" id="i-73aad0556a9f9059">
    <textBlock id="i-7792cbf03847306b">Om utsträckt</textBlock>
    <textBlock id="i-3fcb6d5d214e9780">tillämpning</textBlock>
    <textBlock id="i-35c24e4d8dbb46e6">av den 8. k. uppsiktslagen.</textBlock>
  </contentBlock>
  <contentBlock page="7" id="i-88e5bed406146276">
    <textBlock id="i-240c57fd94f9f206">8 Nr 25. Lördagen den 2 april 1938.</textBlock>
  </contentBlock>
  <contentBlock page="7" id="i-0309d25e40e8aceb">
    <textBlock id="i-9b1bf7dd6dba5181">nr 30, i anledning av väckta motioner rörande avgiftsplikten enligt lagen den 28 juni 1935 om folkpensionering; och</textBlock>
    <textBlock id="i-b24117df558c7ea4">nr 31, i anledning av väckt motion angående privilegierad inkomst enligt lagen den 28 juni 1935 om folkpensionering.</textBlock>
  </contentBlock>
  <contentBlock page="7" id="i-eea18254b7eaed80">
    <textBlock id="i-0bd94b55017c65cb">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="7" id="i-2a0c1e530b841509">
    <textBlock id="i-cc9d0aaefc13ca00">Föredrogs ånyo andra lagutskottets utlåtande nr 32, i anledning av väckta motioner om utsträckt tillämpning av lagen den 27 juni 1927 angående uppsikt å vissa jordbruk.</textBlock>
  </contentBlock>
  <contentBlock page="7" id="i-845a3049c15c1bb2">
    <textBlock id="i-347ab953c968b885">Andra lagutskottet hade till behandling i ett sammanhang förehaft två inom riksdagen väckta, till lagutskott hänvisade motioner, nämligen motionen nr 111 i första kammaren av herrar Per Andersson och Sten samt motionen nr 77 i andra kammaren av herr Persson i Norrby.</textBlock>
  </contentBlock>
  <contentBlock page="7" id="i-2d2056407d2c6f2d">
    <textBlock id="i-e199648dcff599e3">I motionen I: 111 hade hemställts, att riksdagen måtte i skrivelse till Kungl. Maj:t anhålla om utredning och framläggande av förslag till sådan ändring av lagen angående uppsikt å vissa jordbruk, att lagen i fråga jämväl komme att gälla för stiftelser.</textBlock>
  </contentBlock>
  <contentBlock page="7" id="i-11b69b9d89dea658">
    <textBlock id="i-a6df2569fc259a1e">Motionen II:77 utmynnade i en hemställan, att lagen angående uppsikt å vissa jordbruk måtte utsträckas till att även omfatta jordbruk av i lagen avsett slag med under 4 hektar inrösningsjord.</textBlock>
  </contentBlock>
  <contentBlock page="7" id="i-174d47e2aa61de19">
    <textBlock id="i-a6cda6224ad97533">Utskottet hade i det nu föreliggande utlåtandet av angivna orsaker hemställt,</textBlock>
    <textBlock id="i-b5f22a66a4bc9099">1) att motionen II: 77 icke måtte föranleda till någon riksdagens åtgärd;</textBlock>
    <textBlock id="i-145a9e3160ad9c8d">2) att motionen I: 111 icke måtte föranleda till någon riksdagens åtgärd.</textBlock>
  </contentBlock>
  <contentBlock page="7" id="i-ef8b92ec488c69cb">
    <textBlock id="i-a8d0e14f1497a752">På framställning av herr talmannen beslöts att utlåtandet skulle företagas till avgörande punktvis.</textBlock>
  </contentBlock>
  <contentBlock page="7" id="i-8633760fc7bafa5a">
    <textBlock id="i-f8ec9a631caa82f5">Punkten 1.</textBlock>
  </contentBlock>
  <contentBlock page="7" id="i-7006f67c14b07719">
    <textBlock id="i-51e4dbceddbde6c8">Herr Lindhagen: Herr talman! På grund av att jag var förhindrad att närvara vid lagutskottets behandling av detta ärende saknas här en reservation av mig i detta utlåtandes två punkter.</textBlock>
    <textBlock id="i-a3656f69563048aa">Här föreligger nu ett ganska tidsenligt utlåtande. Man förklarar, att frågan ligger under behandling av en kommitté, och därför skall man avvakta dess betänkande. Jag förstår mycket väl, att jag gör en hopplös erinran mot tidsandan, att riksdagen så förlägger hela inflytandet till den administrativa makten och dess utredningar. Riksdagen är ju en med regeringen jämbördig institution, och i all synnerhet när regeringen företar utredningar, är det väl så mycket större skäl, att riksdagen uttalar en egen mening om vissa punkter i dessa utredningar, varigenom dessa ju ha mycket större utsikt att vinna avseende. Det hör till svenska folkets petitionsrätt, och i all synnerhet när någonting är under utredning av kommitterade, är det viktigt, att riksdagen kommer med sitt mäktiga förord för det ena eller det andra.</textBlock>
    <textBlock id="i-58a88e5c56081725">Jag anser således, att demokratien så småningom undergräver sitt eget inflytande genom sådana räddhågade hänvisningar som: »Låt oss för all del slippa ha någon egen mening, utan låt saken först bestämmas av administrationen där uppe!» Jag träffade för en stund sedan en ny riksdagsman, som sade: »Ja, jag har kommit hit i tanke att få delta i frågornas avgörande, men finner att allting är avgjort på förhand.» Här föreligger också en begäran</textBlock>
  </contentBlock>
  <contentBlock page="8" id="i-62c43ea3cae4ad85">
    <textBlock id="i-6adf76539ca26f60">Lördagen den 2 april 1938. Nr 25. 9</textBlock>
  </contentBlock>
  <contentBlock page="8" id="i-797edd833d307228">
    <textBlock id="i-11c9b8400e3bb507">| Om utsträckt tillämpning av den s. k. uppsiktslagen. (Forts.) från riksdagen, att även i detta ärende allting skall avgöras på förhand, så att vi sedan ingenting ha att säga.</textBlock>
    <textBlock id="i-5af861677c68a5f8">Till detta utlåtande finns det i alla fall en förmildrande motivering även ur min synpunkt, ty det framgår, att utskottet har förvissat sig om, att de i motionerna berörda frågorna verkligen äro under behandling av 1936 års arrendeutredning, och redan det är ett framsteg, ty ofta bryr man sig inte ens om att förvissa sig om något sådant, emedan man tror, att vederbörande skola hitta på det ändå. Det får jag tacka utskottet för.</textBlock>
    <textBlock id="i-85ac18e20ed3fc14">Vidare har utskottet sagt, att dessa frågor ägnas den uppmärksamhet »de otvivelaktigt förtjäna». Detta är ju det viktigaste. Om jag får tolka detta såsom ett understrykande från utskottets sida, att de här sakerna förtjäna avseende enligt riksdagens mening, får jag väl nöja mig med vad som däri står, men med betonande av att jag lägger huvudvikten på att riksdagen nu anses ha sagt, att förslagen otvivelaktigt förtjäna avseende.</textBlock>
  </contentBlock>
  <contentBlock page="8" id="i-b4a2e37582b0c997">
    <textBlock id="i-bce1e093bbebeece">Efter det överläggningen förklarats härmed slutad, bifölls vad utskottet i den nu ifrågavarande punkten hemställt.</textBlock>
  </contentBlock>
  <contentBlock page="8" id="i-aeecf7269ef38e5c">
    <textBlock id="i-28784d37cdc67130">Punkten 2.</textBlock>
  </contentBlock>
  <contentBlock page="8" id="i-e377c8a54796e4aa">
    <textBlock id="i-ab90778d0ef9eec9">Herr Sten: Herr talman! Då mitt namn förekommer dels under den väckta motionen och dels under utskottets vad själva hemställan beträffar avstyrkande utlåtande, ber jag att få fästa kammarens uppmärksamhet på den i utlåtandet lämnade redogörelsen. I utskottets utlåtande hänvisas till att dessa frågor äro föremål för behandling i arrendeutredningen. Då det förhåller sig så att uppsiktslagens tillämpningsområde är beroende av arrendelagens tilllämpningsområde komma otvivelaktigt dessa frågor att få sin lösning vid nästa riksdag.</textBlock>
    <textBlock id="i-d6bad53c499d081d">Det är under dessa omständigheter, herr talman, som jag icke har funnit anledning att framställa något annat yrkande än utskottets, till vilket jag anhåller att få yrka bifall.</textBlock>
  </contentBlock>
  <contentBlock page="8" id="i-ced06f69fcbd8650">
    <textBlock id="i-b359bf99dc111b98">Efter härmed slutad överläggning bifölls vad utskottet i förevarande punkt hemställt.</textBlock>
  </contentBlock>
  <contentBlock page="8" id="i-5b29391e3607b2d9">
    <textBlock id="i-1f608e3f6e3aeef8">Föredrogos ånyo andra lagutskottets utlåtanden:</textBlock>
  </contentBlock>
  <contentBlock page="8" id="i-666a1d876c75a4c9">
    <textBlock id="i-f4b63f23f996eb96">nr 33, i anledning av väckt motion om ändring av 55 $ i lagen den 12 maj 1917 om expropriation; samt</textBlock>
    <textBlock id="i-cdcd0aef04367ecb">nr 34, i anledning av väckta motioner om reglering av arbetstiden för affärsoch kontorsanställda m. m.</textBlock>
  </contentBlock>
  <contentBlock page="8" id="i-850db4ff84e5a5e3">
    <textBlock id="i-1c3d5616b0cf6bfb">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="8" id="i-3ac8e1b635447ccc">
    <textBlock id="i-4a0d27316aca2418">Föredrogs ånyo andra lagutskottets utlåtande nr 35, i anledning av väckta motioner om rätt för konstsalonger att hålla öppet å sönoch helgdagar m. m.</textBlock>
  </contentBlock>
  <contentBlock page="8" id="i-d10c9d4c8faebb85">
    <textBlock id="i-e0354b1468a34c87">Andra lagutskottet hade till behandling i ett sammanhang förehaft två inom riksdagen väckta, till lagutskott hänvisade motioner, nämligen nr 174 i första kammaren av herr Ekman m. fl. och nr 207 i andra kammaren av herr Kilbom m. fl.</textBlock>
  </contentBlock>
  <contentBlock page="8" id="i-12b3fd545a6edb9c">
    <textBlock id="i-5e84da7af881bf79">I motionerna, vilka voro likalydande, hade hemställts, att riksdagen måtte besluta sådan ändring av gällande lag, att konstsalonger bleve oförhindrade hålla öppet såväl å sönoch helgdagar som även andra dagars kvällar.</textBlock>
  </contentBlock>
  <contentBlock page="8" id="i-2cc32add988ff182">
    <textBlock id="i-30ec744eb03ebb5a">Ang. konstsalongers öppethålland å sönoch helgdagar m. m.</textBlock>
  </contentBlock>
  <contentBlock page="9" id="i-7a9ad1c8ac0b2066">
    <textBlock id="i-b16ebcc63f2cea03">10 Nr 25. Lördagen den 2 april 1938.</textBlock>
  </contentBlock>
  <contentBlock page="9" id="i-5f94dbf5f47d1295">
    <textBlock id="i-160ea8305ae26e5d">Ang. konstsalongers öppethållande å sönoch helgdagar m. m. (Forts.) Utskottet hade i det nu föredragna utlåtandet på åberopade grunder hemställt, ;</textBlock>
  </contentBlock>
  <contentBlock page="9" id="i-f4a16b58b7b99ce5">
    <textBlock id="i-ab3005879b741bd4">1) att riksdagen måtte för sin del antaga följande förslag till</textBlock>
  </contentBlock>
  <contentBlock page="9" id="i-cb1765a697f55f4c">
    <textBlock id="i-add7045d8d59cc2d">Lag</textBlock>
  </contentBlock>
  <contentBlock page="9" id="i-6ceb312d2369d5f7">
    <textBlock id="i-209fb32231a7928d">angående tillägg till lagen den 30 maj 1919 (nr 270) om begränsning av tiden för idkande av handel och viss annan rörelse.</textBlock>
  </contentBlock>
  <contentBlock page="9" id="i-459639830809f218">
    <textBlock id="i-f2a631524008d81e">Härigenom förordnas, att i lagen den 30 maj 1919 om begränsning av tiden för idkande av handel och viss annan rörelse skall införas en ny paragraf, betecknad såsom 7 a $, av följande lydelse:</textBlock>
  </contentBlock>
  <contentBlock page="9" id="i-7459f9818a630395">
    <textBlock id="i-c3a85a89c6224959">7a 8.</textBlock>
  </contentBlock>
  <contentBlock page="9" id="i-5541cfa427df818c">
    <textBlock id="i-a99777025658477e">Länsstyrelse äger medgiva, att lokal, där utställningar av konstverk, avsedda för försäljning, anordnas, må för visning av konstverken hållas öppen för allmänheten å tid, då lokalen eljest enligt denna lag skall vara stängd.</textBlock>
    <textBlock id="i-f250fadb82802a94">Med konstverk förstås verk av bildande konst ävensom alster av konsthantverk och konstindustri.</textBlock>
    <textBlock id="i-94ce4f0123478e57">Tillstånd meddelas för viss tid eller tills vidare och må återkallas, när skäl därtill äro.</textBlock>
  </contentBlock>
  <contentBlock page="9" id="i-b697f1a09845ae9a">
    <textBlock id="i-60a312aaeffddba8">Denna lag träder i kraft dagen efter den, då lagen enligt därå meddelad uppgift från trycket utkommit i Svensk författningssamling.</textBlock>
  </contentBlock>
  <contentBlock page="9" id="i-e33e2dfd098f770c">
    <textBlock id="i-f21c37a908515bc5">2) att förevarande motioner, i den mån de icke blivit beaktade genom vad utskottet sålunda hemställt, icke måtte föranleda till någon riksdagens åtgärd.</textBlock>
  </contentBlock>
  <contentBlock page="9" id="i-f46c73e33b215947">
    <textBlock id="i-dd1a46a62310eaa0">Herr Schlyter: Herr talman! Jag finner det för min del vara icke alldeles utan betänkligheter, att riksdagen går till en lagstiftning sådan som den här föreslagna utan en något grundligare utredning av frågan. Förhistorien är ju den, att sedan butikstängningslagen varit i tillämpning i snart tjugu år, upptäcker en stadsfiskal möjligheten att med åberopande av butikstängningslagen väcka åtal för det att konstutställningar hållits öppna på söndagar, ehuru detta hittills opåtalt fått äga rum. Ja, det går så långt, att samme tjänsteman vänder sig till konstakademien och Liljevalchs konsthall och förelägger dem att hålla stängt på söndagen vid äventyr av åtal enligt lagrum som stadgar straff för öppethållande på söndag av handelsbod. Konstakademien, under chefskap av ett justitieråd, ställde sig icke föreläggandet till efterrättelse. Hur saken utvecklade sig för Liljevalchs konsthalls vidkommande, är känt genom tidningarna.</textBlock>
    <textBlock id="i-3fbdc8994cb82c1e">I det av åklagaren anhängiggjorda åtalet — omtalas det nu i utskottets utlåtande — har utslag meddelats av Svea hovrätt, och på grund av att majoriteten i hovrätten biföll åklagarens talan, har utskottet föreslagit en lagändring.</textBlock>
    <textBlock id="i-36a8984eb47f2213">Jag har ett allmänt intryck av att behandlingen av frågan har varit litet för hastig. Jag frågar mig, om man icke hade kunnat vänta och se, huruvida målet hade fått fullföljas till högsta domstolen. Hovrätten var ju icke enhällig. Hade före besvärstidens utgång klagan förts hos högsta domstolen, skulle man inom ganska kort tid ha kunnat påräkna ett besked, huruvida högsta domstolen medgivit talans fullföljande dit. Man hade då också fått litet längre tid på sig i riksdagen att överväga saken, och möjligen hade andra lagutskot-</textBlock>
  </contentBlock>
  <contentBlock page="10" id="i-da1a2ef611b447b7">
    <textBlock id="i-c2aadee520a038e9">Lördagen den 2 april 1938. Nr 25. 11</textBlock>
  </contentBlock>
  <contentBlock page="10" id="i-308246a5572d1113">
    <textBlock id="i-b37eaede26f3e25f">Ang. konstsalongers öppethållande å sönoch helgdagar m. m. (Forts.)</textBlock>
    <textBlock id="i-f3985ab82fc1c57b">tet då fått tillfälle till en grundligare utredning, till myndigheters hörane 0. S. V.</textBlock>
    <textBlock id="i-4170b7f48f82bfe3">Så som saken nu ligger till, herr talman, och då jag kan förstå och i alla avseenden sympatiserar med utskottet i dess aktion mot butikstängningslagens användande på det sätt, som här kommit i fråga, vill jag icke framställa något yrkande, utan förutsätter, att lagförslaget kommer att av riksdagen antagas.</textBlock>
  </contentBlock>
  <contentBlock page="10" id="i-485286add740bdf6">
    <textBlock id="i-07df3103b40dc6ab">Häri instämde herr Reuterskiöld.</textBlock>
  </contentBlock>
  <contentBlock page="10" id="i-20d759ab113a72bd">
    <textBlock id="i-f2b02bc706a7cbd1">Herr Ekman: Herr talman! Det förekommer ju inte så sällan, att andra lagutskottet, i all synnerhet här i kammaren, får höra förebråelser för det sätt, på vilket det handlägger olika spörsmål och för de yrkanden det finner lämpligt att framställa till kammarens avgörande. Jag ber att i anslutning till det utlåtande, som nu föreligger, få uttala min stora tillfredsställelse över det goda handlag, som utskottet visat, då det behandlat detta spörsmål, och hemställer om bifall till utskottets förslag.</textBlock>
  </contentBlock>
  <contentBlock page="10" id="i-8effeeb55495cdd5">
    <textBlock id="i-b88e220b0b5a51a4">Herr statsrådet Möller: Herr talman! Det skulle närmast ha ankommit på undertecknad, därest det hade ifrågasatts en proposition i ämnet, att förelägga Kungl. Maj:t förslag därtill. För min del har jag naturligtvis haft det spörsmålet till övervägande. -Att jag har kunnat under hand tillstyrka andra lagutskottet att förfara på sätt som har skett, beror närmast på att ett mycket omfattande förslag till förändringar av gällande lagstiftning angående butikstängning är under utarbetande och att det syntes vara förenat med avsevärda svårigheter att i socialdepartementet ur detta lagstiftningsförslag bryta ut den lilla detalj, där den senaste tidens lagtolkning kommit till ett ur allmän synpunkt, om jag får använda uttrycket, närmast anstötligt resultat. Jag hade visserligen inte alldeles bestämt mig för om jag borde föreslå Kungl. Maj:t att för innevarande års riksdag lägga fram en proposition, som inskränkte sig till en sådan dispenslagstiftning, som här ifrågasättes, eller icke, men jag måste hälsa med tillfredsställelse, att frågan blir ordnad så snabbt som nu sker tack vare andra lagutskottets förslag till dispenslagstiftning. Det är visserligen sant, att man, såsom herr Schlyter påpekade, kunde ha begärt målets prövning i högsta domstolen, men å andra sidan löpte man väl i så fall risken att få vänta ett ganska långt stycke fram på riksdagen, innan man kunde veta, huruvida det prejudikat, som hovrätten givit i fråga om tillämpningen av butikstängningslagen, skulle ha blivit undanröjt eller inte. Det fanns väl därför knappast anledning att avvakta ett utslag även av högsta domstolen. Det är inte heller uteslutet, att högsta domstolen hade förklarat, att den inte ville ta upp målet.</textBlock>
    <textBlock id="i-dedbb297f24f12c7">Jag tillstyrker för min del första kammaren att bifalla utskottets förslag.</textBlock>
  </contentBlock>
  <contentBlock page="10" id="i-be52015cd04f602c">
    <textBlock id="i-6370887587be1bd1">Herr Norman: Herr talman! Det är ganska naturligt, att kammarens ledamöter kunna hysa rätt stora betänkligheter mot att rösta för antagande av ett lagförslag, framlagt på grundval av enskilda motioner. Sådana betänkligheter ha också uttalats inom andra lagutskottet, men vi ha där funnit, att det finns två omständigheter, som göra, att man kan så att säga ge dispens åt betänkligheterna i detta fall.</textBlock>
    <textBlock id="i-90592f900ea45112">Den ena omständigheten är den, att genom den föreslagna lagbestämmelsen öppnas endast en dispensmöjlighet. Den andra omständigheten är den, att lagbestämmelsen helt naturligt blir av högst provisorisk karaktär, enär hela problemet om butikstängningslagens revision säkerligen kommer under riksdagens handläggning inom de närmaste åren. Utskottet har i sitt utlåtande erinrat</textBlock>
  </contentBlock>
  <contentBlock page="11" id="i-9bc11cc85ede2c9a">
    <textBlock id="i-3c1fbcc9c88b91cb">12 Nr 25. Lördagen den 2 april 1938.</textBlock>
  </contentBlock>
  <contentBlock page="11" id="i-dc48654c51395a42">
    <textBlock id="i-150d99a24eff3f9a">Ang. konstsalongers öppethållande å sönoch helgdagar m. m. (Forts.) därom, då utskottet säger: »Vid den fortsatta beredningen av frågan om en ny lagstiftning rörande butikstängning måste givetvis spörsmålet om konstsalongernas ställning bliva föremål för en allsidig omprövning.»</textBlock>
    <textBlock id="i-c5513e0922552609">På grund av de båda omständigheter, som jag här har anfört, har andra lagutskottet övervunnit de betänkligheter, som utskottet från början hyste beträffande lämpligheten av att föreslå riksdagen att nu antaga en lag i ämnet. Jag hoppas, att samma skäl också skola förmå denna kammare att icke låta betänkligheterna bli avgörande.</textBlock>
    <textBlock id="i-0409481946c7a7d7">Jag hemställer om bifall till utskottets förslag.</textBlock>
  </contentBlock>
  <contentBlock page="11" id="i-f95e6f72a0fccab3">
    <textBlock id="i-25dc706dbc7b4d52">Herr Schlyter: Redan i mitt förra anförande hade Jag tillfälle att uttrycka min fulla sympati för andra lagutskottets ställningstagande i den föreliggande frågan. Jag anser också, att det är alldeles nödvändigt att den åtalstendens, som har föranlett detta ingripande, stävjas.</textBlock>
    <textBlock id="i-58c11702aca53711">Att jag bragte saken på tal berodde, såsom framgick av mitt förra anförande, på att jag önskade, att man hade fått någon betänketid för att pröva, huruvida det verkligen erfordrades en så allvarlig åtgärd som en lagändring för att komma till rätta med spörsmålet. Jag nämnde nyss, att den ifrågavarande lagstiftningen varit i tillämpning i över tjugu år, utan att någon här i landet kommit på den idén, att paragrafen om handelsbods stängning på söndag skulle kunna tolkas på det sätt, som skett på den allra senaste tiden. För något år sedan antog riksdagen en lagstiftning, som gick ut på att i samtliga län över underåklagarna placerades landsfogdar med uppgift att vara överåklagare och utöva tillsyn över det sätt, varpå åtalsmyndigheten handhades. Då infördes befogenhet för landsfogde att ingripa i ett av underåklagare anhängiggjort mål, när han fann detta behövligt, exempelvis i fall han ansåg, att underåklagaren hade visat överdrivet nit och målet alltså icke borde fullföljas. Jag kan nämna för kammaren, att det inträffat i Skåne, att en landsfogde övertagit två av en stadsfiskal väckta åtal och sedan hos hovrätten återkallat de av stadsfiskalen anförda besvären, därför att han ansåg fog saknas för dem. På samma sätt, menar jag, finns det i Stockholm överordnad åklagare, som kan hålla ett vakande öga över åtalsrättens utövande. Jag hade hoppats, att man inte skulle behöva vänta så länge till, innan man sett, att justitiekanslern ställt allt till rätta i denna fråga. |</textBlock>
    <textBlock id="i-23928d66b32b3116">Såsom saken nu ligger till, vidhåller jag, herr talman, vad jag yttrade nyss, nämligen att jag går ut ifrån att lagförslaget bifalles av kammaren.</textBlock>
  </contentBlock>
  <contentBlock page="11" id="i-1b3f8c1cc88683de">
    <textBlock id="i-62f8168340716eb1">Sedan överläggningen ansetts härmed slutad, bifölls vad utskottet i det under behandling varande utlåtandet hemställt.</textBlock>
  </contentBlock>
  <contentBlock page="11" id="i-3ad3d873f225081b">
    <textBlock id="i-097a4fabf801845a"> </textBlock>
  </contentBlock>
  <contentBlock page="11" id="i-e5d4278f3d61d5d9">
    <textBlock id="i-2aa559c7367f532b">Herr statsrådet Westman avlämnade Kungl. Maj:ts proposition nr 266, angående prisreglerande åtgärder på jordbrukets område.</textBlock>
  </contentBlock>
  <contentBlock page="11" id="i-d5c5783dddfbcc7a">
    <textBlock id="i-86a8021a066da557">Den kungl. propositionen föredrogs och blev därvid på begäran bordlagd.</textBlock>
  </contentBlock>
  <contentBlock page="11" id="i-9341ee7ad736e593">
    <textBlock id="i-d31d657394fab68c">Avgåvos och bordlades nedannämnda motioner:</textBlock>
    <textBlock id="i-c819aca748c2fb4c">nr 301, av herr Bärg, Johan, m. fl., i anledning av Kungl. Maj:ts proposition angående anslag för budgetåret 1938/39 till länsnykterhetsnämnderna m. m.;</textBlock>
    <textBlock id="i-0bd5902f6f08e1ef">nr 302, av herr Lindhagen, i anledning av Kungl. Maj:ts proposition angående uppförande av säkerhetsanstalt för förvarade och internerade samt ny sinnessjukavdelning inom fångvården; ävensom</textBlock>
  </contentBlock>
  <contentBlock page="12" id="i-c14a0e659555f788">
    <textBlock id="i-ed58116870fbe5a3">Lördagen den 2 april 1938. Nr 25. 13</textBlock>
  </contentBlock>
  <contentBlock page="12" id="i-59c39194182ec5cf">
    <textBlock id="i-8413063f56bd04f7">nr 303, av herr Lindhagen, i anledning av Kungl. Maj:ts proposition med förslag till lag om ändring i vissa delar av strafflagen, m. m.</textBlock>
  </contentBlock>
  <contentBlock page="12" id="i-f578f26fa6564462">
    <textBlock id="i-34cd5399fa620cb3">Anmäldes och bordlades</textBlock>
  </contentBlock>
  <contentBlock page="12" id="i-2d830034b5c90feb">
    <textBlock id="i-d08635247bd7ded1">konstitutionsutskottets utlåtande nr 11, i anledning av väckta motioner angående ändrade bestämmelser om valkretsindelning vid landstingsmannaval;</textBlock>
  </contentBlock>
  <contentBlock page="12" id="i-fcc306b87fe5d863">
    <textBlock id="i-0dda315d0e721048">statsutskottets utlåtanden:</textBlock>
  </contentBlock>
  <contentBlock page="12" id="i-1ded08fa649672b8">
    <textBlock id="i-5babaa2e63e795b5">nr 90, i anledning av Kungl. Maj:ts proposition angående anslag för budgetåret 1938/39 till värmeoch ventilationsanläggningar i operabyggnaden mn. Mm.</textBlock>
    <textBlock id="i-39a0e7ff90580eb6">nr 91, i anledning av Kungl. Maj:ts proposition angående anslag till verksamheten. vid skyddshemmen m. m.;</textBlock>
    <textBlock id="i-58cc7e1ab73db654">nr 92, i anledning av Kungl. Maj:ts proposition angående anslag till Vattendomstolarna: Avlöningar m. m. jämte i ämnet väckta motioner;</textBlock>
    <textBlock id="i-de7477c7d8da6a91">nr 93, i anledning av Kungl. Maj:ts framställningar angående förvärv av aktier i vissa järnvägsaktiebolag jämte i ämnet väckta motioner; samt</textBlock>
    <textBlock id="i-9b88c18b12406e99">nr 94, i anledning av Kungl. Maj:ts proposition angående statsförvärv av Gävle—Ockelbo järnväg;</textBlock>
  </contentBlock>
  <contentBlock page="12" id="i-593f2f0ada567855">
    <textBlock id="i-a6a4658760ccc0f8">bevillningsutskottets betänkande nr 15, i anledning av Kungl. Maj:ts proposition med förslag till förordning angående ändrad lydelse av 1 8 1 mom. förordningen den 28 september 1928 (nr 376) om särskild skatt å vissa lotterivinster;</textBlock>
  </contentBlock>
  <contentBlock page="12" id="i-79e2f1d18f60ce04">
    <textBlock id="i-2805e3814bdfff8e">bankoutskottets memorial och utlåtanden:</textBlock>
    <textBlock id="i-47dd971242bcbbb0">nr 29, angående användande av riksbankens vinst för år 1937 m. m.;</textBlock>
    <textBlock id="i-ab928a0568617afb">nr 30, angående särskild ersättning åt en tjänsteman hos bevillningsutskottet;</textBlock>
    <textBlock id="i-a4b6efd4f9a005c1">nr 31, i anledning av framställningar angående pensioner och understöd åt vissa 1 statens tjänst anställda eller förut anställda personer m. m.; samt</textBlock>
    <textBlock id="i-dee3ab03cae7c53f">nr 32, i anledning av vissa framställningar rörande understöd åt efterlevande till vissa i statens tjänst anställda personer m. fl.; ävensom</textBlock>
    <textBlock id="i-5c878bbcbc459795">andra lagutskottets utlåtanden:</textBlock>
  </contentBlock>
  <contentBlock page="12" id="i-17d65a88729bd700">
    <textBlock id="i-00eea448c6b72254">nr 36, i anledning av Kungl. Maj:ts proposition med förslag till lag om ändrad lydelse av 8 17 mom. 6 och $ 27 mom. 1 B värnpliktslagen den 30 juni 1936 (nr 443); samt</textBlock>
  </contentBlock>
  <contentBlock page="12" id="i-5992af632bf0fee5">
    <textBlock id="i-13e597f8b6edeccd">nr 37, i anledning av väckt motion om viss ändring i vattenlagen.</textBlock>
  </contentBlock>
  <contentBlock page="12" id="i-be4667a628a13c15">
    <textBlock id="i-0bba1d6a5d769c20">Justerades protokollsutdrag för denna dag, varefter kammarens sammanträde avslutades kl. 11.43 f. m.</textBlock>
  </contentBlock>
  <contentBlock page="12" id="i-5c1f59d73da853d5">
    <textBlock id="i-c1646a0f724dc5ec">In fidem G. H. Berggren.</textBlock>
  </contentBlock>
</protocol>
