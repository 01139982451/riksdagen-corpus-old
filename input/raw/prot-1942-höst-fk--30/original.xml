<protocol id="prot-1942-höst-fk--30">
  <contentBlock page="0" id="i-dfc33e817b730e5f">
    <textBlock id="i-6ba9f9b4f332141d">RIKSDAGENS PROTOKOLL. 1942. Första kammaren. Nr 30.</textBlock>
  </contentBlock>
  <contentBlock page="0" id="i-42f188f164582b27">
    <textBlock id="i-59121090eab5a02d"> </textBlock>
  </contentBlock>
  <contentBlock page="0" id="i-f6e8d40055f65dff">
    <textBlock id="i-191ca16034e2929f"> </textBlock>
  </contentBlock>
  <contentBlock page="0" id="i-2d119d507220fa75">
    <textBlock id="i-433a68b929f2bf16">Onsdagen den 30 december.</textBlock>
  </contentBlock>
  <contentBlock page="0" id="i-51976ba1e561e06d">
    <textBlock id="i-690a66948895185a">Kammaren sammanträdde kl. 11 f. m.</textBlock>
  </contentBlock>
  <contentBlock page="0" id="i-fcf64e07ec670f40">
    <textBlock id="i-c91bccf3ea692adc">Herr talmannen yttrade: Även vid detta sammanträde har jag smärtsamt nog att börja med erinran om att en kammarkamrat slutat sina dagar. Den 23 sistlidne november avled lantbrukaren Rudolf Aronsson, Vallentuna. Under sex riksdagar representerade han här Stockholms och Uppsala län. Detta uppdrag i förening med andra viktiga allmänna åligganden, som voro honom anförtrodda, torde vara tillräckliga vittnesbörd om att vi genom hans bortgång gått miste om en arbetsam och gedigen personlighet, som här i kammaren efterlämnar minnet av en försynt och god kamrat.</textBlock>
    <textBlock id="i-3cde42249acc5f9a">Vi uttala tack för utförd gärning och lysa frid över minnet.</textBlock>
  </contentBlock>
  <contentBlock page="0" id="i-74b7bd68bb5f0619">
    <textBlock id="i-57805ad034a0660b">Detta anförande åhördes av kammarens ledamöter stående.</textBlock>
  </contentBlock>
  <contentBlock page="0" id="i-45a7691320bbb0c9">
    <textBlock id="i-f06e5fab32db9280">Härefter upplästes ett till kammaren inkommet dödsbevis av följande lydelse:</textBlock>
  </contentBlock>
  <contentBlock page="0" id="i-7ee363fdf757c832">
    <textBlock id="i-9dbf7118902b4451">Att ledamoten av riksåagens första kammare godsägaren Anders Rudolf Aronsson, född den 12 maj år 1885, avled den 23 november år 1942; närmast efterlevande: hustrun fru Ester Sofia Aronsson, f. Kindbom; betygar: Vallentuna församling i Stockholms län den 15 december år 1942.</textBlock>
  </contentBlock>
  <contentBlock page="0" id="i-9630013e8decff47">
    <textBlock id="i-52c8d3ddce9a2f52">Sven Vängby, kyrkoherde.</textBlock>
  </contentBlock>
  <contentBlock page="0" id="i-1a85a4d977417545">
    <textBlock id="i-23b98a572f35ac3c">På framställning av herr talmannen beslöt kammaren att till Konungen avlåta en skrivelse med anmälan om herr Aronssons frånfälle och den därigenom inom kammaren uppkomna ledigheten, varefter ett i sådant avseende uppsatt förslag upplästes och godkändes.</textBlock>
  </contentBlock>
  <contentBlock page="0" id="i-aff7cd00d5037b2d">
    <textBlock id="i-77127fe841844540">Vidare upplästes följande till kammaren inkomna skrift:</textBlock>
  </contentBlock>
  <contentBlock page="0" id="i-ac224edaeefc0376">
    <textBlock id="i-1645a925623d97dc">Till riksdagens första kammare.</textBlock>
  </contentBlock>
  <contentBlock page="0" id="i-63bea0fc247108b6">
    <textBlock id="i-4b40187bfbfe61e7">Med anledning av att jag förordnats till generaldirektör och chef för kungl. domänstyrelsen anhåller jag härmed att få avsäga mig uppdraget att vara ledamot av riksdagens första kammare.</textBlock>
    <textBlock id="i-d8a683f0428fc499">Stockholm den 18 deceraber 1942.</textBlock>
    <textBlock id="i-78a1d7a9de89f936">B. v. Stockenström.</textBlock>
  </contentBlock>
  <contentBlock page="0" id="i-0f6555c98d2c2c49">
    <textBlock id="i-13afadcaddec1b7c">På gjord proposition godkände kammaren det hinder, herr von Stockenström åberopat till stöd för sin avsägelse av riksdagsmannabefattningen.</textBlock>
  </contentBlock>
  <contentBlock page="0" id="i-11c1784c63361b21">
    <textBlock id="i-672fec7893a19b67">På sedermera av herr talmannen gjord framställning beslöt kammaren att till Konungen avlåta skrivelse med anmälan om den gjorda avsägelsen och den därigenom inom kammarei. uppkomna ledigheten, varefter ett i sådant avseende uppsatt förslag till underdånig skrivelse upplästes och godkändes.</textBlock>
  </contentBlock>
  <contentBlock page="0" id="i-ade8712ef70d5293">
    <textBlock id="i-d8970705703ed122">Första kammarens protokoll 1942. Nr 30. 1</textBlock>
  </contentBlock>
  <contentBlock page="1" id="i-4dbf846c7665e227">
    <textBlock id="i-cf5629a3043a8b2a">Do</textBlock>
  </contentBlock>
  <contentBlock page="1" id="i-ab0ac56889bf2df1">
    <textBlock id="i-18f8011744a12aaf">Nr 30. Onsdagen den 30 december 1942.</textBlock>
  </contentBlock>
  <contentBlock page="1" id="i-a9b5560a2841f036">
    <textBlock id="i-b0a9aaaec1c9b929">Anmäldes och godkändes riksdagens kanslis förslag till Sveriges riksdags beslut å innevarande lagtima riksmöte.</textBlock>
  </contentBlock>
  <contentBlock page="1" id="i-fde52b86c7523c19">
    <textBlock id="i-ba1b17511df11c4c">Justerades ett protokollsutdrag för denna dag.</textBlock>
  </contentBlock>
  <contentBlock page="1" id="i-71b62186ce8da867">
    <textBlock id="i-c47e86ad4144ffe6">Hans excellens herr ministern för utrikes ärendena Ginther avlämnade Kungl. Maj:ts skrivelse, nr 366, angående förordnande av statsrådsledamöter att uppläsa Kungl. Maj:ts beslut om avslutande av innevarande års lagtima riksdag.</textBlock>
  </contentBlock>
  <contentBlock page="1" id="i-3635b2c3b8220d15">
    <textBlock id="i-2a93bca0eef58d44">Av nämnda kungl. skrivelse, som nu föredrogs, inhämtades bland annat, att Kungl. Maj:t förordnat hans excellens herr ministern för utrikes ärendena Giänther att i första kammaren uppläsa Kungl. Maj:ts öppna brev 1 ämnet.</textBlock>
  </contentBlock>
  <contentBlock page="1" id="i-c11ea1c35484375b">
    <textBlock id="i-4f5937a6f6916ded">Med anledning härav lämnades ordet till hans excellens herr ministern för utrikes ärendena Gimnther, som i enlighet med det honom givna uppdraget uppläste Kungl. Maj:ts öppna brev nr 367, enligt vilket innevarande års lagtima riksdag skulle avslutas denna dag.</textBlock>
  </contentBlock>
  <contentBlock page="1" id="i-31f5b394850a1755">
    <textBlock id="i-4f1be61b70e6b3af">Herr Nilsson, Johan, i Kristianstad yttrade: Mina herrar! Detta års riksdag har nu fått sin avslutning. De nuvarande förhållandena och den nyordning, som tillämpas, föra med sig långa riksdagar, men även sett ur den verklighetsbetonade arbetsbördans synpunkt ha högst betydelsefulla frågor varit före och krävt ingående behandling och avgöranden. De stora förslagen om rättegångsreformen, försvarsfrågan och vägväsendet, voro av den omfattning, att särskilda utskott tillsattes för vart och ett av dessa ärenden. Därutöver veta vi ju, att särskilt folkförsörjningen i hela dess stora omfattning är i nuvarande läge en ömtålig fråga som tager mycken omtanke i anspråk. Första kammaren har ägnat alla dessa spörsmål omsorgsfull prövning.</textBlock>
    <textBlock id="i-a80571a455502e5d">Angående kammarens personliga sammansättning veta vi, att inte alla återkomma till nästa riksdag. Till dessa vill jag å kamraternas vägnar framföra ett varmt taek för deras här nedlagda arbete och för ett angenämt och gott samförstånd, och jag vill slutligen till kammarens ärade ledamöter framföra talmannens vördsamma och hjärtliga tack för all förtroendefull välvilja.</textBlock>
    <textBlock id="i-953da884ede8134d">Jag vill även tillönska eder alla en god fortsättning på helgen och ett gott nytt år.</textBlock>
  </contentBlock>
  <contentBlock page="1" id="i-b2cc5b710c111fd2">
    <textBlock id="i-8f32506e5d34b5b1">Detta tal besvarades av herr Bärg, Johan, i följande ordalag: Herr talman! I dag för jämt ett år sedan hade jag äran att till Eder, herr talman, framföra kammarledamöternas tack för då väl förrättat värv. Det år, som sedan dess flytt, har givetvis medfört sina vanskligheter. Den oskattbara lyckan att undgå krigets direkta onda har dock beskärts vårt land. Vi ha förevisso skäl att känna oss gripna av djup tacksamhet härför. De offer tidsförhållandena likväl krävt. av oss, äro emellertid betungande nog. Jag tänker härvid närmast på de beslut Ni, herr talman, för kammarens vidkommande klubbfäst denna riksdag rörande försvarsväsendets organisation och utbyggnad och de konsekvenser detta beslut innebär. En styrka ligger dock däri, att stor enighet rått i dessa viktiga frågor. Återstår nu att önska och hoppas att denna enighet står sig, även när det gäller att fördela och bära de ekonomiska bördor, som äro en oundgänglig följd av beslutens fattande. Tiden kommer ju att visa, hur därmed går. Kunna vi trygga vår frihet och självständighet utan att indragas i kriget, ha vi ingen rätt att klaga.</textBlock>
  </contentBlock>
  <contentBlock page="2" id="i-1f72985d8c5f68e1">
    <textBlock id="i-332b585275057fa6">Onsdagen den 30 december 1942. Nr 30. 3</textBlock>
  </contentBlock>
  <contentBlock page="2" id="i-31dbb5a751e740c4">
    <textBlock id="i-29892cf3fcf86b00">Den förnämliga post Ni, herr talman, bekläder i vårt arbete, är både krävande och grannlaga till sin innebörd. Nu liksom tillförne har Ni visat Eder väl skickad till detta värv, och Ni åtnjuter förvisso hela kammarens aktning och tacksamhet för det sätt, på vilket talmanskapet utövats. Vi känna det som ett lugn och en förmån, herr talman, att i en påfrestande tid få arbeta under Eder</textBlock>
  </contentBlock>
  <contentBlock page="2" id="i-37f566e646dabda4">
    <textBlock id="i-d5f14d45b47ba2fc">ledning. Vi rikta likaledes vårt tack till de bägge vice talmännen och önska eder samt-</textBlock>
  </contentBlock>
  <contentBlock page="2" id="i-0c60cd71f04bfa68">
    <textBlock id="i-d3f72ff99ae22281">liga ett gott nytt år.</textBlock>
  </contentBlock>
  <contentBlock page="2" id="i-e8ae808eb4d4faa6">
    <textBlock id="i-5e033bbb138ed502">Kammarens ledamöter åtskildes härefter kl. 11.10 f. m.</textBlock>
  </contentBlock>
  <contentBlock page="2" id="i-57e10a123f6a207b">
    <textBlock id="i-32aefe4f82e1c232">In fidem G. H. Berggren.</textBlock>
  </contentBlock>
</protocol>
