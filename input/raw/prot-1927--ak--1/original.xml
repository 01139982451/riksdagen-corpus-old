<protocol id="prot-1927--ak--1">
  <contentBlock page="0" id="i-d450dfc7ea77bb6c">
    <textBlock id="i-d03818fd537c5db8">BIKSDAGENS PROTOKOLL. 1927. Andra kammaren. Nr I.</textBlock>
  </contentBlock>
  <contentBlock page="0" id="i-eac094336737d77a">
    <textBlock id="i-f782e7a43b930d50"> </textBlock>
  </contentBlock>
  <contentBlock page="0" id="i-ca18f5296e7e6896">
    <textBlock id="i-c7356a18c97b9d9e"> </textBlock>
  </contentBlock>
  <contentBlock page="0" id="i-d2d3ab2da1aeee34">
    <textBlock id="i-fe6823d3190d237b">I enlighet med $ 49 regeringsformen och $ 2 riksdagsordningen sammanträdde andra kammaren till lagtima möte här i huvudstaden i den uti riksdagens hus för kammaren anordnade samlingslokalen</textBlock>
  </contentBlock>
  <contentBlock page="0" id="i-6a7e453355a5a897">
    <textBlock id="i-83e55a58634d3b50">Måndagen den 10 januari. Kl. 11 f. m.</textBlock>
  </contentBlock>
  <contentBlock page="0" id="i-79a2a927470830e0">
    <textBlock id="i-2a38925ff0af1d25">$ 1.</textBlock>
  </contentBlock>
  <contentBlock page="0" id="i-7d4188c6e35935c3">
    <textBlock id="i-c94d810bbccbbb59">Sammanträdet öppnades av representanten för Kristianstads län, herr Hamilton, såsom den ledamot, vilken bevistat de flesta riksdagar, med följande ord:</textBlock>
  </contentBlock>
  <contentBlock page="0" id="i-3d01c2e8e301321d">
    <textBlock id="i-ad535b82c36ffcf1">Grundlagen bjuder mig att hälsa Eder, aktade ledamöter av riksdagens andra kammare, välkomna till årets lagtima möte.</textBlock>
    <textBlock id="i-696f4f7f631b61f3">De senare årens rastlösa arbete i samhällsutvecklingens tjänst har omdanat människornas sociala åskådning. Såväl individerna som nationerna föras allt närmare varandra och de nationella gränsmurarna vackla. De breda folklagrens förmåga att tillgodogöra sig en högre bildning bryter också ned skrankorna klasserna emellan, och den ena människan skiljer sig numera från den andra allenast genom sina personliga egenskaper. Denna snabba utveckling i olika riktningar ställer helt naturligt allt större kräv på folkrepresentationen. Den lagstiftning, som befanns bärande för något årtionde sedan, fyller knappast måttet i dag.</textBlock>
    <textBlock id="i-69c780b01a12ec4e">Vi svenskar kunna dock med tillfredsställelse se tillbaka på de gångna årens arbete, ty även om vårt land intager en anspråkslös plats i vår världsdel, hava vi likväl visat oss vara ett föregångsfolk i mer än ett avseende. Den mer än hundraåriga fredsperioden, som det varit oss beskärt att inskriva i vår historia, har förskaffat oss en aktad ställning i Europa. Med klokhet och utan att lugnet i landet blivit stört hava vi på ett lyckligt sätt löst de stora sociala problemen på det konstitutionella området och även härigenom tillvunnit oss främmande folks erkännande.</textBlock>
    <textBlock id="i-a4452e8287d687b8">Skola vi också visa oss äga tillräcklig förmåga och viljekraft för att med samma framgång lösa de stora sociala frågorna på det ekonomiska området? Skola vi visa oss mäktiga att bereda åt vårt lands årliga befolkningsöverskott, de uppväxande släktena, möjlighet till att inom landets egna gränser skapa sig hem, varå de på den egna torvan kunna finna en nöjaktig bärgning? Skola vi kunna åt de arbetslösa bereda arbetstillfällen genom att ingjuta större livaktighet i våra näringar?</textBlock>
    <textBlock id="i-19be31ba7497f329">Vore det icke möjligt för oss att finna en framkomlig väg för att med stöd av rätten och icke makten ernå en väl avvägd fördelning mellan arbetskraften och kapitalet, av såväl industriföretagens avkastning som inflytandet över deras</textBlock>
  </contentBlock>
  <contentBlock page="0" id="i-47a504c61dc8c904">
    <textBlock id="i-615f458ccf4929e1">Andra kammarens protokoll 1927. Nr 1. 1</textBlock>
  </contentBlock>
  <contentBlock page="1" id="i-7fb7d3ee26705b3b">
    <textBlock id="i-1440b1df450425fc">Nr 1.</textBlock>
  </contentBlock>
  <contentBlock page="1" id="i-59abb32fb57c65ab">
    <textBlock id="i-4b72afd178fa05a7">2 i Måndagen den 10 januari.</textBlock>
  </contentBlock>
  <contentBlock page="1" id="i-879fcf2df685e4b9">
    <textBlock id="i-37854b6e135b1fc3">ledning, och härigenom avväpna de alltför ofta mot varandra kämpande arbetaroch arbetsgivarorganisationerna, under vilka strider samhället blöder?</textBlock>
    <textBlock id="i-3c54c5cd46c068a0">Vore vi mäktiga härtill och kunde vi överföra den känsla av solidaritet, som behärskar vissa grupper inom folket, på hela folket, så att vi kände oss alla som-.ett folk med förståelse för varandra, skulle vi säkerligen även i detta avseende bliva ett föredöme för andra folk.</textBlock>
    <textBlock id="i-4573e8e31d68f9c3">Men första villkoret för ett enigt folk är en enig folkrepresentation. Vore det icke möjligt för oss att vi, i den mån vi icke dagtinga med vår politiska övertygelse, sökte lätta på partibanden för att i förståelsens och enighetens tecken vinna en tillfredsställande lösning av ej allenast berörda spörsmål utan även andra viktiga frågor, som föreläggas oss till prövning?</textBlock>
    <textBlock id="i-a9af15fef79425cc">Den självuppoffrande känsla för det allmännas väl, som städse besjälat Sveriges riksdag, inger oss säkerligen alla den förhoppningen, att så kommer att ske, och vågar jag sammanknyta denna förhoppning med den välkomsthälsning jag bringar Eder, aktade ledamöter av riksdagens andra kammare, till arbetet för vårt folks och vårt fosterlands väl. I egenskap av kammarens ålderspresident förklarar jag härmed årets första plenum öppnat.</textBlock>
  </contentBlock>
  <contentBlock page="1" id="i-f56cdd045587728c">
    <textBlock id="i-dbcf00f1361efa10">$ 2.</textBlock>
  </contentBlock>
  <contentBlock page="1" id="i-e1422793d9571557">
    <textBlock id="i-f713096c88409955">Herr ordföranden tillkännagav, att han anmodat undertecknade att föra protokollet, till dess sekreterare hunnit utses, ävensom att kanslibiträden och vaktbetjäning blivit till erforderligt antal av honom för tillfället antagna; och blevo på framställd proposition dessa åtgärder av kammaren godkända.</textBlock>
  </contentBlock>
  <contentBlock page="1" id="i-702a66e0624c14b1">
    <textBlock id="i-d482e5b08caafa7b">$ 3.</textBlock>
  </contentBlock>
  <contentBlock page="1" id="i-7b16d9e6c91b019d">
    <textBlock id="i-8f4aa4be7acc6828">Upplästes följande till kammaren ankomna protokoll angående den i $ 32 riksdagsordningen föreskrivna fullmaktsgranskningen:</textBlock>
  </contentBlock>
  <contentBlock page="1" id="i-5d55dfff2f42af26">
    <textBlock id="i-60db6f011bbafbfd">Protokoll, hållet inför statsrådet och chefen för justitiedepartementet den 7 januari 1927.</textBlock>
  </contentBlock>
  <contentBlock page="1" id="i-473d7b52b5ee4650">
    <textBlock id="i-05fa0b381e2ecc8a">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valda fullmäktiga i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen verkställas innan årets lagtima riksdag sammanträdde; och infunno sig nu av fullmäktige i riksbanken herrar R. Norberg, E. Kristensson och L. Widell samt av fullmäktige i riksgäldskontoret herrar greve G. Lagerbjelke, G Kobb och H. S. Tamm.</textBlock>
    <textBlock id="i-f2381a80834d4db0">Till justitiedepartementet hade insänts fullmakter för redaktören Charly Artur Fager i Apelröd och navigationsskolföreståndaren Alexander Thore i Göteborg, vilka vid nya röstsammanräkningar blivit utsedda såsom ledamöter av riksdagens andra kammare i stället för respektive fängelseläkaren Erik Amund Emanuel Uddenberg i Varberg och direktören Olof Axel Edvard Lithander i Göteborg, vilkas platser blivit lediga.</textBlock>
    <textBlock id="i-cbc37b4c8cf765fb">Vid granskning av fullmakterna framställdes icke någon anmärkning mot desamma.</textBlock>
    <textBlock id="i-d15aad947f2e665f">Protokoll över granskningen jämte förteckning å fullmakterna skulle tillika med dessa överlämnas till kammaren.</textBlock>
  </contentBlock>
  <contentBlock page="1" id="i-f016777e3f69bf45">
    <textBlock id="i-0115e90ef27b9fe6">I ämbetet: Erik M. Kellberg.</textBlock>
  </contentBlock>
  <contentBlock page="2" id="i-e44f5de7eb0c3531">
    <textBlock id="i-14a300984c9bcd6e">Måndagen den 10 januari. 3</textBlock>
  </contentBlock>
  <contentBlock page="2" id="i-ca5361d7c46188cc">
    <textBlock id="i-0bd1068c0c2934a7">Protokoll, hållet inför statsrådet och chefen för justitiedepartementet den 8 januari 1927.</textBlock>
  </contentBlock>
  <contentBlock page="2" id="i-caaca9f51e8ee2b6">
    <textBlock id="i-72220781910203df">Till Justitiedepartementet hade från länsstyrelsen i Älvsborgs län insänts en den 3 januari 1927 dagtecknad riksdagsmannafullmakt av innehåll, att sedan disponenten G. A. Gustafsson i Älvsered blivit utsedd till ledamot av riksdagens andra kammare för Älvsborgs läns södra valkrets för tiden till den 1 januari 1929, men denna plats blivit ledig, vid förrättning enligt 87 $ av lagen om val till riksdagen disponenten Edvin Leffler i Kinna blivit utsedd att inträda såsom ledamot av nämnda kammare för tiden till den 1 januari 1929.</textBlock>
    <textBlock id="i-812320b6fcdc9f17">Vid den granskning av fullmakten, som företogs inför statsrådet och chefen för justitiedepartementet samt vidare av vederbörande fullmäktige 1 riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-b81fb07c6fa2cba2">Protokoll över vad sålunda förekommit skulle jämte den granskade fullmakten överlämnas till kammaren.</textBlock>
  </contentBlock>
  <contentBlock page="2" id="i-b2309bf7d803aaff">
    <textBlock id="i-44fd9e2659455037">I ämbetet: Erik M. Kellberg.</textBlock>
  </contentBlock>
  <contentBlock page="2" id="i-ef9530229a2bb75c">
    <textBlock id="i-a7a9e6f604c69818">Den i förstnämnda protokoll omförmälda förteckningen var av följande lydelse:</textBlock>
  </contentBlock>
  <contentBlock page="2" id="i-ffb0863e35d11ceb">
    <textBlock id="i-cf87d0a80a6b6d72">Förteckning å ledamöter av riksdagens andra kammare enligt fullmakter granskade inför chefen för justitiedepartementet den 7 januari 1927.</textBlock>
  </contentBlock>
  <contentBlock page="2" id="i-d02094a5d73dc08b">
    <textBlock id="i-e45382167e5f4f8d">Hallands län. 1. Redaktören Charly Artur Fager i Apelröd.</textBlock>
  </contentBlock>
  <contentBlock page="2" id="i-d474f7ea38712f46">
    <textBlock id="i-0cd070883c77181a">Göteborgs stad. 1. Navigationsskolföreståndaren Alexander Thore.</textBlock>
  </contentBlock>
  <contentBlock page="2" id="i-0080ee864c0653d4">
    <textBlock id="i-cb0d4bd391d04769">$ 4.</textBlock>
  </contentBlock>
  <contentBlock page="2" id="i-d7a677e1d9bccdfa">
    <textBlock id="i-f56492f7d1c24150">Företogs upprop av kammarens ledamöter, och befunnos därvid frånvarande herrar Forssell, Sjölander, Leo och Nilsson i Tånga, fru Thäring samt herr Olsson i Broberg.</textBlock>
  </contentBlock>
  <contentBlock page="2" id="i-e682870c9420ee62">
    <textBlock id="i-b0cdc758a2a42c10">Herr ordföranden tillkännagav, att från herrar Forssell och Nilsson i Tånga samt fru Thäring inkommit läkarbetyg, utvisande att de till följd av sjukdom vore förhindrade att infinna sig vid riksdagen, de båda förstnämnda tillsvidare och fru Thäring under omkring 8 dagar, samt att herrar Leo och Olsson i Broberg uti ingivna ansökningar anhållit om ledighet från riksdagsgöromålen från och med den 10 innevarande januari, den förre under 3 dagar för fullgörande av offentligt uppdrag och den senare under 4 dagar på grund av viktig allmän angelägenhet i hemorten.</textBlock>
  </contentBlock>
  <contentBlock page="2" id="i-80c943839b3b0d36">
    <textBlock id="i-88509869011cf483">$ 5.</textBlock>
  </contentBlock>
  <contentBlock page="2" id="i-4e2d5ce42aca625d">
    <textBlock id="i-a17c2bccbd068278">”Anställdes val av talman i kammaren; och befanns efter valets ufgång hava till talman blivit utsedd herr Lindqvist i Stockholm med 212 röster. |</textBlock>
  </contentBlock>
  <contentBlock page="2" id="i-59d64979ed9c0114">
    <textBlock id="i-82eb27142db31508">1 röst avgavs å herr Hamilton,</textBlock>
  </contentBlock>
  <contentBlock page="2" id="i-fc5bf5b005a5f716">
    <textBlock id="i-6a98d460c91eab51">Nr 1.</textBlock>
  </contentBlock>
  <contentBlock page="3" id="i-a773b0dc01e31945">
    <textBlock id="i-0623988aeabcd151">4 Måndagen den 10 januari.</textBlock>
  </contentBlock>
  <contentBlock page="3" id="i-68e90040a3b496a3">
    <textBlock id="i-d09b6718d170e1f6">$ 6 I 6. Vidare företogs val av förste vice talman; och utsågs därvid herr Hamilton med 172 röster.</textBlock>
  </contentBlock>
  <contentBlock page="3" id="i-a0ba8f2d9c84ac58">
    <textBlock id="i-4ac9d29c4b780a01">2 röster tillföllo herr Nilsson i Bonarp.</textBlock>
  </contentBlock>
  <contentBlock page="3" id="i-dcbfb98de89de8e8">
    <textBlock id="i-88b8ef79c8cea0ec">$ 7. Vid härpå anställt val av andre vice talman blev därtill vald herr Nilsson 1 Bonarp med 145 röster.</textBlock>
  </contentBlock>
  <contentBlock page="3" id="i-96537984f4f6f605">
    <textBlock id="i-4d4362f0b6e4c438">$ 8.</textBlock>
  </contentBlock>
  <contentBlock page="3" id="i-559e1d70e646e9ce">
    <textBlock id="i-67eb31559d0730b5">Älderspresidenten överlämnade ordförandeklubban till herr talmannen och yttrade därvid: Jag ber att härmed till Eder, herr talman, få överlämna talsnansklubban, och på samma gång ber jag att få giva uttryck åt vår glädje över att se Eder med obruten hälsa och kraft åter i talmansstolen. Vi äro övertygade om att Ni nu som alltid kommer att med oväld och skicklighet föra klubban.</textBlock>
  </contentBlock>
  <contentBlock page="3" id="i-fe3a9963b8c92547">
    <textBlock id="i-45946903f82b3f7d">Herr talmannen hälsade därefter kammaren med följande ord: Mina damer och herrar! Vi äro ju nästan genomgående gamla bekanta, som samlats i denna sal i dag till en ny riksdags ansvarsfulla arbete. De små förskjutningar, som ägt rum i sammansättningen sedan förra riksdagen, ha ju endast medfört att några få ledamöter blivit ersatta med förutvarande sådana samt att i ett par fall nya ledamöter tillförts kretsen. Det torde sålunda kunna förutses, att arbetet skall gå, om inte lekande lätt, så dock lätt under denna riksdag. Det är under denna förhoppning och med fast förvissning om ett fortsatt gott och förtroendefullt samarbete som jag hälsar Eder alla välkomna och tillönskar alla en god fortsättning på det nya året.</textBlock>
    <textBlock id="i-7da0c53dd7d6e2b3">Riksdagens arbetsprogram för året är ju i detta ögonblick omgivet av ett visst dunkel, och jag skall därför underlåta att yttra mig därom, men så mycket torde redan nu kunna sägas, att vi icke heller i år komma att sakna arbetsmaterial och att det därför torde vara angeläget, att vi genast från början gå in för ett forcerat arbete med ständig uppmärksamhet riktad på frågan om en avslutning 1 rättan tid. |</textBlock>
    <textBlock id="i-ba8ddec185e9c786">En särskild händelse av glädjande beskaffenhet vill jag dock hänleda ledamöternas uppmärksamhet på. När vi i dag träda in i denna plenisal, mötas våra blickar utav de konstnärliga dekorationer, som fått sitt utförande i denna kammare sedan förra riksdagen. Jag är viss om, att det skall medföra lugn och trevnad, då vi under de långa debatterna kunna vila våra blickar på dessa konstverk.</textBlock>
    <textBlock id="i-53e20c7606256831">Till ledamöternas trevnad och bekvämlighet har inom riksdagshuset vidtagits en rad av betydelsefulla förändringar. Sålunda förfoga nu riksdagens partier över en ny och rymlig samlingslokal för sina partisammanträden; en annan stor och rymlig lokal har blivit iordningställd för ett särskilt utskott nr 2; tre av andra kammarens tillfälliga utskott få flytta in i nyinredda lokaler, och bankoutskottet flyttar in i riksdagshuset likaledes i en ny iordningställd lokal. Ledamöterna, d. v. s. de manliga, kunna numera bli friserade i husets egen raksalong och därpå erhålla sin dusch, varefter de kunna taga en promenad på sammanbindningsbanans nya eleganta matta, för att slutligen njuta sitt kaffe i husets konstnärligt omdanade kafélokal.</textBlock>
    <textBlock id="i-4125512d73935bfc">Även om jag förtiger en rad av andra värdefulla ändringar, som blivit verkställda, torde av det redan sagda framgå, att det numera är väl sörjt för parlamentsledans avskaffande.</textBlock>
  </contentBlock>
  <contentBlock page="4" id="i-3b1216dd1b21ce4e">
    <textBlock id="i-59693536e4c13e58">Måndagen den 10 januari. 5</textBlock>
  </contentBlock>
  <contentBlock page="4" id="i-7b20d4708da6e2ed">
    <textBlock id="i-51d03749676c8d9c">Jag framför till kammaren mitt och mina kamraters tack för det förtroende, som åter givits oss att leda kammarens förhandlingar under denna riksdag, och uttalar hopp om att, då vi åtskiljas efter fullbordat värv vid denna riksdag, vi då må kunna konstatera, att vi utfört ett gott arbete till landets väl.</textBlock>
  </contentBlock>
  <contentBlock page="4" id="i-897e8d8b5fe45be1">
    <textBlock id="i-792e8ca12bcdf1d0">$ 9.</textBlock>
  </contentBlock>
  <contentBlock page="4" id="i-4ac900266496ff90">
    <textBlock id="i-fb66d9845727fa88">De i $ 4 omförmälda sjukbetygen för herrar Forssell och Nilsson i Tånga samt fru Thäring, som nu ånyo föredrogos, lades till handlingarna.</textBlock>
  </contentBlock>
  <contentBlock page="4" id="i-9c3dbf55499c08f0">
    <textBlock id="i-a3f1aa1eb2faf978">Vidare föredrogos åter de av herrar Leo och Olsson i Broberg ingivna ansökningar om ledighet från riksdagsgörömålen; och blevo desamma av kammaren bifallna.</textBlock>
  </contentBlock>
  <contentBlock page="4" id="i-218798168de9481e">
    <textBlock id="i-a14ebfe7b78146f0">$ 10.</textBlock>
  </contentBlock>
  <contentBlock page="4" id="i-1fe98e00385431cc">
    <textBlock id="i-b26623f1794a9c43">Föredrogos ånyo de under 8 3 här ovan intagna protokollen, varefter kammaren beslöt att, med godkännande av de däri omförmälda fullmakterna, lägga protokollen till handlingarna.</textBlock>
  </contentBlock>
  <contentBlock page="4" id="i-006bf822c4c182f8">
    <textBlock id="i-3fd9ee9b30a1130b">$ 11.</textBlock>
  </contentBlock>
  <contentBlock page="4" id="i-b22b3c4ca20faeac">
    <textBlock id="i-57bbaecd2adf17d9">På hemställan av herr talmannen beslöt kammaren att genast företaga val av sekreterare, varefter det sålunda beslutade valet företogs; och befanns efter valsedlarnas öppnande och uppräkning valet hava så utfallit, att till sekreterare utsetts juris och filosofie kandidaten Per Cronvall med 160 eller alla avgivna röster.</textBlock>
  </contentBlock>
  <contentBlock page="4" id="i-d96eba71a8cc2ef1">
    <textBlock id="i-00215ab391a7972f">Sekreteraren, som' härefter på kallelse inställde sig, övertog, efter erhållen kännedom om valets utgång, protokollsföringen.</textBlock>
  </contentBlock>
  <contentBlock page="4" id="i-da6d82f90910d4f0">
    <textBlock id="i-42db21909c2c9e76">Värner Rydén. G. A. Björkman. $ 12.</textBlock>
  </contentBlock>
  <contentBlock page="4" id="i-c01bb6e3c3540a96">
    <textBlock id="i-74d86d1044817b5c">Till talarplats för ledamöter, som kunde vilja därav begagna sig, anvisades på herr talmannens förslag den för ändamålet anordnade, på högra sidan om talmansbordet befintliga platsen.</textBlock>
  </contentBlock>
  <contentBlock page="4" id="i-b5fe58be4d65b201">
    <textBlock id="i-3e5ebf0e92147de2">$ 13.</textBlock>
  </contentBlock>
  <contentBlock page="4" id="i-1356e6f3a3ffe432">
    <textBlock id="i-e14f289dd5b62031">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelning av dessa biljetter finge ske genom kammarens kansli med iakttagande, att de för ledamöterna från var och en av rikets valkretsar avsedda biljetterna utlämnades till valkretsens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="4" id="i-e3b932d8810946b9">
    <textBlock id="i-29c392e3ecf77569">Detta förslag blev av kammaren bifallet. Kammarens ledamöter åtskildes härefter kl.' 12,10 e. m.</textBlock>
  </contentBlock>
  <contentBlock page="4" id="i-943702cb8022d96c">
    <textBlock id="i-8b3d311357ff709c">Ta fidem Per Cronvall:</textBlock>
  </contentBlock>
  <contentBlock page="4" id="i-fdb7619a86602239">
    <textBlock id="i-a9e70d59d75cb871">Nr 1.</textBlock>
  </contentBlock>
  <contentBlock page="5" id="i-277151c82a9da8cb">
    <textBlock id="i-17ba593a8ef4299a">Nr L</textBlock>
  </contentBlock>
  <contentBlock page="5" id="i-15b7d5e524e101fa">
    <textBlock id="i-a7ac79c44e3a7fa4">6 Tisdagen den 11 januari.</textBlock>
  </contentBlock>
  <contentBlock page="5" id="i-d223856598e24101">
    <textBlock id="i-1d1e26a4592b3409">Tisdagen den 11 januari. KL. 10,30 f. m.</textBlock>
  </contentBlock>
  <contentBlock page="5" id="i-1ff92a7a9ebcc8f3">
    <textBlock id="i-0f7a9e806246d130">Upplästes följande till kammaren inkomna protokoll:</textBlock>
  </contentBlock>
  <contentBlock page="5" id="i-3d03d0639290bde1">
    <textBlock id="i-3ad1a79462199176">Protokoll, hållet inför statsrådet och chefen för justitiedepartementet den 10 januari 1927.</textBlock>
  </contentBlock>
  <contentBlock page="5" id="i-ad2154ce15968f5a">
    <textBlock id="i-f409ad41870df835">Till justitiedepartementet hade från länsstyrelsen i Stockholms län insänts en den 8 januari 1927 dagtecknad riksdagsmannafullmakt av innehåll, att sedan snickaren Sven Johan Karlsson blivit utsedd till ledamot av riksdagens andra kammare för Stockholms läns valkrets för tiden till den 1 januari 1929, men denna plats blivit ledig, vid förrättning enligt 87 8 av lagen om val till riksdagen fru Alfrida Christina Ekberg i Huvudsta blivit utsedd att inträda såsom ledamot av nämnda kammare för tiden till den 1 januari 1929.</textBlock>
    <textBlock id="i-476d305e0262910d">Vid den granskning av fullmakten, som företogs inför statsrådet och chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning. fx</textBlock>
    <textBlock id="i-c37f8b624c2bf72b">Protokoll över vad sålunda förekommit skulle jämte den granskade fullmakten överlämnas till kammaren. NG</textBlock>
    <textBlock id="i-0d0ce2428a4b9a37">I ämbetet: Erik M. Kellberg. Jämte det protokollet lades till handlingarna, förklarade kammaren fru Ekberg behörig till riksdagsmannakallets utövande.</textBlock>
  </contentBlock>
  <contentBlock page="5" id="i-1373dec97ecf76dc">
    <textBlock id="i-40a205e18b7115f6">Herr talmannen meddelade, att fru Ekberg denna dag intagit sin plats i kammaren. | : . mal</textBlock>
  </contentBlock>
  <contentBlock page="5" id="i-2f0e8e8041990afd">
    <textBlock id="i-3e73c531c7457d93">$2.</textBlock>
  </contentBlock>
  <contentBlock page="5" id="i-1e7cf2877ad2d65d">
    <textBlock id="i-5fa25b57567cef0e">På hemställan av herr talmannen beslöt kammaren att vid morgondagens plenum företaga val av tre ledamöter att :deltaga i talmansöverläggningarna, två ledamöter att hava inseende över riksdagens kansli, åtta ledamöter att jämte herr talmannen tillsätta kammarens kanslipersonal och vaktbetjäning samt.tre ledamöter att handhava vården om kammarens ekonomiska angelägenheter.</textBlock>
  </contentBlock>
  <contentBlock page="5" id="i-3f520a8158b2380e">
    <textBlock id="i-9f16f7bdf5cea97e">$ 3. Vidare beslöt kammaren, likaledes på förslag av. herr talmannen, som. förmälde sig hava om tiden för valen samrått med första kammarens talman, att företaga val av ledamöter i de ständiga utskotten samt i utrikesnämnden freda-</textBlock>
  </contentBlock>
  <contentBlock page="5" id="i-dc2ed7aeecc3f85d">
    <textBlock id="i-e70a69c319de4c8a">gen .den 14 och av suppleanter i samma utskott och nämnd lördagen den 15 innevarande januari.</textBlock>
  </contentBlock>
  <contentBlock page="5" id="i-2341dbd7eedfb473">
    <textBlock id="i-84867a265cd9e974">Ordet begärdes nu av herr förste vice talmannen, som yttrade: Herr talman! Jag ber att få hemställa, att kammaren måtte besluta att välja suppleanter i de</textBlock>
  </contentBlock>
  <contentBlock page="6" id="i-761abbb53e42eff6">
    <textBlock id="i-2632a7669ddae749">Tisdagen den 11 januari. 7</textBlock>
  </contentBlock>
  <contentBlock page="6" id="i-852dbc4a7e08f7f9">
    <textBlock id="i-a173339ef64bbde7">ständiga utskotten till ett antal av två över de ordinarie ledamöterna i varje särskilt utskott.</textBlock>
  </contentBlock>
  <contentBlock page="6" id="i-6051b65d06a1070b">
    <textBlock id="i-3569f59791ab6ddf">Denna hemställan bifölls av kammaren.</textBlock>
  </contentBlock>
  <contentBlock page="6" id="i-4d5e7661b0785b73">
    <textBlock id="i-8a5980e055ef6a91">8 4.</textBlock>
  </contentBlock>
  <contentBlock page="6" id="i-73094cc78cd07aa7">
    <textBlock id="i-6b1a44e209b4ff85">Herr talmannen och kammarens ledamöter avgingo kl. 10,45 till slottskapellet, varest riksdagspredikan hölls. Efter slutad gudstjänst begav sig kammaren till rikssalen. Hans Maj:t Konungen öppnade riksdagen med ett tal, varefter hans excellens herr statsministern Ekman uppläste Kungl. Maj:ts berättelse om vad i rikets styrelse sedan sista lagtima riksdags sammanträde sig tilldragit. :</textBlock>
  </contentBlock>
  <contentBlock page="6" id="i-66a04fbf3eb84aa2">
    <textBlock id="i-0474198b27f2c5c0">Efter det första kammarens talman framfört första kammarens undersåtliga vördnad, framträdde andra kammarens talman och yttrade:</textBlock>
  </contentBlock>
  <contentBlock page="6" id="i-437fabac88b5461c">
    <textBlock id="i-7f5a1fa5f71f2920">Eders majestät!</textBlock>
  </contentBlock>
  <contentBlock page="6" id="i-7ee40e4ddd2d8bd0">
    <textBlock id="i-9261988bead99776">I det uttalande som nyss gjordes av talmannen i första kammaren och den lyckönskan, som framfördes till Eders Maj:t i anledning av de betydelsefulla händelser, som timat inom Eders Maj:ts familj, ansluter sig andra kammaren till alla delar.</textBlock>
    <textBlock id="i-223bb45e93b411ce">En följd av år under och efter världskriget nödgades vi vid riksdagsöppningarna inför Eders Maj:t framhålla och betona det bekymmersamma läge, uti vilket även vårt land befann sig på grund av de omvälvande krigshändelserna. Det synes därför vara på sin plats att nu erinra om den ljusning och det återfrisknande, som skett för vårt land, ty frånsett de politiska meningsbrytningarna, ett ont som vi väl alltid få räkna med, bör man kunna lyckönska landet i dess nuvarande läge. En betydelsefull reservation måste dock härvid göras, som konstaterar, att tillfrisknandet ej är fullständigt. Vi lida ännu och allt- Jämt av en alltför omfattande arbetslöshet på alla områden, men statsmakterna ha sin uppmärksamhet riktad härpå, utredningar pågå för avhjälpande av detta onda, och vi må ju hoppas, att dessa skola giva uppslag till ett förbättrat läge.</textBlock>
    <textBlock id="i-3bbca4440fc63d5e">Den andra kammare, som nu inför Eders Maj:t frambär sin undersåtliga vördnad, förklarar sig beredd att gå till arbetet efter gamla goda traditionella grunder, under fast förtröstan att kunna bidraga till gott resultat för land och folk.</textBlock>
  </contentBlock>
  <contentBlock page="6" id="i-647e4e4d369ec990">
    <textBlock id="i-98056a52cd1c4f54">Talmännen fingo härefter vardera mottaga ett exemplar av Kungl. Maj:ts proposition, nr 1, angående statsverkets tillstånd och behov under bugetåret 1927—1928, varefter ceremonien på rikssalen avslutades; och åtskildes andra kammaren vid utgåendet från rikssalen, enligt beslut fattat före avgången från dess samlingsrum.</textBlock>
  </contentBlock>
  <contentBlock page="6" id="i-e0b172ffd0115bfe">
    <textBlock id="i-ba6b9d4fc52d06d2">In fidem Per Cronvall.</textBlock>
  </contentBlock>
  <contentBlock page="6" id="i-a95a1343dc0ef5a9">
    <textBlock id="i-20aa55cef487e93c">Nr 1.</textBlock>
  </contentBlock>
</protocol>
